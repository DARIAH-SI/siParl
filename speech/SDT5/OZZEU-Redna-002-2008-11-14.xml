<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xml:id="SDT5-OZZEU-Redna-002-2008-11-14"
     xml:lang="sl"
     ana="#parl.sitting">
   <teiHeader>
      <fileDesc>
         <titleStmt>
            <title type="main" xml:lang="sl">Dobesedni zapis seje delovnih teles Državnega zbora Republike Slovenije</title>
            <title type="main" xml:lang="en">Verbatim record of the session of the working bodies of the National Assembly of the Republic of Slovenia</title>
            <title type="sub" xml:lang="sl">Odbor za zadeve Evropske unije: 2. redna seja (14. 11. 2008)</title>
            <meeting n="2" corresp="#OZZEU" ana="#parl.meeting.regular">Redna</meeting>
            <meeting n="5" corresp="#DZ" ana="#parl.term #DZ.5">5. mandat</meeting>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <pubPlace>http://hdl.handle.net/11356/1300</pubPlace>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2020-03-03+01:00">3. 3. 2020</date>
         </publicationStmt>
         <sourceDesc>
            <bibl>
               <title>Odbor za zadeve Evropske unije: 2. redna seja (14. 11. 2008)</title>
               <edition xml:lang="sl">Nepreverjen zapis seje</edition>
               <edition xml:lang="en">Unverified session record</edition>
               <date when="2008-11-14"/>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=F83B1F03242222F9C125750B003BFC1E</idno>
            </bibl>
         </sourceDesc>
      </fileDesc>
      <encodingDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="text" occurs="1"/>
               <tagUsage gi="front" occurs="1"/>
               <tagUsage gi="div" occurs="2"/>
               <tagUsage gi="head" occurs="2"/>
               <tagUsage gi="note" occurs="21"/>
               <tagUsage gi="body" occurs="1"/>
               <tagUsage gi="u" occurs="16"/>
               <tagUsage gi="seg" occurs="41"/>
               <tagUsage gi="gap" occurs="6"/>
            </namespace>
         </tagsDecl>
      </encodingDesc>
      <profileDesc>
         <abstract>
            <list type="agenda">
               <item xml:id="SDT5-OZZEU-Redna-002-2008-11-14.toc-item0">
                  <title>Pred dnevnim redom</title>
                  <ptr target="#SDT5-OZZEU-Redna-002-2008-11-14.seg1"/>
               </item>
               <item xml:id="SDT5-OZZEU-Redna-002-2008-11-14.toc-item1">
                  <title>1. TOČKO DNEVNEGA REDA - PREGLED SKUPNE KMETIJSKE POLITIKE</title>
                  <ptr target="#SDT5-OZZEU-Redna-002-2008-11-14.seg2"/>
                  <ptr target="#SDT5-OZZEU-Redna-002-2008-11-14.seg3"/>
                  <ptr target="#SDT5-OZZEU-Redna-002-2008-11-14.seg4"/>
                  <ptr target="#SDT5-OZZEU-Redna-002-2008-11-14.seg5"/>
                  <ptr target="#SDT5-OZZEU-Redna-002-2008-11-14.seg6"/>
                  <ptr target="#SDT5-OZZEU-Redna-002-2008-11-14.seg7"/>
                  <ptr target="#SDT5-OZZEU-Redna-002-2008-11-14.seg8"/>
                  <ptr target="#SDT5-OZZEU-Redna-002-2008-11-14.seg9"/>
                  <ptr target="#SDT5-OZZEU-Redna-002-2008-11-14.seg10"/>
                  <ptr target="#SDT5-OZZEU-Redna-002-2008-11-14.seg11"/>
                  <ptr target="#SDT5-OZZEU-Redna-002-2008-11-14.seg12"/>
                  <ptr target="#SDT5-OZZEU-Redna-002-2008-11-14.seg13"/>
                  <ptr target="#SDT5-OZZEU-Redna-002-2008-11-14.seg14"/>
                  <ptr target="#SDT5-OZZEU-Redna-002-2008-11-14.seg15"/>
                  <ptr target="#SDT5-OZZEU-Redna-002-2008-11-14.seg16"/>
                  <ptr target="#SDT5-OZZEU-Redna-002-2008-11-14.seg17"/>
                  <ptr target="#SDT5-OZZEU-Redna-002-2008-11-14.seg18"/>
                  <ptr target="#SDT5-OZZEU-Redna-002-2008-11-14.seg19"/>
                  <ptr target="#SDT5-OZZEU-Redna-002-2008-11-14.seg20"/>
                  <ptr target="#SDT5-OZZEU-Redna-002-2008-11-14.seg21"/>
                  <ptr target="#SDT5-OZZEU-Redna-002-2008-11-14.seg22"/>
                  <ptr target="#SDT5-OZZEU-Redna-002-2008-11-14.seg23"/>
                  <ptr target="#SDT5-OZZEU-Redna-002-2008-11-14.seg24"/>
                  <ptr target="#SDT5-OZZEU-Redna-002-2008-11-14.seg25"/>
                  <ptr target="#SDT5-OZZEU-Redna-002-2008-11-14.seg26"/>
                  <ptr target="#SDT5-OZZEU-Redna-002-2008-11-14.seg27"/>
                  <ptr target="#SDT5-OZZEU-Redna-002-2008-11-14.seg28"/>
                  <ptr target="#SDT5-OZZEU-Redna-002-2008-11-14.seg29"/>
                  <ptr target="#SDT5-OZZEU-Redna-002-2008-11-14.seg30"/>
                  <ptr target="#SDT5-OZZEU-Redna-002-2008-11-14.seg31"/>
                  <ptr target="#SDT5-OZZEU-Redna-002-2008-11-14.seg32"/>
                  <ptr target="#SDT5-OZZEU-Redna-002-2008-11-14.seg33"/>
                  <ptr target="#SDT5-OZZEU-Redna-002-2008-11-14.seg34"/>
                  <ptr target="#SDT5-OZZEU-Redna-002-2008-11-14.seg35"/>
                  <ptr target="#SDT5-OZZEU-Redna-002-2008-11-14.seg36"/>
                  <ptr target="#SDT5-OZZEU-Redna-002-2008-11-14.seg37"/>
                  <ptr target="#SDT5-OZZEU-Redna-002-2008-11-14.seg38"/>
                  <ptr target="#SDT5-OZZEU-Redna-002-2008-11-14.seg39"/>
                  <ptr target="#SDT5-OZZEU-Redna-002-2008-11-14.seg40"/>
                  <ptr target="#SDT5-OZZEU-Redna-002-2008-11-14.seg41"/>
               </item>
            </list>
         </abstract>
         <settingDesc>
            <setting>
               <name type="city">Ljubljana</name>
               <name type="country" key="SI">Slovenija</name>
               <date when="2008-11-14" ana="#parl.sitting">14. 11. 2008</date>
            </setting>
         </settingDesc>
      </profileDesc>
   </teiHeader>
   <text>
      <front>
         <div type="preface">
            <head>ODBOR DRŽAVNEGA ZBORA REPUBLIKE SLOVENIJE ZA ZADEVE EVROPSKE UNIJE</head>
            <head type="session">2. seja</head>
            <note type="chairman">Sejo je vodila Darja Lavtižar Bebler, predsednica Odbora za zadeve Evropske unije.</note>
         </div>
      </front>
      <body>
         <div>
            <note type="time">Seja se je pričela ob 11.33.</note>
            <note type="speaker">PREDSEDNICA DARJA LAVTIŽAR BEBLER:</note>
            <u who="#LavtižarBeblerDarja" ana="#chair">
               <seg xml:id="SDT5-OZZEU-Redna-002-2008-11-14.seg1">Drage kolegice in kolegi, pričenjam 2. sejo Odbora za zadeve Evropske unije. Obveščam vas, da so zadržani in se seje ne morejo udeležiti naslednje članice in člani odbora: gospa Katarina Kresal, gospod Rudolf Petan in gospod Aleksander Ravnikar. Na seji kot nadomestni član namesto gospoda Ropa s pooblastilom sodeluje gospod poslanec Dejan Levanič. Obveščamo vas, da so na sejo povabljeni predstavniki Vlade in predstavnik Državnega sveta in vse navzoče lepo pozdravljam. Prehajam na določitev dnevnega reda seje odbora. S sklicem seje ste prejeli dnevni red in naknadno tudi spremembo dnevnega reda seje odbora. Tako je nova točka na dnevnem redu - pregled skupne kmetijske politike. Gre za točko, ki je na dnevnem redu tokratnega Sveta Evropske unije za kmetijstvo in ribištvo. Glede na velik pomen tega pregleda menim, da je smiselno opraviti posebno razpravo samo o njem. Morebitne dopolnitve in spremembe stališč Republike Slovenije do predlogov aktov, ki so s tem povezani pa bi nato sprejeli, če bo to potrebno pri 2. točki. Se pravi pri izhodiščih za omenjeni svet.</seg>
               <seg xml:id="SDT5-OZZEU-Redna-002-2008-11-14.seg2">Prehajamo na 1. TOČKO DNEVNEGA REDA - PREGLED SKUPNE KMETIJSKE POLITIKE. Ta točka dnevnega reda je odprta za javnost. To posebej poudarjam. V tem primeru gre za pregled skupne kmetijske politike za eno od točk na dnevnem redu tokratnega zasedanja Sveta Evropske unije za kmetijstvo in ribištvo o izhodiščih, za katerega bomo sicer razpravljali pri 2. točki. Glede na to, da bo na zasedanju prišlo do političnega dogovora držav članic o pregledu skupne kmetijske politike menim, da je prav, da opravimo posebno razpravo samo o tem pregledu. Cilj prilagoditve skupne kmetijske politike, ki naj bi sledila temu pregledu je predvsem njena večja učinkovitost. Tako bo kmetijstvo v Evropi bolj prilagojeno novim globalnim tržnim razmeram in izzivom. Hkrati pa morajo spremembe vsem, tudi slovenskim kmetom zagotoviti stabilno okolje, ki ne bo ogrožalo evropskega modela kmetijstva in njegove konkurenčnosti.</seg>
               <seg xml:id="SDT5-OZZEU-Redna-002-2008-11-14.seg3">Naj tu omenim, da je Odbor za zadeve Evropske unije v prejšnjem mandatu na seji 11. julija 2008 podprl predloge štirih pravnih aktov, ki so osnova za prilagoditev skupne kmetijske politike v okviru tega pregleda. Zdaj pa bi prosila predstavnico Vlade, gospo državno sekretarko Branko Tome za kratko predstavitev bistvenih novosti in zlasti posledic za skupno kmetijsko politiko, ki jih prinašajo ti predlogi pravnih aktov. Prosim gospa Tometova.</seg>
            </u>
            <note type="speaker">BRANKA TOME:</note>
            <u who="#TomeBranka">
               <seg xml:id="SDT5-OZZEU-Redna-002-2008-11-14.seg4">Hvala za besedo gospa predsednica. Spoštovane poslanke in poslanci. Dejansko smo zelo veseli, da je točka v pregledu skupne kmetijske politike uvrščena kot posebna točka na današnje zasedanje odbora. Kajti pričakujemo, da bo v prihodnjem tednu prišlo do političnega dogovora.</seg>
               <seg xml:id="SDT5-OZZEU-Redna-002-2008-11-14.seg5">Pri oblikovanju naših stališč v zvezi s pregledom skupne kmetijske politike, ki se nanaša na tri uredbe sveta in na ene smernice, smo izhajali iz izhodišč, ki jih bom v nadaljevanju predstavila. Želela bi samo reči, da gre za tri uredbe. Torej uredbo o neposrednih plačilih, uredbo o skupni organizaciji trga in uredbo o ukrepih za razvoj podeželja. To so tri osnovne uredbe, na katerih je utemeljena skupna kmetijska politika. Četrti dokument pa so smernice, ki so namenjene državam članicam pri pripravi njihovih nacionalnih strategij razvoja podeželja.</seg>
               <seg xml:id="SDT5-OZZEU-Redna-002-2008-11-14.seg6">Izhodišča iz katerih smo izhajali pri pripravi naših stališč so sledeča. Prvič. Kot ste že omenili, gospa predsednica, je eden bistvenih elementov in pogojev za konkurenčnost našega kmetijstva in kmetijsko predelovalne industrije stabilnost, stabilnost za proizvajalce. To je osnovno in ključno vodilo na podlagi katerega smo pripravili naša stališča. Gre za to, da so slovenski kmetje in predelovalna industrija prilagajali več kot deset let in sicer najprej v smislu priprave na članstvo v Evropski uniji, potem s samim članstvom v Evropski uniji, leta 2003 pa je bila še sprejeta reforma skupne kmetijske politike, ki jo je Slovenija izvedla leta 2007 in to je pomenilo tretje obdobje prilagajanja za slovensko kmetijstvo. Zato želimo zagotoviti stabilnost. Finančni okvir za obdobje 2007, 2013 je poznan in v okviru tega finančnega okvira je možno oblikovati politiko tako, da bo konkurenčnost kmetij in pridelovalne industrije čim večja in tako, da bodo kmetje vsak dan vedeli kaj jih čaka ne samo jutri, ampak tudi v prihodnjih letih.</seg>
               <seg xml:id="SDT5-OZZEU-Redna-002-2008-11-14.seg7">Druga predpostavka, drugo izhodišče iz katerega smo izhajali pri pripravi stališč je predpostavka, da so sredstva v obdobju 2007 do 2013 fiksna in zagotovljena. Slovenija v tem obdobju dobiva za neposredna plačila 144 milijonov letno. To so sredstva, ki se ne bodo spreminjala in bodo ostala takšna do obdobja 2013. Torej ne glede na to, da se bodo sedaj s pregledom kmetijske politike spremenili določeni ukrepi, da bo prišlo do nekaterih izboljšav, kljub temu ostajamo pri isti višini sredstev, ki so namenjena slovenskemu kmetijstvu ali pa v drugih državah članicah.</seg>
               <seg xml:id="SDT5-OZZEU-Redna-002-2008-11-14.seg8">Tretja predpostavka na podlagi katere smo pripravili naša izhodišča je ta, da tovrstne politike ni mogoče ne voditi, ne spreminjati brez sodelovanja partnerjev. Partnerje smo vključevali in jih vključujemo v vsako pripravo izhodišč. Imamo redne sestanke, tako, da skupaj s partnerji predebatiramo odprta vprašanja in skupaj z njimi oblikujemo naša stališča. Stališča oblikujemo z njimi, za vsak Svet posebej. Svet za kmetijstvo in ribištvo se sestaja enkrat mesečno. Poleg tega tudi pred samim Svetom našim partnerjem predstavimo kakšna so stališča pa naj gre za "health check" ali pa za katero koli drugo temo, ki je v pristojnosti Ministrstva za kmetijstvo, gozdarstvo in prehrano.</seg>
               <seg xml:id="SDT5-OZZEU-Redna-002-2008-11-14.seg9">Četrto vodilo, ki nas usmerja je sodelovanje z Državnim zborom. Omenili ste že gospa predsednica, da smo julija 2008 tukaj na Odboru predstavili naša stališča glede štirih zakonodajnih predlogov. Poleg tega smo vsak mesec predstavili naša stališča do "health checka", do pregleda skupne kmetijske politike. Torej preden smo šli na vsak Svet, smo prišli in predstavili naša stališča in se pogovorili s poslanci glede tega kaj Slovenija zagovarja. To počnemo že eno leto. Pred enim letom, novembra 2007 je Evropska komisija prejela sporočilo, v katerem se je opredelilo do tega kakšen naj bi bil pregled skupne kmetijske politike. Tako, da smo že novembra prvič pojasnili naša stališča. Nato smo vsakomesečno prihajali v Državni zbor. Kajti tudi v času slovenskega predsedstva smo vodili razpravo o pregledu skupne kmetijske politike in v zvezi s tem je svet tudi sprejel sklepe sveta na svojem zasedanju spomladi. Nato je Komisija maja sprejela predloge štirih zakonodajnih aktov. To so ti štirje zakonodajni akti, ki smo jih potem predstavljali vsak mesec, kajti "health check" je bil na dnevnem redu Sveta vsak mesec. Tako smo predstavljali naša stališča, predstavili smo kako so se zakonodajni predlogi spreminjali in kakšne dosežke smo že dosegli tekom pogajanj v okviru Sveta. Tako bi lahko rekla, da so dosežki že vidni. To bom povedala v nadaljevanju. Tako dosežki v zvezi s samimi štirimi zakonodajnimi predlogi, kjer smo že uspeli v sam tekst predlogov, ki so zdaj bili že nekajkrat amandmirani, vključiti naše predloge in naše rešitve, zadeve, ki so pomembne za Slovenijo. Pričakujemo, da bomo nekaj dosegli še prihodnji teden v Bruslju. Prav tako pa ne samo, da se delno že v našo korist spreminjajo pravni akti, ampak se sedaj govori že o tem, da bi bila mogoče dosegljiva za nove države članice, za nove izzive, tudi kakšna nova finančna sredstva. Torej kar sem rekla od začetka, da je večina sredstev nespremenjena nacionalna ovojnica za Slovenijo, 144 milijonov. Nadejamo se, da bi morda dobili tudi določena nova sredstva, kar bom pojasnila v nadaljevanju.</seg>
               <seg xml:id="SDT5-OZZEU-Redna-002-2008-11-14.seg10">Zdaj pa dovolite, da pridem na te štiri zakonodajne predloge. Ne bom šla po zakonodajnih predlogih, pač pa bom šla po ključnih temah za Slovenijo. Za Slovenijo so pomembna tri vprašanja oziroma tri področja. Prvo področje je področje same sheme neposrednih plačil. Omenila sem že, da smo v Sloveniji začeli novo shemo neposrednih plačil izvajati v letu 2007. Letos je drugo leto izvajanja. Imamo že izkušnje. Plačali smo že neposredna plačila za leto 2007, tako da nam izkušnje že kažejo kaj so tiste stvari, ki bi si jih Slovenija želela in za katere si prizadevamo. Velike spremembe niso predvidene. Vsaj ne spremembe, ki bi se veliko dotikale Slovenije. Reforma, oziroma ta pregled, srednjeročni pregled, gre v tej smeri, da je potrebno še naprej razvezati neposredna plačila od obsega proizvodnje. Ker je Slovenija to z reformo iz leta 2007 že naredila na področju rastlinske proizvodnje, nas to zadeva samo v delu, ki se nanaša na živalsko proizvodnjo. Predlog Evropske komisije je, da bi bila tudi živalska proizvodnja popolnoma nevezana, torej podpore popolnoma nevezane od proizvodnje. Vendar ima Slovenija tukaj določene pomisleke. Slovensko kmetijstvo je pretežno govedorejsko in torej pretežna proizvodnja je govedorejska proizvodnja. Več kot 80% slovenskih kmetij ima na kmetijah živalsko proizvodnjo. Poznano vam je, da je v Sloveniji 86% vsega teritorija klasificiranega kot območja z manj ugodnimi dejavniki. Če bi razvezali popolnoma podpore od proizvodnje, bi to pomenilo v Sloveniji verjetno opuščanje živalske proizvodnje. Ker je le živalska proizvodnja tista, ki lahko v Sloveniji zagotovi poseljenost podeželja, obdelano krajino in ostale funkcije, ki jih pričakujemo od podeželja ali pa od kmetijstva, je potrebno po našem mnenju, da določene živalske podpore obdržimo. Slovenija ima trenutno, torej po reformi, ki smo jo izvedli v letu 2007, posebne podpore za goveje premije. Nadalje, premije za krave dojilje in premije za drobnico. To si želimo obdržati. Prvotni predlog Komisije je bil, da to ne bo več mogoče, razen za drobnico. V dosedanjih dogovorih smo že prišli tako daleč, da smo tudi na predlog Slovenije v zakonodajnih predlogih že videli rešitev, da bi bilo vsaj prehodno obdobje do leta 2011. Glede na to, da si prizadevamo za stabilnost za naše kmete do leta 2013, se zavzemamo za to, da bi to prehodno obdobje ne bilo samo do 2011, ampak do 2013. To je zadeva, ki je še odprta in o kateri bomo še razpravljali prihodnji teden. To velja torej za vse živalske premije. Naša želja, naša zahteva je, da bodo te podpore še naprej takšne kot so sedaj, v enaki višini do leta 2013.</seg>
               <seg xml:id="SDT5-OZZEU-Redna-002-2008-11-14.seg11">Potem zadeva, ki je prav tako povezana z neposrednimi plačili je zadeva, ki bo, v kolikor bo sprejeta na način kot je sedaj predvideno, prizadela majhne kmete. Prvotni predlog evropske komisije je bil, da bi v primeru, da kmetijsko gospodarstvo prejme manj kot 250 evrov neposrednih plačil, da bi v tem primeru preprosto ta neposredna plačila ukinili. Strinjamo se s tem, da bi to imelo pozitivne posledice na administracijo, na kompleksnost sistema, vendar pri nas je sistem že vzpostavljen in za nas je popolnoma vseeno ali sistem funkcionira za 60.000 kmetov ali pa za 50.000 kmetov. Zato se zavzemamo za to, da bi ta prag ne bil takšen oziroma, da bi država članica lahko sama odločila kakšen bo ta prag. Po dosedanjih pogajanjih smo dosegli toliko, da se je prag zmanjšal na 100 evrov. Še vedno pa računamo na to, da bo morda še mogoče doseči, da bi vsaka država članica sama odločila, s čimer bi potem lahko še naprej tudi našim majhnim kmetom, ki so bistveni za to, da se ohranijo majhne kmetije, družinske kmetije, da bi tudi one lahko še naprej dobivale podpore.</seg>
               <seg xml:id="SDT5-OZZEU-Redna-002-2008-11-14.seg12">To je prvi sklop, ki zadeva samo shemo neposrednih plačil. Drugi sklop pregleda skupne kmetijske politike je sklop, ki se nanaša na mleko. Že v letu 2003, ko je bila sprejeta reforma skupne kmetijske politike je bilo dogovorjeno in odločeno, da se bodo mlečne kvote iztekle v letu 2014. Da bi zagotovili mehak prehod, torej, da ne bi kvote izginile kar od danes na jutri, Evropska komisija predlaga, da bi se kvote postopno povečevale ter na ta način bi se približevali temu, da kvote nekega dne ne bo več, torej 2014. Evropska komisija predlaga povečevanje v petih letih in sicer vsako leto 1% enako v vseh državah članicah. Slovenija kljub temu, da smo v preteklosti podprli 2% povečanje mlečnih kvot, to je bilo takrat, ko so bile tržne priložnosti velike in se je videlo, da bo tudi korist za slovenske kmete, da se povečajo mlečne kvote in s tem omogoči tistim kmetom, ki so na robu doseganja mlečnih kvot, da še povečajo svojo proizvodnjo. V tistem obdobju, to je dobrega pol leta nazaj, v začetku spomladi je Slovenija podprla povečanje kvot. Sedaj pa tovrstnega povečanja žal ne moremo več podpirati, saj je jasno, da ravno v območjih z manj ugodnimi dejavniki slovenski proizvajalci mleka ne bodo več konkurenčni. Skrbi nas, kajti nekatere države članice so zelo konkurenčne, so na robu kvot in bodo s tem lahko precej povečale svojo proizvodnjo, s čimer bo tudi pritisk na slovenski trg. Poleg tega, da nasprotujemo povečanju mlečnih kvot v petih letih po 1% pa se zavzemamo, tako kot vse države članice in tudi Komisija, za spremljevalne ukrepe. Torej proizvajalcem mleka bo potrebno pomagati, da bodo lahko povečali svojo konkurenčnost. Za to je možno več ukrepov. Evropska komisija z zakonodajnimi predlogi ne predvideva konkretnih ukrepov, predvideva pa določene široke ukrepe, široke možnosti znotraj katerih država članica sama izbere, naredi ukrepe, ki so ji najbolj primerni. V Sloveniji smo v sodelovanju s stroko, v sodelovanju s kmeti, v sodelovanju tudi s strokovnimi institucijami ugotovili, da bi slovenskim proizvajalcem mleka bilo v pomoč kritje transportnih stroškov. Tako, da pripravljamo shemo kritja transportnih stroškom kmetom, proizvajalcem mleka, ki so v oddaljenih območjih.</seg>
               <seg xml:id="SDT5-OZZEU-Redna-002-2008-11-14.seg13">Tretje področje in to je tudi zadnje področje, ki ga želim predstaviti pa je področje modulacije. V državah članicah se že izvaja modulacija, to je iz reforme 2003 in sicer v višini 5%. Modulacija pomeni, da se sredstva iz prvega stebra, torej od neposrednih plačil, prenesejo v drugi steber, torej na razvoj podeželja. V sedanjih predlogih nove zakonodaje je predvideno, da se bodo ta sredstva povečevala na način, da se bodo v prihodnjih štirih letih povečale vsako leto za 2%. To pomeni, da bi v letu 2012 prišli na višino modulacije 13% in v letu 2012 bi bila Slovenija prvič zavezana za modulacijo. Kajti takrat bo prvič, ko bo evropski delež proračuna takšen, da če ne bi izvajali modulacije, bi slovenski kmetje prejeli več evropskih sredstev kot evropski kmetje, ki bodo izvajali modulacijo. Modulacija ne pomen, da bo vsem kmetom znižana višina plačil, pač pa samo kmetom, ki prejmejo več kot 5.000 evrov neposrednih plačil na leto. Takšnih kmetov je v Sloveniji 5.300, kar je približno 9% vseh kmetov, ki prejmejo neposredna plačila. Če povem še v denarju. V letu 2012 bi izgubili 1,2 milijona iz evropskega proračuna, hkrati pa tudi ne bi smeli več dopolnjevati neposrednih plačil, kajti v letu 2012 jih bomo še dopolnjevali z 10%, kar pomeni, da ne bi smeli dopolnjevati tudi z našimi 10%, to pa je še dodatnih 3,2 milijona evrov. Nasprotujemo temu, da bi se za nove države članice izvedla modulacija in sicer iz več razlogov.</seg>
               <seg xml:id="SDT5-OZZEU-Redna-002-2008-11-14.seg14">Prvič zato, ker smatramo, da je pristopna pogodba določila višino neposrednih plačil in da Sloveniji ta sredstva, ki so predvidena v pristopni pogodbi pripadajo in da je pristopna pogodba višji pravni akt kot pa uredba. Drugič zato, ker naj bi se sredstva za modulacijo uporabila za nove izzive. Zavedamo se pomena novih izzivov in financiranja novih izzivov in novih ukrepov, ki jih bomo morali pripraviti za nove izzive. Govorim o izzivih klimatskih sprememb, okolja, zaščite voda in podobno. Vendar pa smatramo, da sredstva, ki so namenjena soočenju z novimi izzivi ne morejo biti sorazmerna oziroma v odvisnosti od tega katere države članice imajo velike kmetije in zato lahko v večji meri modulirajo sredstva, katere države članice pa imajo majhne kmetije, torej kmetije, kjer kmetje prejemajo pod 5.000 evri letno in imajo zato malo sredstev iz modulacije. Smatramo, da bi bila potrebna vseevropska strategija, ki bi predvidela kje so potrebna sredstva, za kakšne namene in kakšna je višina teh sredstev in smatramo, da je modulacija predvsem reševanje starih držav članic. Zakaj? Zato, ker imajo stare države članice pomanjkanje sredstev za razvoj podeželja. Vemo, da je v starih državah članicah manj kot 15% vseh sredstev za kmetijstvo namenjenih razvoju podeželja, v Sloveniji pa je 50% vseh sredstev namenjenih razvoju podeželja. Zato smatramo, da bi bilo to reševanje starih držav članic, ki se morajo prav tako soočiti z novimi izzivi v okviru programa razvoja podeželja iz katerega naj bi se financirali ukrepi za nove izzive pa stare države članice nimajo denarja. Nove države članice, ki so bile uspešne v pristopnih pogajanjih in so si zagotovile dovolj sredstev za razvoj podeželja, med njimi tudi Slovenija, pa menimo, da je treba sredstva za nove izzive poiskati drugje.</seg>
               <seg xml:id="SDT5-OZZEU-Redna-002-2008-11-14.seg15">Če še zaključim s finančnim aspektom. Omenila sem že, da se nakazuje možnost, da bi bila na razpolago tudi neka dodatna sredstva ravno za nove izzive, ravno v novih državah članicah. Eden od ukrepov oziroma ena od sprememb, ki bo prišla s pregledom skupne kmetijske politike je tudi ta, da bo ukinjena premija na proizvodnjo rastlin za bioenergijo. Ta premija je trenutno v višini 45 evrov na hektar in se izvaja podpora tudi v Sloveniji. Podpora bo ukinjena tudi zaradi polemik o tem ali naj kmetijstvo proizvaja hrano, ali naj kmetijstvo proizvaja energijo in ta sredstva so v višini 90 milijonov evrov letno. Pričakujemo in borili se bomo zato, da bomo prihodnji teden od teh sredstev dobili kar čim večji odstotek, ki ga bomo lahko namenili za nove izzive.</seg>
               <seg xml:id="SDT5-OZZEU-Redna-002-2008-11-14.seg16">S tem bi zaključila svojo predstavitev. Še enkrat bi želela povedati, da nas pri našem delu vodi sodelovanje z našimi partnerji, sodelovanje z Državnim zborom, predvsem pa to, da bi zagotovili čim bolj stabilno okolje za kmete. Vemo, da nas v letu 2013 čaka verjetno prelomnica na področju kmetijstva. Verjamemo pa, da smo dolžni našim kmetom zagotoviti stabilnost vsaj do leta 2013. Zdaj smo vam pa na razpolago za vaša vprašanja. Hvala lepa.</seg>
            </u>
            <note type="speaker">PREDSEDNICA DARJA LAVTIŽAR BEBLER:</note>
            <u who="#LavtižarBeblerDarja" ana="#chair">
               <seg xml:id="SDT5-OZZEU-Redna-002-2008-11-14.seg17">Hvala gospa državna sekretarka. Moram reči, da je bila ta vaša predstavitev zelo izčrpna in me je tudi potrdila v tisti nameri, ki sem jo pokazala na ta način, da sem sklicala ta del seje kot odprt za javnost, ker mislim, da gre za problematiko, ki je izredno zanimiva tudi za našo širšo javnost, za kmetijski sektor in tudi druge dejavnike, ki na tem področju opravljajo svojo vlogo in naloge. Zdaj bi pa pozvala poslance, če ima kdo kakšno razpravo. Najprej gospod Juri.</seg>
            </u>
            <note type="speaker">FRANCO JURI:</note>
            <u who="#JuriFranco">
               <seg xml:id="SDT5-OZZEU-Redna-002-2008-11-14.seg18">Jaz se zahvaljujem za to izčrpno poročilo. Sem skušal slediti maksimalno. Ni lahko, ker je tematika precej kompleksna, bogata. Mi smo dobili danes tudi to gradivo in smo ga le bežno lahko prelistali. Mislim, da po tem, kar sem lahko prebral in slišal, se v glavnem strinjamo in podpremo stališča, ki so bila nanizana. Imam samo dve vprašanji, kjer bi želel neko pojasnilo.</seg>
               <seg xml:id="SDT5-OZZEU-Redna-002-2008-11-14.seg19">Ominili ste, da viri oziroma finančna sredstva, neposredna sredstva v znesku 140 milijonov evrov ostanejo nedotaknjena tudi za naslednje leto. Na 10. strani pa piše, da je Slovenija zadržana do določil v 48. členu zakonodajnega predloga, ki se nanašajo na zavarovanje pridelkov in reševanja posledic iz naslova bolezni živali in rastlin. Ker menimo, da ni primerno, da se za ta namen uporabijo sredstva iz prvega stebra, namenjena posebnim plačilom. Ali to pomeni grožnjo v kolikor bi šel ta člen skozi, to pomeni spremembo te situacije in so ogrožena tudi neposredna plačila?</seg>
               <seg xml:id="SDT5-OZZEU-Redna-002-2008-11-14.seg20">Druga stvar pa, ki me zanima. Pozdravljam to zadržanost Slovenije do predloga družbe Monsanto Europe, da bi odobrili trgovanje z gensko spremenjenimi izdelki. Ampak, ker tukaj je dokaj decidirana dikcija. Glede na zgoraj navedeno menimo, da na osnovi popravljenih študij ni mogoče sklepati na dolgoročno varno uporabo gensko spremenjene soje za hrano in krmo, se sprašujem zakaj se vzdržimo pri glasovanju in zakaj ne nasprotujemo temu. Sicer podpiram ukinitev premije za kmetijske proizvode namenjene bioenergiji. Hvala.</seg>
            </u>
            <note type="speaker">PREDSEDNICA DARJA LAVTIŽAR BEBLER:</note>
            <u who="#LavtižarBeblerDarja" ana="#chair">
               <seg xml:id="SDT5-OZZEU-Redna-002-2008-11-14.seg21">Ali bi morda še slišali razpravo drugih poslancev pa morda potem na koncu lahko strnete odgovore. Zdaj pa gospod Vajgl prosim.</seg>
            </u>
            <note type="speaker">IVO VAJGL:</note>
            <u who="#VajglIvo">
               <seg xml:id="SDT5-OZZEU-Redna-002-2008-11-14.seg22">Spoštovana državna sekretarka. Jaz bi vam predvsem čestital in izrazil zadovoljstvo nad vašo kompetentnostjo. Dali ste nam dober, posebno nam, ki se nismo v poslanskih klopeh ukvarjali s kmetijsko politiko, ste nam dali umestno, nekoliko širši pregleda nad tem kaj so pravzaprav instrumenti skupne evropske kmetijske politike. Tako, da se vam za to zahvaljujem. Upam, da boste še ostali dolgo aktivni na tem področju, da ne boste izginili v kakšne diplomatske kanale. <gap reason="inaudible"/>
               </seg>
               <note>Oglašanje iz klopi.</note>
               <seg xml:id="SDT5-OZZEU-Redna-002-2008-11-14.seg23">
                  <gap reason="inaudible"/> Takšne ljudi Slovenija potrebuje.</seg>
               <seg xml:id="SDT5-OZZEU-Redna-002-2008-11-14.seg24">Ena stvar me malo pobližje zanima, ker bi rad videl kakšno je stanje duha in telesa slovenskega kmetijstva v tem trenutku in kaj jim je pravzaprav ena aktivna <gap reason="inaudible"/>
               </seg>
               <note>Nerazumljivo.</note>
               <seg xml:id="SDT5-OZZEU-Redna-002-2008-11-14.seg25">
                  <gap reason="inaudible"/> kmetijska politika v teh letih prinesla. Malo, če bi nam povedali mogoče kako je strukturirana, kako so strukturirana sredstva za razvoj podeželja. Na čem so pravzaprav tukaj poudarki? Hvala lepa.</seg>
            </u>
            <note type="speaker">PREDSEDNICA DARJA LAVTIŽAR BEBLER:</note>
            <u who="#LavtižarBeblerDarja" ana="#chair">
               <seg xml:id="SDT5-OZZEU-Redna-002-2008-11-14.seg26">Hvala lepa gospod Vajgl. Še gospod Ziherl, potem bi pa dali besedo spet gospe državni sekretarki.</seg>
            </u>
            <note type="speaker">MILENKO ZIHERL:</note>
            <u who="#ZiherlMilenko">
               <seg xml:id="SDT5-OZZEU-Redna-002-2008-11-14.seg27">Hvala za besedo. Lep pozdrav vsem prisotnim. Tudi sam sem zelo visel tega obširnega poročila predstavitve in imam podobno vprašanje kot ga je imel kolega Juri. Predvsem, da se ukinja ta premija za namensko predelavo na poljih za potrebe energetike, za pridelavo biodizla, bioetanola. Bi pa vprašal kakšno je <gap reason="inaudible"/> Ker biogoriva naslednje generacije se predvidevajo iz odpadkov živilskopredelovalne industrije in kmetovanja. Ali je kakšno načelno stališče okrog te usmeritve oziroma, če se iz tega, kolikor sem razumel, jemlje 90 milijonov evrov letno, ali se bo v neki prihodnosti lahko odprlo financiranje biogoriv, tako imenovanih biogoriv druge generacije. Hvala lepa.</seg>
            </u>
            <note type="speaker">PREDSEDNICA DARJA LAVTIŽAR BEBLER:</note>
            <u who="#LavtižarBeblerDarja" ana="#chair">
               <seg xml:id="SDT5-OZZEU-Redna-002-2008-11-14.seg28">Hvala lepa. Bi vas kar prosila gospa Tometova.</seg>
            </u>
            <note type="speaker">BRANKA TOME:</note>
            <u who="#TomeBranka">
               <seg xml:id="SDT5-OZZEU-Redna-002-2008-11-14.seg29">Hvala lepa za besedo in hvala za vprašanja. Kar zadeva prvo vprašanje gospoda Jurija. Dejansko je slovenska ovojnica 144 milijonov evrov in bo takšna tudi ostala. Sredstva, ki se porabijo za tako imenovani 68. člen, so sredstva znotraj te ovojnice. Za ta sredstva lahko država članica nameni do 10%. Se pravi Slovenija bi lahko namenila 14,4 milijona evrov. Iz 68. člena se financira pet različnih stvari, precej širokih. Ena od njih so tudi zavarovanja ali pa vzajemni skladi.</seg>
               <seg xml:id="SDT5-OZZEU-Redna-002-2008-11-14.seg30">Zakaj je Slovenija zadržana? Prvič zato, ker Slovenija zavarovanja že financira iz državnega proračuna, torej iz državnih pomoči. Kar zadeve vzajemne sklade. Sigurno bi bilo ministrstvo zelo zainteresirano za kaj takšnega, ampak to je zadeva javno-privatnega partnerstva in zaenkrat mislimo, da še nismo tako daleč, da bi se tovrstni skladi pri nas vzpostavili. Sigurno pa bi bilo to pri nas zanimivo. Vendar pa je težava 68. člena ravno ta, da je omejen na 10%. Slovenija v okviru 68. člena že porablja. Trenutno namenja sredstva za podporo kravam dojiljam v višini dobrih 7 milijonov. Torej mi imamo polovico te 10% ovojnice za 68. člen že porabljene. Drugo polovico pa želimo nameniti ukrepom sofinanciranja transportnih stroškov mleka. S tem bomo dejansko porabili vseh 10%. Po drugi strani <gap reason="inaudible"/> Verjetno se potem postavi vprašanje: "Zakaj pa si potem ne prizadevate za več kot 10% pa bi potem financirali še katere druge stvari znotraj 68. člena?" To pa tudi ne moremo, oziroma ne želimo in tudi partnerji ne želijo. Ker če bi povečali teh 10% na več %, bi se potem zmanjšala neposredna plačila, ker povečanje bi šlo na račun neposrednih plačil. Zato je naše stališče takšno, da glede zavarovanj želimo nadaljevati z državno shemo. Glede skladov. Jih bomo vsekakor preučili in se nam zdijo zanimivi. Vendar preden bi do česa takega prišlo v Sloveniji, bi verjetno še nekaj časa trajalo. Hkrati pa imamo našo ovojnico oziroma naših 10% že zasedenih. Tako da verjamemo, da to, da bi ustvarjali še kakšen ukrep za zavarovanja in sklada zaenkrat ne bi bilo primerno. Tudi iz tega vidika ne, da bi, seveda, če ustvarjaš ukrep, je treba tudi sredstva za to rezervirati in tega v okviru 10% ni mogoče.</seg>
               <seg xml:id="SDT5-OZZEU-Redna-002-2008-11-14.seg31">Kar zadeva gensko spremenjene organizme s sojo. Zakaj se vzdržimo in ne nasprotujemo? Dejansko je v Sloveniji tako, da se v določenih primerih vzdržimo, v določenih pa nasprotujemo. Nasprotujemo v primerih, ko dejansko raziskave, ki jih naredi EFSA oziroma raziskave, ki jih predložijo podjetja, ki prosijo za odobritev GSO kažejo na to, da bi bile dejansko škodljive posledice na ljudi. Ko delajo poskuse na živalih, ko dejansko pride do škodljivih posledic na živali, ki bi lahko bile potem škodljive tudi na ljudeh. V tem primeru nasprotujemo. V primeru, da pa raziskave sicer ne pokažejo nekih zelo težkih posledic, v tem primeru pa se vzdržimo. Pač zaradi splošnega javnega mnenja in zaradi preveliko neznank s katerimi se soočamo kadar pregledujemo dokumente, ki nam jih posredujejo v zvezi z odobritvijo GSU.</seg>
               <seg xml:id="SDT5-OZZEU-Redna-002-2008-11-14.seg32">Potem vprašanje gospod Vajgla v zvezi s strukturo sredstev za razvoj podeželja. V Sloveniji imamo program razvoja podeželja za obdobje 2007 - 2013, ki je za to celotno obdobje težek dobro milijardo evrov. Struktura pa je v štirih delih. In sicer namenjamo približno 35% tako imenovani prvi osi. Imamo štiri osi v programu razvoja podeželja. 35% sredstev namenjamo prvi osi, ki je namenjena povečanju konkurenčnosti kmetijstva. To so predvsem ukrepi, naložbe v kmetijska gospodarstva, naložbe v živilsko predelovalno industrijo, zgodnje upokojevanje, mladi kmetje, povečevanje kakovosti proizvodov in še nekateri. Potem dobrih 50% namenimo drugi osi. To je os, ki se nanaša na okolje. Tukaj izvajamo dva ukrepa in sicer ukrep območja z manj ugodnimi dejavniki, kjer plačujemo nadomestila za to, ker kmetje kmetujejo v goratih območjih, v območjih s posebnimi omejitvami in podobnih območjih, kjer imajo težje pridelovalne pogoje. Zato jim kompenziramo višje stroške, ki jih imajo zato, ker imajo težje pogoje pridelave. In drugi ukrep, ki ga izvajamo v okviru te druge osi, torej v okviru 50% so kmetijsko-okoljski ukrepi. To je sklop kmetijsko-okoljskih ukrepov. Imamo jih čez 20, preko katerih skrbimo za to, da kmetje varujejo okolje. Tukaj plačujemo tistim kmetom, ki izvajajo nadstandarde. Torej, da naredijo nekaj več kot je predpisano v zakonodaji. To je recimo konkreten primer Natura 2000. Kmetje, ki so v območju Nature 2000 imajo določene omejitve. Na primer košnje. Ker ne smejo kositi v vsakem obdobju. Ali pa tukaj dajemo plačila za ekološko kmetovanje, za integrirano kmetovanje in precej je teh ukrepov.</seg>
               <seg xml:id="SDT5-OZZEU-Redna-002-2008-11-14.seg33">Tretja os je namenjena izboljšanju kakovosti življenja, kvalitete življenja na podeželju. Namenjamo 11% vseh sredstev za razvoj podeželja. V to skupino spadajo ukrepi: revitalizacija vasi, infrastruktura na podeželju, potem diverzifikacija. Torej, da se kmetje usmerijo tudi v nekmetijsko proizvodnjo in pa tudi recimo podporo mikro in majhnim podjetjem in še nekaj ukrepov. Četrta os pa je os, ki ji namenjamo 3%. To je tako imenovana "leader" os. To je os, ki spoštuje pristop od spodaj navzgor. Tukaj imamo pa lokalne akcijske skupine. Zdaj smo jih že registrirali 15 v Sloveniji in pričakujemo, da jih bo nekaj čez 20, ki bodo pokrivale bolj ali manj vso Slovenijo in bodo te lokalne akcijske skupine same pripravile lokalne akcijske strategije, ki jih bomo potem mi sofinancirali preko četrte osi. Toliko glede strukture sredstev za razvoj podeželja.</seg>
               <seg xml:id="SDT5-OZZEU-Redna-002-2008-11-14.seg34">In pa še vprašanje gospoda Ziherla. Odpadki živilsko pridelovalne industrije. Skratka druga generacija. Žal zadeve kažejo v to smer, da bo druga generacija dostopna šele tam nekje, resnično dostopna šele tam nekje po letu 2020. Zato pač zaenkrat potekajo raziskave, pospešujemo naložbe tudi v okviru programa razvoja podeželja, pospešujemo naložbe v bioplinarne in v podobne obrate, kjer se proizvaja bioenergija. V Sloveniji je trenutno delujočih sedem bioplinaren. Žal pa jih večina dela na rastline, namesto na, kar bi bilo bolje, na recimo odpadke živalskega izvora in podobno. V Sloveniji glede na to, da bo prišlo do ukinitve podpor na površino za biogoriva, bomo nadaljevali z našimi podporami, ki jih imamo v okviru razvoja podeželja. Torej podporami v same investicije zato, da bi se na kmetijskih gospodarstvih zgradili objekti za predelavo predvsem odpadkov, seveda pa, če bo interes tudi rastlin za namen biogoriv. Hvala.</seg>
            </u>
            <note type="speaker">PREDSEDNICA DARJA LAVTIŽAR BEBLER:</note>
            <u who="#LavtižarBeblerDarja" ana="#chair">
               <seg xml:id="SDT5-OZZEU-Redna-002-2008-11-14.seg35">Hvala lepa. Želi še kdo od poslancev besedo? Gospod Jerovšek.</seg>
            </u>
            <note type="speaker">JOŽEF JEROVŠEK:</note>
            <u who="#JerovšekJožef">
               <seg xml:id="SDT5-OZZEU-Redna-002-2008-11-14.seg36">Hvala lepa. Jaz bi samo to vprašal, če sem prav slišal pa tudi tega podatka ne najdem, da prejema v Sloveniji 5.300 kmetov podporo višjo kot 5.000 evrov. Sem prav slišal podatek?</seg>
            </u>
            <note type="speaker">BRANKA TOME:</note>
            <u who="#TomeBranka">
               <seg xml:id="SDT5-OZZEU-Redna-002-2008-11-14.seg37">Ja, to je točen podatek.</seg>
            </u>
            <note type="speaker">JOŽEF JEROVŠEK:</note>
            <u who="#JerovšekJožef">
               <seg xml:id="SDT5-OZZEU-Redna-002-2008-11-14.seg38">To je javno dosegljivo?</seg>
            </u>
            <note type="speaker">BRANKA TOME:</note>
            <u who="#TomeBranka">
               <seg xml:id="SDT5-OZZEU-Redna-002-2008-11-14.seg39">Vsa plačila, ki jih izplača agencija so dosegljiva na internetu agencije in je vse javno objavljeno.</seg>
            </u>
            <note type="speaker">PREDSEDNICA DARJA LAVTIŽAR BEBLER:</note>
            <u who="#LavtižarBeblerDarja" ana="#chair">
               <seg xml:id="SDT5-OZZEU-Redna-002-2008-11-14.seg40">Dobro. Če ni več predlogov za razpravo, bi se jaz zahvalila gospe državni sekretarki za, še enkrat, res izčrpno predstavitev te skupne kmetijske politike. Moram reči, da tudi v tej predstavitvi ste odgovorili na nekatera vprašanja, ki so se nam porajala, ko smo pripravljali to sejo. Tako, da tudi iz naše strani bi jaz rekla, da smo res zadovoljni z vašimi odgovori.</seg>
               <seg xml:id="SDT5-OZZEU-Redna-002-2008-11-14.seg41">Zato na tej točki sklepam, zaključujem razpravo. Morebitne dopolnitve in spremembe stališč Republike Slovenije do predlogov aktov, ki so povezani s pregledom skupne kmetijske politike pa bomo sprejeli, če bo to potrebno, pri drugi točki, se pravi pri izhodiščih za Svet Evropske unije za kmetijstvo in ribištvo. S tem končujem to 1. točko dnevnega reda in prosim, da za nekaj minut prekinitve, ker potem bomo prešli na zaprto sejo odbora. Vam pa najlepša hvala, gospa državna sekretarka.</seg>
            </u>
            <note type="time">Odprti del seje je bil končan 14. novembra 2008 ob 12.12.</note>
         </div>
      </body>
   </text>
</TEI>
