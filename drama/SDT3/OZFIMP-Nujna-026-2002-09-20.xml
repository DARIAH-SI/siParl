<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZFIMP-Nujna-026-2002-09-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">BEB228423459FB8CC1256C3300485353</idno>
               <idno type="custom" subtype="day">1D1D9B6A7A83E78EC1256C3D002A3AD4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=1D1D9B6A7A83E78EC1256C3D002A3AD4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZFIMP-Nujna-026-2002-09-20.OZFIMP" n="026">
               <name>Nujna</name>
               <date when="2002-09-20"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZFIMP-Nujna-026-2002-09-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZFIMP-Nujna-026-2002-09-20.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">26. nujna seja</stage>
            <stage type="date">(20. september 2002)</stage>
            <stage type="chairman">Sejo je vodil Ciril Pucko, predsednik odbora.</stage>
            <stage type="time">Seja se je pričela ob 9.11 uri.</stage>


            <sp xml:id="SDT3-OZFIMP-Nujna-026-2002-09-20.sp1">

               <speaker>PREDSEDNIK CIRIL PUCKO:</speaker>

               <p>Dober dan, kolegice in kolegi, predstavniki vlade, ostali prisotni, predstavniki
               medijev, pričenjam 26. nujno sejo odbora za finance in monetarno politiko državnega
               zbora. Obveščam vas, da so zadržani in se seje ne morejo udeležiti naslednji članice
               in člani odbora. Gospa Maria Pozsonec ter gospodje Bogdan Barovič, Marko Diaci in
               Feri Horvat. Nimam nobenega pooblastila, da bi na seji sodeloval kdorkoli kot
               nadomestni član.</p>
               <p>Obveščam vas, da so bili na sejo povabljeni predstavniki vlade Republike Slovenije,
               ki jih še enkrat ponovno pozdravljam ter predstavniki zakonodajno pravne službe
               državnega zbora.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji predlog dnevnega reda seja odbora. In sicer, 1. predlog zakona o spremembah
               in dopolnitvah zakona o vojaški dolžnosti, nujni postopek EPA 581-3 in 2. predlog
               zakona o preoblikovanju in privatizaciji javnega podjetja slovenske železnice,d.d.,
               nujni postopek 578-3. Obe točki bi odbor obravnaval na podlagi prvega odstavka 124.
               člena poslovnika državnega zbora.</p>
               <p>Prav tako ste bili obveščeni, da sem po sklicu seje predlagal razširitev dnevnega
               reda z naslednjo točko, 3. pobude različnih predlagateljev za oceno ustavnosti zakona
               o lastninskem preoblikovanju zavarovalnic, uradni list Republike Slovenije štev. 44
               letošnjega leta s predlogom za začasno zadržanje štev. 300-01/94-17/12 in U-I-225-02
               ter pobudo družbe Lek d.d. Ljubljana in drugih za začetek postopka za oceno
               ustavnosti zakona o lastninskem preoblikovanju zavarovalnic štev. 300-01/94-17/13 in
               U-I-280/02.</p>
               <p>Predlog za razširitev dnevnega reda ter gradivo sem vam posredoval z dopisom 19.
               septembra tega leta.</p>
               <p>Dodatno bi želel obrazložiti to razširitev, zaradi lažjega odločanja. In sicer,
               javna obravnava v postopku za oceno ustavnosti zakona o lastninskem preoblikovanju
               zavarovalnic je sklicana za 25. september tega leta in državni zbor je vabljen kot
               udeleženec te javne razprave, obravnave. Prav tako, glede na samo razširitev, te
               nisem smel predlagati preden je bilo posredovano oziroma predlagano mnenje, pravno
               mnenje zakonodajno pravne službe, na podlagi pač drugega odstavka 265. člena
               poslovnika.</p>
               <p>Želi kdo razpravljati v zvezi s tako predlaganim razširjenim dnevnim redom?
               Izvolite. Hvala lepa. Dajem tako predlagani oziroma oblikovan dnevni red na
               glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Odbor je sprejel tako razširjeni dnevni red.</p>
               <p>In prehajamo na <title>1. TOČKO DNEVNEGA REDA, IN SICER TO JE TOČKA, OBRAVNAVE
                  PREDLOGA ZAKONA O SPREMEMBAH IN DOPOLNITVAH ZAKONA O VOJAŠKI DOLŽNOSTI, NUJNI
                  POSTOPEK, EPA 581-3,</title>
                  <stage type="mag"/> <stage>(Nadaljevanje)</stage> kjer mora naše delovno telo
               oziroma odbor podati svoje mnenje, glede na to, da ima v skladu s poslovnikom, glede
               na to, da ima predlagani zakon določene finančne posledice. In tako je tudi kot sem v
               uvodu že povedal, ta obravnava bo tekla na podlagi 124. člena poslovnika državnega
               zbora.</p>
               <p>Tu smo v določeni majhni zadregi, kajti ni bilo možno glede na že sklicane seje
               odborov in drugih teles, sklicati seje odbora za finance in monetarno politiko pred
               sejo matičnega delovnega telesa, to je odbora za obrambo, ki je ta predlog obravnaval
               v sredo 18. septembra in jo tudi zaključil. Sprejel je svoje amandmaje, na podlagi
               katerih je pripravljen dopolnjeni predlog zakona in poročilo, ki predvidevam, da ste
               ga medtem že dobili na klopi. Drži. Torej menim, da so formalno zadoščeni vsi pogoji
               za obravnavo tega zakona.</p>
               <p>K obravnavi so bili vabljeni predstavniki vlade, ministrstvo za obrambo in
               ministrstvo za finance ter predstavnica zakonodajno pravne službe. Dajem besedo, če
               želi predstavniku predlagatelja, to je vlade, gospod državni sekretar, dr. Čas.
               Izvolite.</p>
            </sp>
            <sp xml:id="SDT3-OZFIMP-Nujna-026-2002-09-20.sp2">

               <speaker>DR. TOMAŽ ČAS:</speaker>

               <p>Hvala za besedo, gospod predsednik. Sprašujem, a lahko stopim ...</p>
            </sp>
            <sp xml:id="SDT3-OZFIMP-Nujna-026-2002-09-20.sp3">

               <speaker>PREDSEDNIK CIRIL PUCKO:</speaker>

               <p>Izvolite, ja, ja.</p>
            </sp>
            <sp xml:id="SDT3-OZFIMP-Nujna-026-2002-09-20.sp4">

               <speaker>DR. TOMAŽ ČAS:</speaker>

               <p>Spoštovane poslanke in poslanci. Dovolite mi, da preden obrazložim predlog zakona o
               spremembah in dopolnitvah zakona o vojaški dolžnosti, opravičim gospoda ministra
               Antona Grizolda, ki se službeno mudi v Združenih državah Amerike.</p>
               <p>Konec leta 2000 in v začetku leta 2001 smo opravili celovito analizo stanja na
               področju obrambnega sistema in pa procesa preoblikovanja slovenske vojske. Določili
               in sprejeli smo temeljne kratkoročne in srednjeročne usmeritve ministrstva za obrambo
               ter vse potrebno za nadaljevanje teh procesov, katerih temeljni cilj je oblikovanje
               racionalnega, učinkovitega in z materialnimi in drugimi možnostmi usklajenega
               obrambnega sistema ter sodobne vojaške organizacije.</p>
               <p>V programu za izboljšanje pripravljenosti slovenske vojske v letih od 2001 do 2004,
               ki ga je vlada sprejela julija 2001, v resoluciji o strategiji nacionalne varnosti in
               splošnem dolgoročnem programu razvoja in opremljanje slovenske vojske iz leta 2001,
               so določene podlage, da se prouči tudi morebitne spremembe dosedanjega sistema
               popolnjevanja slovenske vojske.</p>
               <p>Lani sta bili v tej smeri opravljeni dve študiji, zunanja in notranja. V prvem
                  tromesečju<stage type="mag"/> <stage>(Nadaljevanje)</stage> pa smo proučili
               tudi različne možnosti spremembe obvezniškega sistema popolnjevanja. Pri tem se je
               upoštevalo stanje in seveda trende pri izvajanju vojaške dolžnosti, reorganizacija
               slovenske vojske, materialne in druge možnosti in procese v primerljivih vojaških
               organizacijah drugih držav, za katere je značilno, da so že ali pa so v postopku
               opuščanja obvezniških sistemov popolnjevanja slovenske vojske.</p>
               <p>Na tej podlagi je vlada 25.4. letošnjega leta po predhodnih razpravah na strateškem
               svetu za varnostna vprašanja, sprejela temeljne odločitve, da se preide na poklicno
               vojsko s prostovoljno rezervo. Sprejeti so bili roki, v katerih se bo opustilo
               izvajanje nabora, vojaškega roka in obvezno službo v rezervni sestavi ter druge
               rešitve, pomembne za prehod na poklicno vojsko s prostovoljno rezervo.</p>
               <p>Tako smo lahko v spremembah zakona o obrambi, že uredili status prostovoljne
               rezerve. Na tej podlagi so bile razdelane tudi temeljne organizacije, kadrovske in
               druge rešitve, ki služijo za oblikovanje sprememb in dopolnitev zakona, ki ga imamo
               danes v obravnavi.</p>
               <p>Pripravlja se še dopolnitve dolgoročnega načrta razvoja in opremljanje slovenske
               vojske, ki bo pripravljen po dogovoru s predstojnimi organi Nata do konca letošnjega
               leta, skupaj s strateškim pogledom, pregledom stanja, potreb in zmogljivosti na
               obrambnem področju.</p>
               <p>Sprememba zakona oziroma sprememba sistema popolnjevanja je, če odmislimo celoten
               proces preoblikovanja obrambnega sistema in vojaške organizacije, strateški projekt
               ministrstva za obrambo in seveda slovenske vojske. Je izjemno zahteven in seveda tudi
               primerno visoka je tudi odgovornost za njihovo izvršitev. To potrjujejo tudi podobni
               posegi v sistemih popolnjevanja v drugih državah.</p>
               <p>Sam zakon ne določa kadrovskih, finančnih in drugih posledic v nominalnem smislu,
               jih pa seveda v vsebinskem. In dovolite mi, da opozorim na nekatere najpomembnejše
               posledice uveljavitve tega zakona.</p>
               <p>S spremembo sistema popolnjevanja vojske s prehodom na poklicno vojsko in
               prostovoljno rezervo, bomo vzpostavili kot večkrat poudarjamo, sodobno, racionalno in
               pa učinkovito vojaško organizacijo, ki bo seveda primerljiva z vojaškimi
               organizacijami, predvsem organizacijami članic severno atlantskih integracij.
               Povečati bo potrebno stalno sestavo, zlasti vojakov. V letu 2002 predvidevamo
               povečanje za 600, v letu 2003 in 2004 pa po 1100, nato pa v nadaljevanju okoli 600
               letno, zlasti je seveda popolniti to sestavo s poklicnimi pripadniki, seveda za<stage type="mag"/> <stage>(Nadaljevanje)</stage> dolžnosti, ki jih sedaj
               opravljajo vojaki med služenjem vojaškega roka. Gre za naloge, ki so v obsegu
               približno 1100 nabornikov oziroma vojakov, ki služijo vojaški rok in opravljajo
               najrazličnejša opravila in naloge, nujno potrebne za slovensko vojsko.</p>
               <p>Pridobivanje ustreznih in kvalitetnih kadrov, bo glede na velikost kadrovske baze,
               ena od najzahtevnejših nalog, še zlasti, če upoštevamo dejstvo, da bo tudi policija
               za uresničitev nalog po Schengnu, potrebovala prav v tem času tudi večje število
               novih zaposlitev.</p>
               <p>V letošnjem letu je odobrenih 600 dodatnih zaposlitev kot sem že omenil. Doslej je
               realiziranih 490, 450 kandidatov je še v postopku, 200 pa jih imamo prijavljenih za
               prihodnje oziroma naslednje leto. Te podatke navajam, predvsem iz tega razloga, da je
               kadrovski problem seveda, vsaj zaenkrat, možno zadovoljivo rešiti, kljub dokaj
               omejeni kadrovski bazi v Republiki Sloveniji.</p>
               <p>Skupna stalna sestava bo podobna kot je bila načrtovana, glede na dosedanje programe
               preoblikovanja, pri čemer se računa z vojno sestavo okoli 226<stage>(?)</stage> tisoč, po vključitvi
               v Nato oziroma v letu 2007 oziroma od takrat dalje, predvidevamo, da bi zadostovalo
               18 tisoč pripadnikov. Dopolnjena struktura pa bo določena v dopolnitvah že prej
               omenjenega dolgoročnega programa do leta 2015.</p>
               <p>Zahtevna naloga bo tudi pridobitev približno 19 tisoč kandidatov za prostovoljno
               službo v rezervni sestavi do leta 2010, ukinjamo tudi to. Status prostovoljcev smo
               kot je rečeno in kot tudi vi vsi tukaj prisotni to poznate, že uredili s spremembami
               zakona o obrambi. Tako kot v drugih državah, ki imajo ta sistem ali ta način, tudi mi
               načrtujemo, da bo treba za prostovoljce plačevati pripravljenost na podlagi pogodb
               oziroma jim priznati vojaško službo, če bodo poklicani v slovensko vojsko.</p>
               <p>Prioritete za kadrovsko popolnjevanje so določene. To so bile za posredovanje,
               zlasti 10. in 20. amortiziranega bataljona, ki sodelujejo tudi pri mednarodnih
               obveznostih, dolžnostih, ki jih sedaj opravljajo vojaški obvezniki in podobno.</p>
               <p>V teku je že reorganizacija upravnega dela ministrstva, ki so bo prilagodil
               spremembam v sistemu popolnjevanja slovenske vojske. Odpraviti in razrešiti bo
               potrebno znana kadrovska neskladja v stalni sestavi vojske, kar je povezano tudi s
               povečanjem stalne sestave. Zagotoviti bo potrebno ustrezno rast obrambnih izdatkov,
               projekcijo je določila vlada, 27.6. v tem letu. Najpomembnejši delež dodatnih
               sredstev za obrambo se nanaša na povečanje stalne sestave, stroške njenega delovanja,
               na posodabljanje opremljenosti in usposabljanja in seveda še za marsikaj drugega.
                  <stage type="mag"/> <stage>(nadaljevanje)</stage> Kompletna višina obrambnih
               izdatkov v posameznem letu pa je seveda pogojena s sprejemom ustreznega državnega
               proračuna. Zakon o vojaški dolžnosti sam – to bi rad poudaril, če ponovil – torej ne
               določa konkretne višine potrebnih finančnih sredstev, je pa to pogojeno s sprejetimi
               programi preoblikovanja, vojske in prehodom na poklicno vojsko s prostovoljno
               rezervo. Pri podatkih o rasti obrambnih izdatkov, navedenih v predlogu zakona so
               upoštevani najnujnejši standardi preoblikovanja vojske in sprememb v sistemu
               popolnjevanja. Upoštevana je metodologija, ki velja tudi za Nato, tako da so med
               obrambnimi izdatki izkazane tudi pokojnine vojaških zavezancev, zavarovancev, ki
               znašajo od 8,4 milijard SIT v letu 2002 do 11.500 milijard v letu 2008.</p>
               <p>Pri pripravi rebalansa proračuna za leti 2002 in 2003 ter proračuna za leto 2004, pa
               so narejene podrobne organizacijske, kadrovske, strukturne in druge razdelave ter na
               tej podlagi narejeni izračuni potrebnih sredstev. Pri usklajevanju rebalansa smo
               podali ustrezne predloge, vendar je usklajevanje zaenkrat še v teku. Glede na
               navedene ključne naloge za izvedbo projekta je treba reči, da bodo v praksi sicer
               možna manjša zaostajanja ali razlike, po vsebini pa se morajo naloge v celoti
               izvršiti, sicer lahko pride do blokade dejavnosti Slovenske vojske. Lahko pride tudi
               do vprašanja bojne pripravljenosti Slovenske vojske.</p>
               <p>Gospod predsednik! Celoten projekt uveljavitve oziroma priprav za spremembo sistema
               popolnjevanja vojske je bil v temeljnih rešitvah v prejšnjih mesecih že posredovan
               tudi javnosti. Z njimi je vlada seznanila zavezništvo in pristojne organe Nata. Tudi
               ministrstvo, minister, tudi sam predsednik vlade je na te stvari opozarjal, dajal
               javne izjave in tako naprej. Tako, da mislimo, da je bilo v tej zvezi veliko
               pojasnjeno, kaj pomeni koncept tega prehoda in kaj je potrebno vsebinsko opraviti, da
               bomo seveda lahko obdržali vojno pripravljenost in da bo lahko Slovenska vojska
               opravila vse svoje naloge tako, kot je potrebno. Vključili smo ga tudi v zadnji
               nacionalni program uresničevanja akcijskega načrta za članstvo v Nato, ki smo ga
               posredovali v Bruselj v teh dneh. Spremembo zakona je podprlo tudi matično delovno
               telo, o čemer je že govoril predsednik, zato predlagam, da podpre ta predlog sprememb
               in dopolnitev tudi ta odbor. Hvala lepa za pozornost.</p>
            </sp>
            <sp xml:id="SDT3-OZFIMP-Nujna-026-2002-09-20.sp5">

               <speaker>PREDSEDNIK CIRIL PUCKO:</speaker>

               <p>Hvala lepa, gospod državni sekretar. Želi... Ne vidim predstavnika
               zakonodajno-pravne službe. Odpiram razpravo. Gospod Gaber. Izvolite.</p>
            </sp>
            <sp xml:id="SDT3-OZFIMP-Nujna-026-2002-09-20.sp6">

               <speaker>SLAVKO GABER:</speaker>

               <p>Gospod predsednik! Gospe in gospodje! Najverjetneje v Sloveniji ni dosti ljudi, ki
               ne bi verjeli, da je smiselna profesionalizacija Slovenske vojske. Seveda, tudi sam
               spadam med te. Tisto, kar se mi zastavlja kot vprašanje in mislim, da bi se moralo
               zastaviti še marsikomu, je vprašanje dinamike tega početja.</p>
               <p>Pri tem sta pomembna dva vidika. Slovensko vojsko profesionaliziramo <stage type="mag"/> <stage>(nadaljevanje)</stage> zato, da bi imeli dobro
               profesionalno vojsko. To pomeni kadrovsko ustrezno in zelo domišljeno sestavljeno.
               Profesionalne vojske, ki takšne niso, nosijo s seboj različne in številne nevarnosti.</p>
               <p>In drug moment, ki ga je potrebno v tej državi upoštevati, ker vojska ni edina
               stvar, ki razvojno stoji pred nami, ni edin projekt, ki bi ga bilo potrebno
               uresničiti, je dinamika in količina sredstev, ki jih bomo za to porabili. Jaz ne
               skrivam tega in zdi se mi smiselno, da se to pove tudi tukaj, da se mi zdi, da v teh
               obeh elementih zadeva ni pripravljena optimalno. To pomeni, da je iz študij, s
               katerimi razpolaga ministrstvo za obrambo, celo iz tistega, kar imamo pred seboj,
               razvidno in še posebej iz tistega, kar se dogaja v državah, ki izvajajo isti proces,
               ali pa so ga izvajale v zadnjih letih, da je vprašljiva kadrovska slika, kvalitetna
               popolnitev, seveda še posebej v kombinaciji z drugimi operacijami, ki jih izvajamo v
               tej državi, na primer postavljanje Schengenske meje in še kaj podobnega in da so
               sredstva, ki bodo rasla, predpostavljam da tako, kot so zapisali v prilogi, ki jo
               imamo vsi na razpolago, ki znašajo leta 2002 78 milijard, leta 2003 88.800 in tako
               naprej, skratka, izpuščam sicer pomembne decimalke, leta 2004 100 milijard, leta 2005
               112 in tako naprej, to je omenil že državni sekretar. Ta sredstva bodo pomenila, da
               bo potrebno poseči v druge sektorje v tej državi, ki prav tako verjamejo, da bodo
               deležni tega razvojnega denarja. Mi bomo zelo v kratkem imeli v tem istem državnem
               zboru zelo resno razpravo o proračunu leta 2003 in seveda leta 2004. Takrat zgodba ne
               bo izgledala tako enoznačno, ker bomo takrat implicitno in eksplicitno razpravljali o
               velikem številu projektov.</p>
               <p>Jaz vem, da so bile te odločitve sprejete na vladi in vem, da je vprašanje
               političnega konsenza, ki je tukaj dosežen, posebno vprašanje. Ampak to nas ne
               odvezuje od tega, da se na to vsaj opozori, na te elemente vsaj opozori in tiste, ki
               te projekte vodijo, da o teh stvareh razmišljajo.<stage type="mag"/>
               </p>
            </sp>
            <sp xml:id="SDT3-OZFIMP-Nujna-026-2002-09-20.sp7">

               <speaker>PREDSEDNIK CIRIL PUCKO:</speaker>

               <p>Hvala lepa. Naprej, gospod Vizjak, izvolite.</p>
            </sp>
            <sp xml:id="SDT3-OZFIMP-Nujna-026-2002-09-20.sp8">

               <speaker>MAG. ANDREJ VIZJAK:</speaker>

               <p>No, hvala lepa. Jaz bi, mogoče me je malo moj predhodni razpravljavec morebiti malo
               izzval, zato se oglašam, sicer se ne bi. Jaz se strinjam, da je to dilema, dilema
               prioritet, kam plasirati razvojni denar, oziroma kam je vložiti tista sredstva, ki
               jih država ima, na naredi neko reformo, da naredi nek korak naprej, v smislu novih
               kvalitet.</p>
               <p>Mislim, da je varnost tista vrednota, zlasti pa tu je tudi obrambna varnost, ki se
               mi zdi, da je na tem prioritetnem seznamu kar zelo visoko. Še pred meseci smo lahko
               ob polemikah o vstopu Slovenije v Nato slišali razno razne izjave, tudi odgovornih
               predstavnikov javnega življenja, da je Slovenija zelo neogrožena država, da je oaza
               miru sredi, ne vem, Evrope in tako naprej. Kmalu zatem so pa tudi nekateri vidni
               predstavniki sosednjih držav govorili in izgovorili besedo vojna. Mislim, da je
               potrebno le poudariti, da je varnost države in obrambna varnost tista stvar, ki je
               zelo visoko na prioritetni listi in zato mislim, da je vlada, čeprav sem opozicijski
               poslanec, tule šla z neko, po moji oceni upravičeno odgovornostjo v definiranje in v
               ta zakon, ki bo seveda imel finančne posledice, znatne finančne posledice za našo
               državo, vendar obstoječi vojaški sistem razpada, to je dejstvo. Če gledamo in vidimo
               te številne pobude za civilno služenje vojaškega roka, če gledamo, koliko nabornikov
               je nesposobnih za služenje vojaškega roka, počasi lahko vidimo, da je iz
               zagotavljanja neke varnosti za to državo, to nujno storiti v začrtani dinamiki in tu
               mislim, da je ta dinamika na mestu, ki jo predvideva zakon. Res pa je, da je - pred
               Slovenijoso številni tudi drugi razvojni izzivi, s čimer se sigurno strinjam, ne
               nazadnje tudi na področju šolstva. Vem, da bomo imeli v kratkem en zakon v proceduri
               o tem šolskem tolarju. Skratka, mislim, da je ta prioriteta le prava. Hvala.</p>
            </sp>
            <sp xml:id="SDT3-OZFIMP-Nujna-026-2002-09-20.sp9">

               <speaker>PREDSEDNIK CIRIL PUCKO:</speaker>

               <p>Hvala lepa. Ugovor gospod Gaber.</p>
            </sp>
            <sp xml:id="SDT3-OZFIMP-Nujna-026-2002-09-20.sp10">

               <speaker>DR. SLAVKO GABER:</speaker>

               <p>Poglejte, kolegice in kolegi. Nobenega dvoma ni seveda, da je varnost visoko na
               lestvici prioritet te države. Pojem varnosti je sicer zelo širok pojem, to vsi vemo,
               zato jaz mislim, da ga ne kaže tu obče mešati z obrambno varnostjo. Ampak tudi
               obrambna varnost je zelo visoko na tej lestvici. Ampak, ker smo tu realni ljudje, ki
               razumemo tudi ples številk, ki se vrtijo v milijardah, nas to nič ne odvezuje od tega
               razmisleka o tem, kdaj, koliko, s kakšno dinamiko se bodo te milijarde premikale, na
               kakšen način se bodo premikale, na katera področja.<stage type="mag"/><stage>(Nadaljevanje)</stage> Kolega Vizjak dobro ve, da bo ob proračunski razpravi
               potrebno ne se dogovoriti samo o tem, katere so prioritete te države, ampak bo te
               prioritete potrebno spraviti od črto v okvir številk in jaz pričakujem, da bo
               opozicija takrat, ko bo razpravljala o primanjkljaju, ki ga bomo drugo leto in v
               naslednjih letih ponovno zabeležili v javni blagajni, razmišljala tudi o tem, katere
               soprioritete, zakaj, od kod je ta primanjkljaj. Jaz nisem mislil samo na šolstvo,
               čeprav sem vesel, da se avtomatično moje govorjenje poveže s šolstvom v tej državi.
               Ampak sem razmišljal o kupu drugih prioritet, ki jih ta državni zbor vsakič ponovno
               izrazi.Kolega Vizjak bo vsekakor tudi letos mnenja ob razpravi o proračunu, da je
               potrebno nadaljevati program izgradnje avtocest v tej državi, predpostavljam, da bo
               to njegova prioriteta. On bo verjel, da so socialni programi tisti, ki zahtevajo
               sredstva, če izrečem tisto, kar jaz povezujem z njegovim imenom, on bo verjel tudi
               najverjetneje, da je potrebno v raziskovanje in v razvoj tehnologij vlagati in tako
               naprej.</p>
               <p>To je diskusija, ki se je ta odbor dotika s tem, ko razpravlja o tem. Ko dajejo temu
               odboru po poslovniku v roke tovrstne zakone, jih ne dajejo zato, da bi razpravljal ta
               odbor o notranji strukturi tega zakona, o tem, kako je vojska povsem konkretno
               organizirana, za to imamo v tem državnem zboru drug odbor. Nas morajo zanimati
               gabariti. Tako da, jazbi bolj kot predstavitev s strani obrambnega ministrstva tega
               projekta, tukaj pač pričakoval predstavite s strani ministrstva za finance. To se mi
               zdi, da bi morala biti praksa v bodoče. Ker potem bi mi dobili neko drugo diskusijo
               in zato smo tu. Mi nismotu zaradi diskusije o tem, ne vem, kateri bataljon bodo kako
               izpopolnili. To je, mislim, zato je tu načelnik generalštaba in če se ima s kom o tem
               pogovarjati v tem parlamentu, sem ima za pogovarjati z odborom za obrambo. Mislim pa,
               da se vsi zavedamo, daje to zelo resna odločitev. Jaz sem želel samo na to opozoriti,
               še posebej v luči razprave, ki je zelo blizu. Takrat se ne bomo mogli delati, da te
               nismo imeli. 10 milijard tolarjev je alociranih dodatno na neko področje za drugo
               leto in naslednje leto podobno in potem še več. To je razprava.<stage type="mag"/>
               </p>
            </sp>
            <sp xml:id="SDT3-OZFIMP-Nujna-026-2002-09-20.sp11">

               <speaker>PREDSEDNIK CIRIL PUCKO:</speaker>

               <p>Hvala lepa. Ugovor, gospod Vizjak, izvolite.</p>
            </sp>
            <sp xml:id="SDT3-OZFIMP-Nujna-026-2002-09-20.sp12">

               <speaker>MAG. ANDREJ VIZJAK:</speaker>

               <p>Poskušal se bom držati poslovnika in točno replicirati, kar replika je, to je krivo
               ali pa narobe razmišljana moja razprava.</p>
               <p>In sicer, jaz nisem govoril nič o avtocestah, čeprav je spoštovani kolega prav moje
               ime v povezavi z avtocestami omenil in zaradi tega repliciram.</p>
               <p>Bi bil pa zelo vesel, če bi njegove besede meso postale, prav v smislu sokreiranja
               proračuna in sprememb proračuna za leto 2003 in 2004. Zelo bi bil vesel, če bi imel
               kot opozicijski poslanec možnost vplivati na razrez razvojnega denarja za naslednja
               leta. Žal tega nimam. Vlada pripravi predlog, mi potem seveda brezuspešno in z
               velikim trudom želimo kaj tule popraviti, ampak to, veste vsi, da je obsojeno na
               neuspeh.</p>
               <p>Skratka, vesel bi bil, če bi lahko bil v koži pozicijskega poslanca, ki, upam, da le
               ima neko besedo pri kreiranju proračuna, kajti jaz nimam nobene. Zato mislim, da je
               le pozicija skreirala in uravnotežila ta proračun do te mere, da, po domače, pije
               vodo. Če pa ni, bi bil pa zelo vesel, da mi to poveste. Ker zdaj prvič slišim, da se
               celo z nekim primanjkljajem zopet ubadamo oziroma celo nekim možno povišanim
               primanjkljajem. Res bi rad od kolega Gabra izvedel detajle tega, bi rekel, teh
               sprememb, ki se nam obetajo. Pravzaprav sem zdaj zelo, že skoraj malo prestrašen, kaj
               se obeta tej državi na finančnem področju. Ta strah mi dodatno, bi rekel, podkrepi
               njegova razprava, kajti če je pozicijski poslanec nekako presenečen nad razdelitvijo
               nekih sprememb proračuna za bodoča leta, potem sem lahko jaz kot opozicijski še
               desetkrat bolj prestrašen.</p>
               <p>In me res zanima, ali je vlada - in tu bi rad mogoče tudi od gospoda Gabra slišal -
               res tu popolnoma napačno pot ubrala in je res te prioritete pomešala, kajti jaz s tem
               predlogom, žal, oziroma z nekimi detajli sprememb za naslednja leta nisem seznanjen
               še. In bi bil vesel, če bi mogoče od gospoda Gabra tu izvedel, koliko se bo vzelo
               sociali, koliko se bo vzelo avtocestam, koliko se bo vzelo šolstvu na račun, ne vem,
               nekih drugih programov, mogoče tudi tega. In potem bi bila ta diskusija, se mi zdi,
               zelo upravičena s strani Gabra oziroma poslanca, ki je govoril o tem. Hvala.</p>
            </sp>
            <sp xml:id="SDT3-OZFIMP-Nujna-026-2002-09-20.sp13">

               <speaker>PREDSEDNIK CIRIL PUCKO:</speaker>

               <p>Hvala lepa. Preden dam besedo za ugovor gospodu Gabru, bi vas, spoštovane članice in
               člani, ponovno obvestil, da je bilo ministrstvo za finance vabljeno in da sem to tudi
               že v uvodu povedal. Izvolite, gospod Gaber.</p>
            </sp>
            <sp xml:id="SDT3-OZFIMP-Nujna-026-2002-09-20.sp14">

               <speaker>DR. SLAVKO GABER:</speaker>

               <p>Hvala, predsednik. Predlagam pravzaprav, ker je tema preveč resna, da poskušamo se ne
               izogibati vedenju, ki ga vsi imamo.</p>
               <p>Neko temeljno vedenje, ne glede na podatke, se sestoji iz vsaj dvojega. Prvič, če je
               količina sredstev dana v neki državi in če jih nekje povečuješ, jih pač nekje nekemu
               drugemu področju ne <stage type="mag"/><stage>(Nadaljevanje)</stage> nameniš
               oziroma jih moraš nekje vzeti. To je vedenje, ki je pravzaprav na ravni
               Aristotelovske logike vsem prostorom dano, tudi našemu, upam, in jaz vem, da ima to
               vedenje tudi opozicija. Ni se mogoče sprenevedati, da ta denar pride ne vem od kod.</p>
               <p>Drugo vedenje, ki ga tudi vsi imamo, je, da je zelo malo verjetno, da bo naslednji
               proračun pa brez vsakega primanjkljaja. Vlada seveda, in to je tudi pisalo v
               časopisih med drugim, kolega Vizjak zelo dobro ve, poskuša ta primanjkljaj držati pod
               enim odstotkom, kar je seveda evropsko primerljivo zelo dobro. Jaz sem opozoril na
               to, da ko bomo poslušali razprave o primanjkljaju, bi bilo dobro se zavedati, da
               seveda ta sredstva nekam tudi gredo.</p>
               <p>Od tu naprej se začne pa seveda resna razprava o prioritetah. Strinjam se, da je to
               razpravo potrebno opraviti v parlamentu v celoti, s tem nimam problemov. Ampak mislim
               pa, da ni mogoče reči, jaz nimam priložnosti sokreirati tega, kako se bodo porabljale
               javne finance. Ko rečem, v tole bo šlo toliko in toliko milijard, in ko to podpiram
               ali pa v to dvomim, ali pa temu nasprotujem, in vse te možnosti najmanj imamo vsi,
               seveda soodločam tudi o tem, kako bodo izgledale javne finance in kako se bo to
               izoblikovalo. Če mi rečemo, da bo dinamika na tem področju takšna, kot je tu
               predlagana, in jo podpiramo, potem rečemo ne samo A, ampak rečemo tudi vsaj še B, ki
               je zapisan v finančnih delih. In če rečemo, da s tem nismo ničesar sokreirali,
               preprosto ne govorimo vsaj ne cele resnice.</p>
               <p>Tako, da ne bo razprava preveč akademska, jaz sem opozoril na tisto, kar sem želel
               opozoriti, in opozarjam na to, da se bomo k tem diskusijam posredno vračali kot odbor
               za finance.</p>
            </sp>
            <sp xml:id="SDT3-OZFIMP-Nujna-026-2002-09-20.sp15">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Trofenik, vi imate ugovor? Ne. Potem pa gospod Kelemina,
               izvolite.</p>
            </sp>
            <sp xml:id="SDT3-OZFIMP-Nujna-026-2002-09-20.sp16">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj! Samo z nekaj besedami bi pač zelo
               optimistično pogledal na ta predlog zakona, na te spremembe oziroma tudi tak je moj
               pogled na to. In bi te scenarije, ki jih zdajle nekateri mogoče tu opozarjate nanje,
               pustil za prihodnost.</p>
               <p>Mislim, da moramo v tem trenutku, in da se tega vsi zavedamo, gledati na predlog
               zakona strateško, globalno, v interesu neke res najširše nacionalne varnosti in se
               zavedati, kaj nam dejansko ta predlog zakona prinaša.</p>
               <p>Mislim, da je, tako kot je bilo uvodoma povedano, ta predlog sprejel tudi nek
               zunanji dejavnik, se pravi, tudi verjetno predstavniki Nata in tako naprej, in sem
               trdno prepričan, da <stage type="mag"/> <stage>(nadaljevanje)</stage> s tem
               sistemom, ki smo ga imeli sedaj, mi ne vem kako kredibilni za vstop v Nato nismo
               bili. Če hočemo iti v Nato, potem je to, predlog tega zakona to in če ga nekdo nekako
               na ta način potrdi seveda, verjetno optimizem za to, ali pa s pričakovanjem da bo
               tudi svoj piskrček postavil, ker bomo namenili bistveno več sredstev za vojsko v
               prihodnosti. Ve se, da bo nekdo zaradi tega mogoče nekaj profitiral. Ampak ne glede
               na to, nam, jaz sem trdno prepričan, da nam to odpira vrata tja, kamor hočemo priti.
               Ne bom pa zdaj govoril o vseh ostalih negativnih posledicah, ki bodo iz tega sledile.
               Ampak jaz se velikokrat vprašam bolj to, ali je naša fizična usposobljenost, tehnična
               sposobnost, visoka moralna stabilnost vseh obstoječih resurjev, kijih imamo,
               optimalna. TO je največje vprašanje za mene. In jaz sem trdno prepričan, da bo
               potrebno na tem področju storiti marsikaj, seveda tisti, ki so za to odgovorni, da bi
               z minimalnimi sredstvi, ki bomo videli, kako se bodo oblikovali v prihodnosti, bomo
               mi to zdaj potrdili, ker moramo, jaz sem trdno prepričan, da druge rešitve ni. Potem
               bomo pa videli, kako se bodo te stvari odvijale, kakšne bodo naše sposobnosti. Nobena
               stvar ni za večno zabetonirana. Vsi dobro veste, kako te stvari delamo in tako
               naprej. Jaz o tem ne bom govoril. Skratka.</p>
               <p>Je pa še eno vprašanje. Vprašanje je, če so s tem predlogom zakona zdaj in tudi na
               splošno, v strategiji, politiki naše obrambe v sistem vključeni vsi resursi. Možni
               resursi, dodatne rešitve, dodatni sistem zagotavljanja sredstev. Ne vem, če ste o
               vseh teh zadevah razmišljali. Jaz razmišljam tudi o teh stvareh, mogoče jih bom
               enkrat povedal, zdaj jih tukaj ne bom. Skratka, ne vem, če ste razmislili o vseh
               zadevah. Ampak to še počasi. To počasi.</p>
               <p>Zdaj bi vprašal samo tole, ker gre tukaj za finančni zakon. Ne bom govoril o drugih
               stvareh, o drugih vidikih, lahko bi še marsikaj. Samo to bi vprašal, ker gre pač za
               odbor za finance. Od kod... Tukaj piše, na strani 20, da bo drugo leto, leta 2003
               dodatnih sredstev 4,5 milijarde približno. Ne vem od kje govorite zdaj o 10
               milijardah. Kaj to pomeni? Zakaj 10 milijard dodatno? Ali še kje drugje kaj piše, pa
               jaz tukaj ne vidim. Iz te preglednice vidim samo 4,5 milijarde dodatnih sredstev leta
               2003. Kako bo naprej? Bomo se seveda še pogajali in pogovarjali. Ne bom o tem govoril
               zdaj in nima smisla, da to odpiramo v tem trenutku. MI bomo to globalno sprejeli,
               potrdili, potem bomo pa že videli, kako. Torej, če mi odgovorite tole, odkod 10
               namesto tega, kar je govoril gospod Gaber namesto 4,5. Vseh ostalih stvari ne bi šel
               drugače jaz podpirati. Hvala lepa.</p>
            </sp>
            <sp xml:id="SDT3-OZFIMP-Nujna-026-2002-09-20.sp17">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Trofenik.</p>
            </sp>
            <sp xml:id="SDT3-OZFIMP-Nujna-026-2002-09-20.sp18">

               <speaker>VILI TROFENIK:</speaker>

               <p>Hvala lepa za besedo. Hotel sem vprašati, vendar ste me prehiteli z odgovorom,
               predsedujoči, da je ministrstvo za finance bilo povabljeno na to sejo, pa da jih na
               žalost pogrešamo oziroma, da jih ni. Moje osebno stališče je, da niso podani pogoje,
               če ministrstvo za finance ni za korektno obravnavo, če bi bila smiselna, zakaj se mi,
               kot zainteresirano delovnotelo ukvarjamo s tem zakonom. Predvsem s finančnimi
               posledicami in s stani ministrstva za finance, bi v imenu vlade pričakoval vsaj grobo
               videnje, kako zagotoviti in na račun česa zagotoviti dodatna potrebna sredstva. Vse
               druge razprave se mi zdijo brezpredmetna na tem odboru ali pa priti do takih
               razrprav, da sama ocena o potrebnih dodatnih sredstvih je premalo. Vsaj grobi
               odgovor. Jasno je, da javnih finančnih sredstev več ne bo, če bodo proračunski. Ali
               bo dodatno <stage type="mag"/> <stage>(nadaljevanje)</stage> šlo v breme
               investicij, ali bo šlo to v breme tekočega dela proračuna, ali vsakega nekaj, pa
               naprej, so še druge dodatne proračunske obveznosti. Ko smo mi te proračunske
               projekcije sprejemali, te odločitve ni bilo ob prehodu. Ta odločitev za profesionalno
               vojsko, kolikor jaz vem, je nekoliko poznejša. In prosim, da mi ne bi kdo podtaknil,
               da nasprotujem temu. Daleč od tega. Vendar bi pričakoval vsaj neki odgovor, da je
               smiselna razprava na odboru za finance. Tisti, ki bi naj to videnje dali in mislim,
               da mora to biti prej kot v proračunski razpravi, ker takrat bo že ta zakon veljal in
               potem seveda, tako kot so že tu nekateri predhodniki povedali, bomo mi soodgovorni.
               In tista ping pong žogica med vlado, pa ne glede, ali so opozicijski ali pozicijski
               poslanci in parlamentom, sprejeli ste tak zakon, posledice so take, zdaj pa iščite vi
               rešitev med prioritetami – to seveda ne gre.</p>
               <p>Ker sem že pri besedi, bi pa samo poskušal ilustrirati eno... Postavil bom vprašanje
               predlagateljem, čeprav pravno vem, da je prepozno. Vendar ga bom poskušal ilustrirati
               na javno finančnem delu. V 14. Členu, ki govori o civilni službi, govori določilo, da
               izjemoma lahko se izvaja ta civilna služba v tem obdobju, dokler še pač je, tudi v
               državnih organih. Zelo zlobno bom vprašal, zakaj izjemoma in zakaj ne v organih
               lokalnih skupnosti. Ilustriral bom pa na naslednji način.</p>
               <p>Poznam primere, ko so diplomirani inženirji geodezije služili civilno službo kot
               neke vrste strežnici v bolnišnicah, domovih za ostarele in podobnih institucijah. Vse
               O.K. Po drugi strani je pa tako, zelo ozko bom povedal, odprt problem, ki se ga nihče
               noče zavedati, odmere javnih cest tisoče in tisoče kilometrov, državnih in lokalnih.
               Pa vas vprašam. Kateri učinek tega kadra je lahko večji. Trdim, da bi en tak inženir
               v času civilne službe lahko pravo koristnega delal za javne finance toliko, bi
               plačali deset strežnikov. Ali pa bom zlonamerno rekel, še nekaj drugega. Istočasno pa
               vem za primere, da ti, ki služijo civilno službo v nekaterih javnih domovih za
               ostarele spremljajo varovance teh domov in se to njihovo delo zaračunava varovancem
               kot dodatna storitev v domu. Pa vas sprašujem, ali je to normalni sistem? Hvala.</p>
            </sp>
            <sp xml:id="SDT3-OZFIMP-Nujna-026-2002-09-20.sp19">

               <speaker>PREDSEDNIK CIRIL PUCKO:</speaker>

               <p>Hvala lepa. Imamo nekaj vprašanj. Gospod Kavtičnik, izvolite.</p>
            </sp>
            <sp xml:id="SDT3-OZFIMP-Nujna-026-2002-09-20.sp20">
               <speaker>JOŽEF KAVTIČNIK:</speaker>
               <p>Hvala lepa, predsednik. Spoštovane kolegice, kolegi! Ko govorimo o
            obrambni varnosti, takrat se ne moremo ločevati na opozicijo ali opozicijske in
            pozicijske poslance. Seveda je nam vsem jasno in sem prepričan, da se strinjamo, da je
            potrebno zagotoviti varnost državljanov. Vendar, jaz se sprašujem, za kakšno ceno. Ali
            je to res najkvalitetnejša rešitev, ki jo vlada oziroma obrambno ministrstvo tudi
            ponuja. <stage type="mag"/><stage>(Nadaljevanje)</stage> Tu notri je sicer
            zapisano, da so potrebe, potreben procent BDP-ja je usklajen med ministrstvom za obrambo
            in ministrstvom za finance. Vendar mene resnično zanima, kako in kateri projekti bodo
            izpadli. Zato sem prepričan in smatram, da danes ni pogojev, da bi lahko o tem odločali,
            kajti ni nobenega z ministrstva za finance. </p>
               <p>Še enkrat torej, varnost ja, vendar za
               kakšno ceno. Hvala.</p>
            </sp>
            <sp xml:id="SDT3-OZFIMP-Nujna-026-2002-09-20.sp21">

               <speaker>PREDSEDNIK CIRIL PUCKO:</speaker>

               <p>Hvala lepa. Gospod Grošelj.</p>
            </sp>
            <sp xml:id="SDT3-OZFIMP-Nujna-026-2002-09-20.sp22">

               <speaker>LEOPOLD GROŠELJ:</speaker>

               <p>Gospod predsednik, hvala lepa za besedo. Gospe in gospodje, lepo pozdravljeni!</p>
               <p>S poslanci, ki delujejo v odboru za obrambo, in midva z gospodom Ferijem, ki sva v
               odboru za finance in monetarno politiko, smo dosti skupaj presedeli. Skupaj smo
               ugotovili vrsto teh vprašanj, ki so bila danes tudi izpostavljena, tako od gospoda
               dr. Gabra kot tudi od mag. Vizjaka, pa naj se tiče to vprašanja dinamike, vseh teh
               sprememb, z dinamiko in spremembami, ki so nakazane v tej spremembi zakona, sledijo
               si, bi rekel, nekako normalno tudi dinamika. Seveda je tu postavljeno vprašanje tudi
               količine teh sredstev, ki jih bomo morali ali pa jih bomo porabljali za te spremembe.</p>
               <p>Tako da smo nekako skupno prišli do zaključka, da bomo te spremembe podprli, to je
               bilo tudi na odboru za obrambo, in seveda tudi danes, ko sem sam prisoten,
               upoštevajoč, da gre za zelo resno odločitev, o kateri je govoril tudi dr. Gaber. Mi
               smo tudi dosti pozornosti posvetili oceni teh finančnih in drugih posledic.</p>
               <p>Po informacijah, ki jih imam, je zakon precej dobro, če lahko temu tako rečem, šel
               prek odbora za obrambo kot matično delovno telo, in potem smo se skupaj na poslanski
               skupini tudi dogovorili, upoštevajoč, da obravnavamo ta zakon na podlagi prvega
               odstavka 124. člena poslovnika državnega zbora, kljub zadevam, ki so odprte ali ne,
               kljub dejstvu, da bi morali biti prisotni od ministrstva za finance, bomo dali
               pozitivno mnenje k zakonu. Hvala.</p>
            </sp>
            <sp xml:id="SDT3-OZFIMP-Nujna-026-2002-09-20.sp23">

               <speaker>PREDSEDNIK CIRIL PUCKO:</speaker>

               <p>Hvala lepa. Glede na večkrat ponovljeno vprašanje o tem, zakaj niso prisotni
               predstavniki ministrstva za finance, predlagam, da v tem trenutku točko prekinemo,
               poskušali jih bomo dobiti, da bi tudi razjasnili vprašanja, ki so za odbor največjega
               pomena.</p>
               <p>Predlagam, če se strinjate, da preskočimo na točko 3, ker je druga točka podobna
               tej, pri kateri smo zdaj, in v tem času eventualno poskušamo zaključiti točko 3,
               glede na to, da imamo tukaj <stage type="mag"/><stage>(Nadaljevanje)</stage>
               tudi prisotno predstavnico zakonodajno-pravne službe. Menim pa, da so tu dani vsi
               pogoji, da odločamo. Se strinjate s takšnim predlogom? Hvala lepa.</p>
               <p>Torej, prekinjam točko 1 in prehajamo na <title>3. TOČKO DNEVNEGA REDA - OBRAVNAVA
                  POBUDE RAZLIČNIH PREDLAGATELJEV ZA OCENO USTAVNOSTI ZAKONA O LASTNINSKEM
                  PREOBLIKOVANJU ZAVAROVALNIC S PREDLOGOM ZA ZAČASNO ZADRŽANJE TER POBUDE DRUŽBE LEK
                  D.D. LJUBLJANA IN DRUGIH ZA ZAČETEK POSTOPKA ZA OCENO USTAVNOSTI ZAKONA O
                  LASTNINSKEM PREOBLIKOVANJU ZAVAROVALNIC.</title>
               </p>
               <p>Prejeli ste gradivo, dokaj obsežno, ki vsebuje, se pravi, pobudo za oceno ustavnosti
               zakona o lastninskem preoblikovanju zavarovalnic s predlogom za začasno zadržanje,
               datirano, s strani ustavnega sodišča, datirano 6.6.2000. Potem mnenje vlade Republike
               Slovenije z dne 2.7. oziroma mnenje vlade z dne 24.6. letošnjega leta, in pa pobudo
               za oceno ustavnosti zakona o lastninskem preoblikovanju zavarovalnic s predlogom za
               začasno zadržanje z dne 4.7. ter pobudo za oceno ustavnosti zakona o lastninskem
               preoblikovanju zavarovalnic z dne 17.7., vloženo s strani podjetja Lek d.d.
               Ljubljana. In pa sklep ustavnega sodišča v zvezi s prej navedenimi pobudami ter
               seveda obsežno mnenje zakonodajno-pravne službe našega državnega zbora z dne 19.
               septembra tega leta.</p>
               <p>Mislim, da sem navedel vse gradivo, ki je priloženo k tej točki oziroma ki vam je,
               članicam in članom odbora, na voljo.</p>
               <p>Želi k mnenju zakonodajno-pravne službe gospa Bitenc Pengov, sekretarka, besedo?
               Izvolite.</p>
            </sp>
            <sp xml:id="SDT3-OZFIMP-Nujna-026-2002-09-20.sp24">

               <speaker>TINA BITENC PENGOV:</speaker>

               <p>Gospod predsednik, precej na kratko.</p>
               <p>Želela bi samo pojasniti, da smo se s tem mnenjem, ki je kar precej obsežno, želeli
               opredeliti zelo natančno do vseh navedb pobudnikov in predvsem elaborirati stanje.
               Kajti menimo, kot izhaja iz zaključne navedbe, da je na podlagi teh naših argumentov
               mogoče predlagati ustavnemu sodišču, da pobude v celoti zavrne. <stage type="mag"/><stage>(Nadaljevanje)</stage> Zdaj je stanje seveda tako, da trenutno je
               ustavno sodišče je vse pobude v obravnavo sprejelo, hkrati sprejelo sklep, da se
               zadrži 11. člen tega zakona, ki je v nekem smislu srčika njegovega izvrševanja,
               predloge za zadržanje ostalih določb je zavrnilo, hkrati pa je seveda določilo tudi
               ustrezen način izvrševanja zadržanja tudi z učinkom na zavarovalnice.</p>
               <p>25. naslednji mesec je na ustavnem sodišču javna obravnava, kjer bodo udeleženci pa
               tudi drugi povabljeni, razgrnili svoje argumente, zato menim, da bi samo povedala tri
               glavna stališča, v druge podrobnosti ne bi zahajala, ki jih bo, oziroma, ki
               predlagamo, da jih zastopa državni zbor. V zvezi z očitkom, da v predlogu zakona oba
               kapitala, to se pravi nominiran in nenominiran kapital, nista enakopravno obravnavana
               in da je nenominirani kapital, določen administrativno ter da ni določen glede na
               stanje v času, ko sta se oba kapitala pomešala, menimo, da temu ni tako. Menimo, da
               je po še jugoslovanskem zakonu o temeljih sistema premoženjskega in osebnega
               zavarovanja za preoblikovanje zavarovanj bilo treba narediti ustrezne realne bilance
               stanja sredstev, kar je bilo tudi pri preoblikovanju takratnih skupnosti zavarovanjih
               Triglava opravljeno in na tej podlagi je bila oblikovana delniška družba in
               opravljena prva vplačila.</p>
               <p>To se pravi, da so na podlagi realnih bilanc stanja, ki jih je takrat potrdila tudi
               služba družbenega knjigovodstva, nosilci nominiranega kapitala, na skupščini sami
               sprejeli to bilanca stanja, ki je zdaj tudi osnova za ta zakon in zakon iz nje
               izhaja. Zato menimo, da so še dodatni očitki v zvezi s tem pravzaprav neartikulirani,
               tudi očitki o tržnih primerjavah, za katere povemo, da v tistem času niso bile možne
               zato, ker je zakon o družbenem kapitalu, ki je tedaj veljal, v osnovi veljal samo za
               zadruge in podjetja, v nadaljevanju pa samo za podjetja in kapital zavarovalnic
               izrecno ni mogel biti na trgu.</p>
               <p>Glede očitkov, da se posega v pridobljene pravice lastnikov nominiranega kapitala bi
               pa povedala samo to, da je naše osnovno izhodišče, ki ga potem elaboriramo to, da
               pravzaprav do tega sploh ni moglo priti, kajti plačniki takratnih delnic so pridobili
               pravzaprav samo točno določeno količino delnic, niso pa pridobili deležev na
               podjetju, ker tega sploh ni bilo mogoče določiti zato, ker drugi, bom rekla drugi
               kapital, ki je tudi tvoril to podjetje, ni bil določen.</p>
               <p>S tega vidika menimo, da oni pravzaprav deležev v podjetju sploh niso imeli, niso
               mogli imeti določeno, dokler seveda ni prišlo do določitve tudi druge vrste
               kapitala.</p>
               <p>Ker pa ta zakon v njihove siceršnje pravice do sodelovanja pri upravljanju, do
               delitve dobička in do preostanka po morebitni likvidaciji sploh ne posega, pravzaprav
               menimo, da ni prišlo tudi ne do posegov v njihove korporacijske pravice.</p>
               <p>Samo še eno, recimo veliko vprašanje, ki se očita temu zakonu in to je neustrezna
               obravnava dokapitalizacij ali pa <stage type="mag"/><stage>(Nadaljevanje)</stage> različna obravnava dokapitalizacij, ki so bile opravljene
               do pred 31.12.1999 in kasneje, bi povedali pa naslednje. Menimo, da pravzaprav gre za
               popolnoma logično različno obravnavo dokapitalizacij, glede na čas, ne pa glede na
               subjekte. Z njo se torej ne povzroča nobenih v bistvu neenakosti, vmes bi pa radi
               povedali tudi to, da je bila leta 1999 izdana takratna odločba ustavnega sodišča, s
               katerim bi bil prejšnji zakon na isto temo sicer razveljavljen, kjer je bila pa
               postavljena izrecna zahteva za enakopravno obravnavo med nominiranim in nenominiranim
               kapitalom. To v tistem času pravzaprav je moral nominirani kapital v zavarovalnici
               vedeti, da pravzaprav ne bi več smel sprejemati odločitev, ki bi kakorkoli
               spreminjala razmere med kapitaloma. Tako da s tega vidika pravzaprav je zakonodajalec
               seveda s tem, ko je zavaroval, tudi pričakovane pravice bodočih upravičencev na teh
               sredstvih, ni imel drugega na voljo, kot da je seveda tudi zavaroval stanje bodočih
               kapitalizacij tako, da se ne spreminja trajno razmerje med obemakapitaloma. Tako da
               menimo, da se s temi dokapitalizacijami, ki so različne samo glede na čas, v ničemer
               pravzaprav neenakopravno ne obravnava subjektov, na katere se te kapitalizacije
               nanašajo.</p>
               <p>V nadaljevanju so seveda laborirani nekateri drugi očitki, ki so pa, bom rekla, manj
               temeljnega pomena za sam zakon, ta da jih ne bi omenjala glede na to, da ste tudi že
               včeraj lahko dobili in se seznanili z našim pisnim mnenjem. Hvala lepa.</p>
            </sp>
            <sp xml:id="SDT3-OZFIMP-Nujna-026-2002-09-20.sp25">

               <speaker>PREDSEDNIK CIRIL PUCKO:</speaker>

               <p>Hvala lepa, gospa Bitenc Pengov. Želi kdo besedo? Izvolite. Ni prijavljenih, potem
               dajem v razpravo in na glasovanje naslednji predlog sklepa: odbor predlaga
               zakonodajno-pravni službi, da v skladu s poslovnikom državnega zbora, pripravi
               odgovor ustavnemu sodišču Republike Slovenije za javno obravnavo, ki bo 25. septembra
               2002. Dajem tak predlog sklepa na glasovanje.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam,da je odbor ta predlog sprejel soglasno.</p>
               <p>Gospe Bitenc Pengov se zahvaljujem. Hvala.</p>
               <p>Medtem še nimamo informacije, ali bomo imeli to srečo, da se nas bodo z ministrstva
               za finance usmilili in poslali svojega predstavnika.<stage type="mag"/><stage>(Nadaljevanje)</stage> Sprašujem članico in člane odbora, ali ima kdo kakšen
               boljši predlog od mojega? Izvolite. Eventualno, da prekinemo za 15 minut?</p>
               <p>Torej, prekinjam sejo. Nadaljevali bomo ob 10.30 uri.</p>
               <p><stage type="time">(Seja je bila prekinjena ob 10.10 uri in se je nadaljevala ob 10.30 uri.)</stage><stage type="mag"/>
               </p>
            </sp>
            <sp xml:id="SDT3-OZFIMP-Nujna-026-2002-09-20.sp26">

               <speaker>PREDSEDNIK CIRIL PUCKO:</speaker>

               <p>Nadaljujem prekinjeno 26. nujno sejo odbora.</p>
               <p>Obveščam vas, da nismo mogli, ob vsej svoji nemoči, zagotoviti udeležbe
               predstavnikov ministrstva za finance. In predlagam oziroma prestavljam nadaljevanje
               seje na torek ob 8.30 uri zjutraj. O mestu dogajanja boste obveščeni, ker še nismo
               uspeli preveriti, katera sejna dvorana je na razpolago. Hvala lepa. <stage type="time">(SEJA JE
                  BILA PREKINJENA DNE 20.9.2002 OB 10.32 URI.)</stage>
               </p>
            </sp>
         </div>
      </body>
   </text>
</TEI>