<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZZP-Nujna-043-2002-12-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">D53E6C756DC66821C1256C8E003578C8</idno>
               <idno type="custom" subtype="day">B180241F680F67DBC1256C9100433477</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=B180241F680F67DBC1256C9100433477</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZZP-Nujna-043-2002-12-16.OZZP" n="043">
               <name>Nujna</name>
               <date when="2002-12-16"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZZP-Nujna-043-2002-12-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZZP-Nujna-043-2002-12-16.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">43. nujna seja</stage>
            <stage type="date">(16. december 2002)</stage>
            <stage type="chairman">Sejo je vodil Jelko Kacin, predsednik odbora.</stage>
            <stage type="time">Seja se je pričela ob 9.08 uri.</stage>


            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Spoštovane kolegice in kolegi! Pričenjam 43. nujno sejo odbora za zunanjo politiko.
               Obveščam vas, da so zadržani in se seje ne morejo udeležiti naslednje članice in
               člani odbora: Roberto Battelli in Maria Pozsonec, gospod Janez Janša pa je opravičeno
               odsoten in ga bo nadomeščal s pooblastilom gospod Cukjati Obveščam vas, da so na sejo
               vabljeni predstavniki vlade Republike Slovenije.</p>
               <p>Prehajamo na določitev dnevnega reda seje. S sklicem seje dne 13.12.2002 ste prejeli
               predlog dnevnega reda, ki ima eno točko, to je predstavitev predlaganega kandidata za
               ministra za zunanje zadeve. Ali kdo predlaga spremembo predlaganega dnevnega reda,
               glede na to da do petka do 12. ure ni bilo mogoče predložiti predlogov za razširitev
               dnevnega reda oziroma za urnik predlagane točke oziroma umik predlagane točke z
               dnevnega reda.Ugotavljam, da ni prijav k razpravi oziroma da ni predlogov. Zato je
               določen dnevni red seje kot je bil predlagan s sklicem.</p>
               <p>Torej <title>1. TOČKA DNEVNEGA REDA - PREDSTAVITEV PREDLAGANEGA KANDIDATA ZA MINISTRA
                  ZA ZUNANJE ZADEVE.</title> Borut Pahor nam je dodelil dokument iz katerega izhaja, da
               je predsednik Vlade Republike Slovenije mag. Anton Rop predlagal za ministra za
               zunanje zadeve gospoda dr. Dimitrija Rupla. V skladu z 230. členom poslovnika
               državnega zbora smo dolžni sklicati sejo na kateri se bo predstavil predlagani
               kandidat za ministra. Zato ga prosim za uvodno predstavitev. Prosim, Dimitrij.</p>
            </sp>
            <sp who="SDT3:RupelDimitrij">

               <speaker>DR. DIMITRIJ RUPEL:</speaker>

               <p>Hvala lepa. Spoštovani gospod predsednik odbora, spoštovane kolegice, spoštovani
               kolegi! Pred tem odborom in v tem mandatu državnega zbora nastopam kot kandidat za
               ministra za zunanje zadeve že drugič. Prvič sem nastopil 27. novembra leta 2000.</p>
               <p>Kar velja za vladno politiko v celoti naj bi veljalo tudi za zunanjo politiko. Kot je
               v plenumu državnega zbora 11. decembra pred nekaj dnevi napovedal mandatar mag. Tone
               Rop bodo, citiram: <q>"... osnova delovanja nove vlade vizije, strategije, programi in
               naloge opredeljeni v koolicijskem sporazumu o sodelovanju, ki so ga sklenile
               Liberalna demokracija Slovenije in Združena lista socialnih demokratov, Slovenska
               ljudska stranka in Demokratična stranka upokojencev."</q> - konec citata. Gre za
               nadaljevanje politike po sporazumu o sodelovanja vlade Republike Slovenije, ki so ga
               te stranke sklenile pred dvema letoma. Pri tem želim poudariti splošno znano dejstvo
               in večkrat izrečeno namero dosedanje in tudi prihodnje vlade, da je državno zunanjo
               politiko potrebno voditi ob čim širši podpori parlamenta s soglasjem vseh ali vsaj
               večine strank koalicije in opozicije. Tudi mandatar je opozoril na nujnost takšnega
               soglasja. Navajam: <gap n="..."/> da bi lahko zunaj Slovenije govorili z enim glasom moramo
               izboljšati sodelovanje in koordinacijo doma. V sodelovanju z državnim zborom,
               predsednikom republike in z drugimi ustanovami sistema si bo vlada prizadevala za čim
               bolj racionalno koordinirano in skladno delo.  V zunanji politiki si ne želimo podvajanja, ampak delitev
               dela. Ne želimo si prestižnega boja, ampak medsebojnega razumevanja in pomoč. Državne
               ustanove si morajo pomagati. Diplomacija mora pomagati gospodarstvu, znanost in
               šolstvo morata pomagati obrambi in diplomaciji. V majhni Sloveniji ni možnosti za
               skrivanje informacij, ampak je potrebno deliti in izmenjavati. Konec citata.</p>
               <p>Gospe in gospodje, prebral sem si, kar smo v tem odboru rekli pred dvema letoma, to
               se pravi 27. novembra leta 2000. Strategijo slovenske zunanje politike smo takrat
               povezovali z deklaracijo o zunanji politiki, ki jo je državni zbor sprejel 17.
               decembra 1999 s koalicijsko pogodbo in dokumenti Evropske unije. Kot aktualne
               probleme slovenske zunanje politike smo navedli, citiram: problem odnosov s Hrvaško,
               problem odnosov z Jugoslavijo in problem odnosov z Avstrijo. Konec citata.</p>
               <p>Dolgoročne rešitve smo videli v sklopu slovenskega približevanja Evropski uniji,
               Nato, v zvezi z OECD, v sodelovanju z višjegrajsko skupino in v uveljavljanju
               srednjeevropske identitete Slovenije. Razpravljali smo o prihodnosti Evropske unije,
               o prizadevanjih, da bi bila poročila iz Evropske unije za Slovenijo čimbolj ugodna.
               Razpravljali smo o akcijah,ki so potrebne, da dosežemo članstvo v Nato. Obravnavali
               smo vprašanje odnosov s Svetim sedežem. Govorili smo o potrebnosti novega zakona o
               zunanjih zadevah. Govorili smo o mreži predstavništev, o dveh slovensko-hrvaških
               sporazumih, o sporazumu o meji in o sobstvu, o pripravah in na podpis pogodbe o
               nasledstvu SFRJ, o prizadevanjih za predsedovanje srednjeevropski pobudi in OVSE, o
               pomoči slovenski manjšini v Italiji, da doseže sprejem zaščitnega zakona, o nujnem
               dogovoru z Avstrijo glede kulturnega sporazuma, o uveljavljanju Slovenije v
               mednarodnih odnosih nasploh, o nujnosti povečevanja tujih vlaganj v Sloveniji, o
               objavi poročila slovensko-italijanske zgodovinske komisije in o nujnosti
               čimprejšnjega odprtja veleposlaništva v Beogradu.</p>
               <p>Ugotavljam, da smo tisti, ki smo se v Sloveniji ukvarjali z mednarodnimi odnosi in
               diplomacijo, v dveh letih uspešno opravili večino nalog in dosegli večino ciljev, ki
               smo si jih postavili.</p>
               <p>Vendar je še nekaj nalog in še nekaj problemov, ki jih je potrebno rešiti v
               prihodnosti in pri pregledu posameznih nerešenih in novih nalog, bom zdaj izhajal
               predvsem iz dveh programskih dokumentov - iz deklaracije o zunanji politiki Republike
               Slovenije, ki jo je državni zbor sprejel 17. decembra 1999 in iz dokumenta primerna
               zunanja politika, ki smo ga pripravili na ministrstvu za zunanje zadeve in ga je
               vlada Republike Slovenije sprejela 10. oktobra 2002. Ta dokument je bil dostavljen
               tudi temu odboru in upam, pričakujem, da bo ta odbor o njem razpravljal. Hvala.</p>
               <p>Glejte, po dosežkih in nalogah slovenske zunanje politike razpravljamo v nekem
               pravem, lahko bi rekel celo srečnem trenutku. Ni nam treba in ne želim skrivati
               zadovoljstva. To so pravzaprav zgodovinski dnevi. Letošnja zunanja politična letina
               je bila naravnost odlična. Bili smo povabljeni v Nato in sklenili smo pogajanja z
               Evropsko unijo.</p>
               <p>Zgodovinskim uspehom smo seveda prispevali v ministrstvu za zunanje zadeve. Vendar
               ti uspehi ne bi bili mogoči brez drugih ministrstev, predvsem pa ne bi bili mogoči
               brez parlamentarne diplomacije in brez prizadevanj predsednikov republike in vlade. Ob tej priložnosti se
               želim zahvaliti predsedniku državnega zbora, predsedniku odbora za zunanjo politiko,
               članom mednarodnim delegacij in vsem kolegom poslancem, ki so vztrajno spodbujali in
               podpirali naše približevanje Evropski uniji in Nato.</p>
               <p>Poglavitni izvajani politični prioriteti, ki so ju zagovarjale vse dosedanje
               slovenske vlade, sta včlanitev v Evropsko unijo in severnoatlantsko zavezništvo. Bom
               šel po vrsti.</p>
               <p>Najprej o Evropski uniji. Naše ministrstvo je aktivno sodelovalo pri pogajanjih
               Republike Slovenije z Evropsko unijo. V tem ministrstvu smo reševali bilateralne
               probleme, kis o zavirali, ki bi lahko zavrli približevanje naše države Evropski
               uniji. Prejšnji teden pa smo v Kopenhavnu uspeli zapreti vsa poglavja o pogajanjih,
               ki so bila zelo zahtevna, še zlasti na področju kmetijstva in financ. Ministrstvo za
               zunanje zadeve je preko svojih diplomatov vložilo velike napore pri oblikovanju
               poročila Evropske komisije in evropskega parlamenta, o napredku Republike Slovenije
               pri vključevanju v Evropsko unijo. Poleg MZZ in službe vlade za evropske zadeve sta
               se pri iskanju podpore v Bruslju in Strassbourghu močno angažirali tudi poslanci
               državnega zbora. S posredovanjem pri svojih kolegih v evropskem parlamentu, ste
               slovenskim diplomatom pomagali rešiti marsikateri trd oreh, ki smo ga morali streti v
               težkih pogajanjih.</p>
               <p>Uspešen zaključek pogajanj z Evropsko unijo je za našo državo nedvomno zgodovinski
               dogodek. S članstvom v Evropski uniji se bo povečal politični pomen Slovenije v
               mednarodni skupnosti. To velja tako o odnosu do držav Evropske unije, kot tudi do
               tretjih držav, saj bo Slovenija lahko enakopravno sodelovala pri oblikovanju evropske
               skupne zunanje in varnostne politike ter razvijajoče se skupne evropske varnostne in
               obrambne politike.</p>
               <p>Pomembno je, da Republika aktivno in konstruktivno sodeluje v razpravi o prihodnosti
               Evrope. Saj nam ne sme biti vseeno, kakšna bo Evropska unija, ko bomo vanjo vstopili.
               V januarju 2002 je bila ustanovljena tako imenovana task force skupina za strokovno
               in tehnično podporo slovenskim predstavnikom v konvenciji o prihodnosti Evrope.
               Veseli me, da imamo Slovenci svojega predstavnika, ta odbor pa svojega člana, namreč
               Lojzeta Peterleta v prezidiju konvencije.</p>
               <p>Ministrstvo za zunanje zadeve od samega začetka sodeluje tudi pri delu nacionalnega
               foruma o prihodnosti Evrope, ki zaseda v državnem zboru.</p>
               <p>Par besed o Nato. Tudi pri doseganju druge zunanjepolitične prioritete včlanite v
               Nato, smo bili v zadnjih letih uspešni. To je po eni strani posledica konsenza, ki ga
               je dosegla velika večina slovenskih parlamentarnih strank, po drugi strani pa
               okrepljenih aktivnostih slovenskega državnega vodstva in diplomacije. O pomenu tega
               uspeha je v svojem nastopu govoril tudi mandatar mag. Tone Rop. Vendar bi rad
               opozoril, da vabilo ni bilo tako samoumevno, kot se to kdaj poskuša prikazovati v
               javnosti. Nasprotno. V zadnjih dveh letih smo morali vložiti ogromno naporov v
               prepričevanje partnerjev Nato, da bo Republika Slovenija sposobna okrepiti
               zavezništvo. Posebno sem moral zavrteti precej telefonskih številk in napisati precej
               pisem svojim ameriškim in evropskim prijateljem, da smo uspeli premagati nekatere
               pomisleke naših partnerjev na zahodu.  Tudi številni med vami, ki ste preko svojih zvez prav tako
               sodelovali pri prepričevanju ameriških in evropskih kolegov veste, da ta
               prepričevanja nikakor niso bila enostavna.</p>
               <p>Po včlanitvi v Nato se bosta odgovornost in pomen Republike Slovenije v mednarodnih
               odnosih okrepila. Članstvo v Nato bo Sloveniji omogočilo aktivnejšo vlogo čez
               atlantskih odnosih, čimer se bo okrepil tudi njen položaj odnosov do
               <gap n="..."/><stage>/Nerazumljivo./</stage><gap n="..."/> držav. Tudi današnjo afirmacija v Nato je območje, kjer imamo
               primerjalno prednost JV Evropa, kjer se že sedaj angažiramo v mirovnih operacijah v
               okviru SFOR in KFOR.</p>
               <p>Skupna evropska varnostna in obrambna politika in Nato sta komplementarna procesa.
               SEVO, to se pravi skupna evropska varnostna in obrambna politika noče postati nova
               vojaška zveza v Evropi, ki bi skušala tekmovati ali celo zamenjati Nato, nasprotno.
               Kar zadeva sredstva in zmogljivosti za prihodnje operacije, ki jih bo vodila bo
               Evropska unija v veliki meri uporabljala prav sredstva in zmogljivosti Nato.
               Slovenija je naklonjena krepitvi odnosov med Nato in Rusijo, saj sodelovanje med
               državami Nato in Rusijo pozitivno vpliva na varnostni položaj v svetu.</p>
               <p>Par besed o naših odnosih z Združenimi državami Evrope in Rusko federacijo. V
               zadnjih dveh letih je Slovenija izjemno okrepila svoje odnose z dvema ključnima
               svetovnima silama z Združenimi državami Amerike in Rusko federacijo. Zaupanje, ki nam
               ga na osnovi dobro sodelovanje izkazujeta obe državi, je doseglo svoj vrhunec junija
               2001, ko je bila Slovenija izbrana za kraj prvega srečanja med ameriškim predsednikom
               Buschom in ruskim predsednikom Putinom. Nekdanja nasprotnika in tekmeca sta se v
               Sloveniji sporazumela o sodelovanju, ki bistveno učinkuje na mednarodne odnose.</p>
               <p>Z obema državama poteka okrepljen političen dialog na najvišjih ravneh, posebej pa je
               treba izpostaviti velik napredek v odnosih z rusko federacijo, ki je posledica
               neposrednega dialoga, ki sta ga izpostavila predsednik vlade Drnovšek ter ruski
               predsednik Putin. Odlični poti, politični odnosi toda izjemno pozitivno vplivajo na
               razmak gospodarskega in kulturnega sodelovanja z rusko federacijo. O tem priča
               nedavni sestanek kulturnih ministrov Slovanskih držav pri nas.</p>
               <p>Vlada Združenih držav Amerike je Slovenijo uvrstila na seznam držav katerih
               državljani za vstop na ameriško ozemlje ne potrebujejo vize. Sloveniji je v 11 letih
               samostojnosti uspelo z Združenimi državami Amerike vzpostaviti partnerski odnos, ki
               ga bo treba negovati v prihodnje. Upamo, da bomo lahko vplivali tudi na
               sporazumevanje inpribliževanje med Evropsko unijo, Rusijo in Združenimi državami
               Amerike.</p>
               <p>Nekaj o sosednjih državah. Kot izhaja iz deklaracije državnega zbora o zunanji
               politiki Republike Slovenije so, citiram: Slovenski strateški interes in ključni
               element varnosti, urejeni odnosi s sosednjimi državami, ki temeljijo na medsebojnem
               zaupanju in intenzivnem vsestranskem sodelovanju - konec citata.</p>
               <p>Najprej Avstrija. Z Republiko Avstrijo smo postavili dobre odnose, čemur so
               prispevali redni stiki na najvišjih političnih ravneh. Vprašanja, ki so še leta 2000
               obremenjevala bilateralne odnose, potencialno, pa so ogrožali tudi približevanje
               Slovenije Evropski uniji so presežena. Aprila 2001 je bil podpisan sporazum o
               sodelovanju v kulturi, izobraževanju in znanosti, ki med drugimiza obe strani
               zadovoljivo ureja vprašanje pripadnikov nemško govoreči skupini državljanov Republike
               Slovenije.</p>
               <p>Zgodovinska in pravna vprašanja, ki so obremenjevala odnose, da vam ne razlagam
               podrobnosti, recimo, zgodba o avnojskih<stage>(?)</stage> sklepih itd., so bila z dogovorom obeh
               zunanjih ministrov umaknjena iz politične sfere.  Njihova obravnava pa je bila prenešena na strokovno
               raven, v ekspertno skupino zgodovinarjev in pravnikov, ki proučujejo vprašanja
               povezana z odnosi med država v 20. stoletju. Obe državi spoštujeta načelo, da je
               bilateralna vprašanja najbolje reševati v bilateralnih pogovorih in jih ne prenašati
               na multilateralno raven. Da sploh je Avstrija ena od naših najpomembnejših partneric
               in nas odkrito podpira pri našem vključevanju Evropske unije.</p>
               <p>Hrvaška. V zadnjih dveh letih je bilo gotovo najbolj zahtevno urejanje odnos z
               Republiko Hrvaško. Vendar smo dosegli napredek pri vseh ključnih odprtih vprašanjih.
               Najpomembnejši dosežek v odnosih s Hrvaško, je prav zagotovo parafirana pogodba o
               skupni državni meji, ki sta julija lani potrdili obe vladi, v Sloveniji pa tudi ta
               odbor. Nato pa, in notranje političnih razmer na Hrvaškem zaenkrat ni prišlo do
               podpisa in ratifikacije sporazuma. Slovenija meni, da je parafirani sporazum ustrezna
               osnova za končno rešitev mejnega vprašanja, in da nadaljnja pogajanja niso potrebna.
               Slovenija se ne zavzema za arbitražo, je pa ne izključuje kot zadnjega možnega
               sredstva. Septembra 2001 je vstopil v veljavo sporazum o mejnem prometu in
               sodelovanju, imenovani SOBS. Oblikovana je bila stalna mešana komisija, izdelan je
               bil načrt dela. S 1. januarjem 2003 pa bo vzpostavljen sistem maloobmejnih
               prepustnic, ki bo olajšal življenje ljudem na obmejnem območju. Zapleti, do katerih
               je poleti 2002prihajalo v Piranskem zalivu, glede izvajanja ribiškega dela SOBS,
               govorim o ribolovnih pravicah, so bili preseženi septembra z dogovorom med
               predsednikom vlade dr. Drnovškom in predsednikom hrvaške vlade Račanom, oziroma med
               vladama glede začasnega režima izvajanja ribolovnih določb SOBS, sicer z oblikovanje
               ribiškega kodeksa obnašanja.</p>
               <p>Dalje - izpogajana ter podpisana je bila pogodba o ureditvi statusnih in drugih
               pravnih razmerij povezanih z vlaganjem v jedrsko elektrarno Krško. Hrvaška stran je
               pogodbo že ratificirala, na slovenski strani pa jo je ravno v teh dneh obravnavalo
               ustavno sodišče, sledi ratifikacija v tem državnem zboru. Vprašanje jamstev SFRJ
               oziroma njenih naslednic za vloge deviznih varčevalcev v bankah, na ozemlju nekdanjih
               republik, tudi na Hrvaškem, se rešuje v okviru pogajanj med vsemi petimi naslednicami
               in skladno z določili sporazuma o nasledstvu, ki je bil podpisan na Dunaju, junija
               2001.</p>
               <p>Italija - odnosi z Italijo so korektni in stabilni. Pomislekov in strahov, ki so
               obstajali v začetku delovanja desno sredinske vlade, skoraj ni več. Italija Slovenijo
               podpira pri vključevanju v Evropsko unijo in Nato. Zgodovinska vprašanja med Italijo
               in Slovenijo se umikajo v strokovne kroge, pri čemer je kot poseben dosežek pomembno
               omeniti objavo skupnega poročila mešane slovensko-italijanske zgodovinske kulturne
               komisije. V zadnjih dveh letih smo na italijanski strani dobili potrdilo, da so naši
               odnosi urejeni z obstoječimi mednarodnimi pogodbami, ki jih namerava obe strani
               spoštovati in izvajati v dobri veri. S temi sporazumu je urejeno tudi vprašanje
               obstankov in njihovega premoženja. Slovenija pa je kot je znano na filuciarni račun
               Luksemburgu, lani vplačala že zadnji obrok svojega deleža odškodnin predvidenih po
               rimskem sporazumu. Slovenija po svojih močeh podpira sprejem zaščitnega zakona za
               slovensko manjšino. Vlada Republike Slovenije bo tudi v prihodnje, energično podpira
               Slovence v Italiji, pri njihovem prizadevanju za uveljavljanje in dosledno
               spoštovanje tega italijanskega zakona.  Italijanska vlada s Slovenijo deli interes za vzpostavitev ustreznih
               transportnih povezav, govorim o takoimenovanem koridorju št. 5, pa tudi interes za
               poglobljeno sodelovanje sosednjih pristanišč Koper in Trst.</p>
               <p>Madžarska, odnosi s to državo so tradicionalno dobri, brez odprtih vprašanj.
               Postopoma se izboljšujejo prometne povezave med državama. Z odprtjem železniške
               povezave in mednarodnega mejnega prehoda Čepinci-Verita<stage>(?)</stage> smo pospešili gospodarsko
               sodelovanje in stike med ljudmi. Tako smo uspešno sklenili 10. letni projekt
               odpiranja novih mejnih prehodom med državama. In dosledno smo se seveda zavzemali za
               napredek slovenske manjšine v Porabju.</p>
               <p>In na koncu seznama takoimenovanih sosednjih držav Sveti sedež. Po več letnih
               pogajanjih in dilemah je bil sporazum med Republiko Slovenijo in Svetim sedežem o
               pravnih vprašanjih podpisan decembra 2001. Trenutno je sporazum v presoji na ustavnem
               sodišču Republike Slovenije.</p>
               <p>Nadaljujem z jugovzhodno Evropo. Odnos Slovenije do držav jugovzhodne Evrope
               opredeljuje tudi dejstvo naše skupne preteklosti v okviru nekdanje SFRJ. Po
               desetletju pogajanj je bil 29. junija 2001 na Dunaju med petimi naslednicami nekdanji
               SFRJ podpisan sporazum o nasledstvu, katerega ključna točka je v soglasno priznanjem
               dejstvu, da je nekdanja skupna država razpadla na pet enakopravnih naslednic in da si
               nobena od njih ne lasti izključnega pravnega nasledstva po nekdanji skupni državi.
               Sporazum določa tudi ključe za delitve različnih oblik nekdanje skupne lastnine,
               konkretni dogovori pa potekajo na ravni ločenih strokovnih delovnih skupin, pod
               vodstvom skupnega odbora za nasledstvo.</p>
               <p>Največji napredek v zadnjih dveh letih je bil dosežen v odnosih z Zvezno republiko
               Jugoslavijo, s katero smo decembra leta 2000 vzpostavili diplomatske odnose ter nato
               v dveh letih izrazili urejene in partnerske odnose, ki so že opredeljeni s ključnimi
               bilateralnimi sporazumi, nekateri od teh pa so v končni fazi priprave. Skokovito
               narašča gospodarsko sodelovanje. V teh dneh je bila obnovljena letalska povezava med
               Ljubljano in Beogradom.</p>
               <p>Odnosi z Bosno in Hercegovino so urejeni na političnem, še naprej pa se poglabljajo
               tudi na gospodarskem področju. Slovenija je tako vodilna vlagateljica v Bosni in
               Hercegovini.</p>
               <p>Podobno velja za odnose z Makedonijo, kjer so prav tako v ospredju vprašanja
               gospodarskega sodelovanja.</p>
               <p>V republikah nekdanje SFRJ se tu pa ta, kdaj pa kdaj zastavlja vprašanje oddaljevanja
               in premajhne občutljivosti Slovenije za probleme jugovzhodne Evrope. To zgrešeno
               predstavo, ki povrhu vsega škoduje gospodarskim, političnim in celo človeškim odnosom
               bo treba popraviti tudi s pomočjo diplomacije. Slovenija se bo morala učinkovito in
               praktično odzivati na očitke o podcenjevanju, diskriminaciji, domnevne superiornosti
               in tako naprej.</p>
               <p>Par besed o mednarodnih organizacijah in regionalnem sodelovanju. V MZZ posvečamo
               veliko pozornosti tudi delovanju v okviru Združenih narodov, Sveta Evrope in drugih
               mednarodnih organizacij. Tradicionalna Slovenija je najbolj aktivna pri vprašanjih
               varovanja človekovih in manjšinskih pravic, pri vprašanju jugovzhodne Evrope ter na
               splošno pri vprašanjih, ki jih zaznamuje humanitarna dimenzija. To dokazujemo tudi z
               delovanjem v mreži za človekovo varnost. Od posebnih aktivnosti v zadnjih dveh letih
               velja izpostaviti zlasti utrditev naše kandidature za predsedovanje v Organizaciji za
               varnost in sodelovanje v Evropi leta 2005. Na ministrskem sestanku OVSE v Portu 7.
               decembra so članice potrdile predsedovanje Republike Slovenije v letu 2005.  Kar seveda pomeni, da v trojki, ki
               vodi organizacijo, ki ima vsega skupaj 55 članic in veliko opazovalk sodeluje že leto
               prej. Slovenija bo že leto 2004 sodelovala v trojki, ki vodi OVSE.</p>
               <p>Slovenija je še naprej aktivna v različnih oblikah regionalnega sodelovanja. Tu
               navajam: Cefta, Srednjeevropska pobuda, Pakt stabilnosti, SECI, kvadrilaterala,
               Delovna skupnost Alpe Jadran, Jadransko-Jonska pobuda. Od novih oblik regionalnega
               sodelovanja bi izpostavil regionalno partnerstvo Slovenije, Avstrije, Češke,
               Slovaške, Madžarske in Poljske. Partnerstvo je namenjeno projektom, ki so v skupnem
               interesu vseh srednjeevropskih držav, obenem pa v partnerstvu tudi priložnost za
               krepitev in zastopanje skupnih pozicij v bližnji prihodnosti, ko bodo vse članice
               partnerstva tudi članice Evropske unije. Rad bi opozoril, da bomo že naslednje leto
               prevzeli predsedovanje kvadrilaterale, o junija 2003 do junija 2004 bomo predsedovali
               Jadransko-Jonski pobudi. Ena prednostnih nalog bo zaščita Jadranskega morja pred
               katastrofami, kot je nedavno doletela Španijo zaradi nesreče tankerja Prestige. Leta
               2004 bo Slovenija predsedovala Srednjeevropski pobudi.</p>
               <p>Mednarodni sklad za razminiranje in pomoč žrtvam min, takoimenovani ITF, je še vedno
               eden od ključnih mednarodnih projektov, ki jih ob pomoči mednarodnih donacij
               sofinancira Slovenija. Uspehi ITF v Bosni in Hercegovini in na Hrvaškem so
               impresivni, zlasti zaradi hitrosti dela, nizkih stroškov ter zagotovljene finančne
               transparentnosti. Prav zaradi tega bo ITF svojo aktivnost razširili še na Kavkaz, pa
               tudi v Afganistan. Po vzoru na ITF, torej ta mednarodni sklad, ki ga vodi Slovenija,
               je Slovenija zasnovala ustanovo skupaj, ki se kot regionalni center ukvarja s
               psihosocialno pomočjo in zdravjem otrok prizadetih v oboroženih spopadih.</p>
               <p>Slovenija je novembra lani ratificirala Rimski statut mednarodnega kazenskega
               sodišča, ter tako postala ena od 60-ih ustanovnih članic mednarodnega kazenskega
               sodišča. Na osnovi statusa ustavne članice je Slovenija bi lahko nominirala tudi
               svojega kandidata za sodnika tega sodišča, to je Boštjam M. Zupančič. Prav sedaj
               poteka kampanija za pridobivanje podpore njegovi kandidaturi.</p>
               <p>Par besed še na koncu o Slovencih v zamejstvu in po svetu. Slovenija je izpolnila
               svojo ustavno obvezo, da skrbi za svoje manjšine v zamejstvu, ter za svoje
               izseljence. Te naloge večinoma opravlja prek Urada za Slovence v zamejstvu in po
               svetu, ki je organ v sestavi MZZ. V zadnjih dveh letih je urad uspešno uvedel koncept
               projektnega financiranja, delovanja manjšinjskih in izseljenskih <gap n="..."/><stage>/Nerazumljivo./</stage>
               Delitev sredstev na osnovi razpisov je v financiranje vneslo veliko več
               transparenstnosti, prispevalo pa je tudi k bolj namenski porabi sredstev. Svoji
               manjšini v Italiji je Slovenija pomagala z vztrajno politično podporo v procesu
               sprejemanja zakona o zaščiti slovenske manjšine v Italiji. Ta zakon je bil sprejet
               februarja 2001. Podobno politično podporo je Slovenija nudila tudi svoji manjšini v
               Avstriji, glede uresničevanja odločbe avstrijskega ustavnega sodišča glede
               dvojezičnih tapografskih napisov na Avstrijskem Koroškem. Po daljšem času se je
               uveljavila tudi slovenska manjšina na Štajerskem. Tega zaenkrat žal ni mogoče reči za
               Slovence na Hrvašekm. V skladu z resolucijo v odnosih s Slovenci po svetu, ki jo je
               državni zbor sprejel 31.1.2002 je vlada Republike Slovenije ustanovila Svet vlade za
               Slovence v zamejstvu in po svetu.  Zaradi aktualnih potreb pa je urad ustanovil tudi oddelek
               za priseljevanje Slovencev iz tujine.</p>
               <p>In zdaj, čisto na koncu, o ciljih in nalogah v prihodnosti, kot si jih pač
               predstavljam. Ne glede na dobre rezultate v preteklih dveh letih nas čakajo torej še
               številne zahtevne naloge. Večino jih je v svojem ekspozeju v državnem zboru 11.
               decembra že opredelil mandatar za sestavo vlade mag. Anton Rop, najpomembnejše pa so
               naslednje.</p>
               <p>Prvič, dokončati moramo proces vključevanja Slovenije v Evropsko unijo in Nato. Kar
               zadeva Evropsko unijo, MZZ že sodeluje pri pripravi pristopne pogodbe, ki naj bi bila
               podpisana aprila 3002 v Atenah. Tudi v procesu ratifikacij pristopne pogodbe bomo
               morali nadaljevati z zbiranjem podpore pri evropskih partnerjih, hkrati pa doma
               storiti vse potrebno, da bomo vstop v Evropsko unijo pričakali optimalno
               pripravljeni. Vabilo v Nato že imamo v rokah, vendar delo še ni končano. Že januarja
               2003 bomo začeli pristopne pogovore, marca pričakujem podpis pristopnega protokola.
               Sledil bo postopek ratifikacije pristopnih protokolov, ki naj bi se zaključil do
               sredine pomladi leta 2004.</p>
               <p>Na naslednjem vrhu Nato, ki naj bi bil predvidoma maja 2004, pa bo Republika
               Slovenija dobila status članice. Do takrat je torej še relativno dolga pot, ki bo
               zahtevala nekaj naporov. Še naprej bomo morali ostati aktivni pri informiranju domače
               javnosti o prednostih včlanitve v zavezništvo.</p>
               <p>Drugič - na čim višji, čimbolj kompetenten, čimbolj reprezentativni ravni se moramo
               udeležiti ključnih razprav v konvenciji o prihodnosti Evrope in kasneje na mednarodni
               konferenci. O tem, kdaj se bo medvladna konferenca začela, še ni dokončnega soglasja.
               Nekateri si prizadevajo, da bi se začela že konec leta 2003 po končani konvenciji,
               nekateri drugi mislijo, da bi se morala začeti šele leta 2004. Za nas je ta datum
               važen, kajti leta 2004 bo Slovenija že polnopravna članica, leta 2003 pa še ne. V
               kolikor bi se ta konferenca začela že leta 2003, bomo morali izposlovati poseben
               enakopraven status Slovenije in tudi najbrž drugih kandidatk za delovanje v tej
               konferenci.</p>
               <p>Svoje partnerje bomo lahko opozarjali na možnosti in na pasti, s katerimi smo imeli
               izkušnje v mnogonarodni in mnogokulturnih skupnostih in vsi veste, katere imam v
               mislih. Slovenci imamo nekaj dragocenih izkušenj in znanj na področju upravljanja z
               razlikami. Tudi naša lastna politika je v manjšini, je tu pomemben element.</p>
               <p>Tretja točka. Vzpostaviti moramo čim boljšo koordinacijo in strukture, ki bodo
               Sloveniji omogočale aktivno delovanje v pogojih polnopravnega članstva v Evropski
               uniji in Nato. In sicer na način, ki bo v kar največji možni meri omogočal polno
               uresničevanje slovenskih nacionalnih interesov.</p>
               <p>Četrtič, učinkovito moramo sodelovati v transatlantskih razpravah in odnosih na
               način, ki ne bo pomenil izbiranje med Evropsko unijo in Nato, temveč dopolnjevanje
               obeh struktur.</p>
               <p>Petič, skrbeti moramo za varnost in hkrati za učinkovito pretočnost tistih meja
               Slovenije, ki bodo predstavljale zunanjo mejo Evropske unije. Čaka nas zelo zahtevno
               delo v zvezi z vzpostavitvijo schengenskega sistema.</p>
               <p>Šestič, ohraniti moramo dobrososedske odnose ter partnersko sodelovanje s sosednjimi
               državami, ob sočasni skrbi za slovenske manjšine v teh državah.</p>
               <p>Sedmič, ohraniti je treba aktivno politiko do jugovzhodne Evrope ter ji nuditi vso
               pomoč pri približevanju evroatlantskim povezavam, kajti stabilnost jugovzhodne Evrope
               je vitalnega pomena za Slovenijo. Pomoč jugovzhodnim sosedom, da bi čimprej postali člani
               Evropske unije in Nato je v slovenskem nacionalnem interesu. Slovenija lahko znotraj
               Evropske unije in Nato odigra vlogo enega od ključnih poznavalcev razmer in procesov
               v jugovzhodni Evropi.</p>
               <p>Osmič, potrebno je utrditi status Slovenije kot srednjeevropske in tudi sredozemske
               države. To naj se odraža v bilateralnih odnosih in povezovanji z državami v tem
               prostoru.</p>
               <p>Devetič, potrebna bo prilagoditev diplomatsko konzularne mreže novim razmeram ter
               dodatna okrepitev ekonomske diplomacije in podpore gospodarstvu v tujini. Republika
               Slovenija ima trenutno 51 diplomatsko-konzularnih predstavništev. 36 veleposlaništev,
               9 generalnih konzulatov in šest misij. V letu 2001 smo odprli veleposlaništva v
               Beogradu, Helsinkih in Dublinu ter generalni konzulat v Podgorici. Veleposlaništvo v
               Beogradu in generalni konzulat v Podgorici sta začela delovati že leta 2001.
               Veleposlaništvo v Dublinu januarja 2002, v Helsinkih pa julija 2002. Avgusta 2002 je
               bilo aktivirano veleposlaništvo v New Delhiju, ki je bilo sicer odprto z ukazom že
               leta 1996. V prihodnosti si bomo prizadevali, da bi aktivirali tudi veleposlaništvi v
               Kijevu, ki je bilo odprto z ukazom leta 1999 in v Bukarešti, ki je bilo odprto z
               ukazom leta 2000.</p>
               <p>Podpora gospodarskih interesov mora postati prioritetno delovanje slovenskih
               veleposlanikov. Že obstoječa mreža ekonomskih svetnikov je zato potrebno dopolniti,
               povečevati pa je treba njeno učinkovitost in profesionalnost. Skupaj z ministrstvom
               za gospodarstvo in Gospodarsko zbornico Slovenije je treba zagotoviti primerno
               usposabljanje ekonomskih svetnikov, izpopolniti sistem sodelovanja diplomatov in MZZ
               tako z ministrstvom za gospodarstvo kot tudi z Gospodarsko zbornico in posameznimi
               slovenskimi podjetji.</p>
               <p>Krepiti bomo morali tudi seveda odnose z državami, ko sta Indija in Kitajska, ki
               predstavlja ogromen potencial.</p>
               <p>In deseta točka - pripraviti in organizirati se moramo za uspešno izvedbo
               predsedovanja OVSE ter nadaljevanje aktivne in prepoznavne politike v drugih
               mednarodnih organizacijah. Tu mislim na predsedovanje srednjeevropski pobudi,
               jadransko-jonski pobudi, kvadrilaterali in seveda doseči moramo tisto, kar si
               prizadevamo že dolgo časa, članstvo v OECD.</p>
               <p>Imam še sklepno pripombo. 22. junija 2001 je začel veljati novi zakon o zunanjih
               zadevah, ki predstavlja evropsko primerljivo pravno podlago na področju zunanjih
               zadev. V kratkem bomo morali pripraviti nekaj amandmajev, s katerimi bomo zakon o
               zunanjih zadevah uskladili z novim zakonom o javnih uslužbencih. In prosim seveda, da
               bi ta odbor tudi o tem ustrezno pretehtal.</p>
               <p>Naši zunanjepolitični dosežki niso odvisni samo od sposobnosti in spretnosti
               diplomatov. Kot sem poudaril že na zaslišanju pred tem odborom 27. novembra 2000, je
               vsak Slovenec na neki način diplomat, ki predstavlja nacionalne interese svoje države
               v tujini. S tem sem želel povedati, da bomo v zunanji politiki uspešni samo, če bomo
               združili svoje moči, tako parlamentarci in diplomati, kot tudi gospodarstveniki,
               znanstveniki, kulturniki in drugi državljani. Vsak na svoj način in po svojih močeh
               brani v tujini barve naše zastave. Slovenski parlamentarci, tako tisti iz vladne
               koalicije kot tudi iz opozicije, so se posebej v kritičnih trenutkih izkazali s
               koristnim lobiranjem pri kolegih vevropskem parlamentu in v strankarskih
               internacionalah. Da bi imela možnosti racionalizacije, ki jih ponujajo mednarodne
               povezave in združitve, želim opozoriti, da velikih in pomembnih nalog, kot so
               članstvo v Evropski uniji, Nato in predsedovanje OVSE, ne bomo zmogli brez kadrovske
               okrepitve in brez pospešenega napredovanja mladih, talentiranih in izobraženih
               diplomatov.</p>
               <p>Če bom prestal preizkušnjo, ki se začenja na tem odboru in če bom izvoljen za
               ministra za zunanje zadeve, si bom prizadeval, da bomo po najboljših močeh in z
               najboljšimi ljudmi delovali v korist slovenske države. Naše delo je predvidoma
               omejeno na tujino, toda s članstvom v Evropski uniji bo tudi pojem tujine postal
               relativen. Naš svet se bo povečal. Slovenci bomo v Evropski uniji doma, kar bo
               prineslo veliko novih možnost, vendar pa velikanske izzive.</p>
               <p>Moje prizadevanje bo usmerjeno v to, da bi se odzvali nanje čimbolj pametno in
               koristno za vse Slovence. Hvala lepa.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa dr. Ruplu. K razpravi so se do tega trenutka prijavili najprej gospod
               Aurelio Juri, potem gospod Drobnič, pa Miha Brejc, pa Jožef Jerovšek, potem bi želel
               tudi sam zastaviti kako vprašanje in še dva. Po takem vrstnem redu bom tudi dajal
               besedo. Najprej dajem besedo Aureliju Juriu.
               </p>
            </sp>
            <sp who="SDT3:JuriAurelio">

               <speaker>AURELIO JURI:</speaker>

               <p>Hvala, predsednik. Lep pozdrav, gospod minister oziroma gospod kandidat. Najprej,
               seveda čestitke za pomembne korake, ki smo jih naredili na poti vstopa v Evropsko
               unijo, tukaj vam gre priznati, seveda ena od ključnih vlog. Ne delim vaše poglede v
               zvezi z Natom, vam bom čestital v zvezi s tem takrat, ko boste prepričali večji del
               slovenske javnosti, da je to pravilna izbira pri čemer ne obetajte se moji pomoči,
               morda obratno.</p>
               <p>V zvezi z Italijo ste trdili, da strahovi vis-a-vis nove vlade so se pokazali, kot
               neopravičeni, pa vendarle bi rad opozoril, da položaj slovenske narodne skupnosti v
               Italiji seveda ne priča temu v prid. Kajti, težave, ki jih ta vlade in sedanja oblast
               v Italiji povzroča uveljavljanju zaščitnega zakona so znane, tako da bi prosil še za
               dodatni komentar v zvezi s tem.</p>
               <p>Pa še eno končno vprašanje: <q>"Kako ocenjujete najnovejšo ameriško doktorino
               preventivnega udarca z možnostjo celo uporabe jedrskega orožja?"</q> Letošnji nobelovec
               za mir, bivši ameriški predsednik Jim Carter, ki je označil celo za grožnjo
               svetovnemu miru. Hvala.</p>
            </sp>
            <sp who="SDT3:KacinJelko">

               <speaker>PRESEDNIK JELKO KACIN:</speaker>

               <p>Hvala lepa. Naslednji je gospod Drobnič za njim gospod Brejc, potem gospod Jerovšek,
               Kacin, Štemberger in dr. Jožef Bernik. Sprašujem, če se še kdo želi priglasiti k
               razpravi? Jakič. Drobnič, ima besedo.</p>
            </sp>
            <sp who="SDT3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa, za besedo. Spoštovani gospod dr. Rupel, kandidat za ministra. Seveda bomo
               vaše, vas bomo ocenjevali glede na to, kako ste se do sedaj opravljali svoje delo,
               torej, kako ste uspešno opravil in v tej luči tudi podali mnenje in tudi ljudje si
               bodo ustvarili mnenje koliko je ta funkcija za vas primerna.</p>
               <p>Jaz vam, seveda sedaj še ne morem čestitati, zato ker se šele potegujete za
               ministra, za vse ostale reči, pa seveda bodo povedali državljani.</p>
               <p>Govori o uspehih, predvsem ste tukaj omenili tri sporazume. Glede teh treh
               sporazumov lahko povemo, da je eden pravzaprav mrtev še, še preden je bil rojen. Eden
               je invaliden, eden je pa pod vetom, kot se reče. Zato bi vse te reči, ki so se
               zgodile in uspeh morali meriti tudi skozi ta princip oziroma s to prizmo.</p>
               <p>Človek se tudi ne more znebiti vtisa, da ste v zadnjem letu, ko ste bili minister
               prepustil večina ključnega posla predsedniku vlade dr. Drnovšku, zato se tudi moje
               prvo vprašanje nanaša na to, kakšno je vaše mnenje o sporazumu, o meji. Ali je bilo
               tukaj izraženo vaše stališče, se strinjate s tem?  Konec koncev me zanima tudi kaj je z ključnimi
               pogajalci, strokovnimi sodelavci, kakšno mišljenje imajo glede tega sporazuma o
               meji?</p>
               <p>Potem malo obmejni sporazum ima seveda nekaj hip, kako bi to vi rešili, torej, prvo
               je morje, drugo je, pa seveda jedrske elektrarne v Krškem? Ali se bo pripravila
               kakšna sprememba glede tega?</p>
               <p>Namreč, ko govorimo o sporazumu o meji, če se vrnem nazaj, vsak poskus, ki je bil
               narejen na neki način že zacementira, vsaj ta razmišljanja z obeh strani in v tem
               smislu je šlo za neko priodiciranje kar bo naredilo naslednja pogajanja mnogo težja v
               sporazumu o meji. Zato bi v zvezi s tem vprašal, če nam razložite, kakšna je rešitev
               torej, pač kakršna je že, v kakršni fazi je, ali se nakazuje na Prevlaki na Hrvaškem,
               kaj se lahko iz tega naučimo in pri nas?</p>
               <p>Naslednje vprašanje se nanaša na zaselke ob Dragonji, slovenske zaselke, kakšno je
               vaše stališče do teh zaselkov, kam jih mislite namestiti, glede na to, da vas
               poznamo, kot človeka, ki ste se zelo prontno in zelo odločno potegovali, da postanejo
               slovenski?</p>
               <p>Glede Nata. Vlada je pač naredila nekaj potez, vendar iz javnega mnenja se je dalo
               razbrati, da so bile poteze vlade, pa tudi vaše poteze, vaši koraki nekako sodelovali
               bolj v smeri odvračanja od Nata. Kaj mislite spremeniti v ravnanju v kolikor boste
               izvoljen?</p>
               <p>Manjšinski radio na Koroškem se nahaja v težavah, zadnjič je utihnil, kako mislite
               zagotoviti ljudem, Slovencem na Koroškem, da bodo lahko še slišali slovensko besedo
               tudi preko valov radia in to slovenskega radia, vsaj nekaj ur na dan? Toliko. Hvala
               lepa.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa, gospodu Drobniču. Naslednji razpravljalec je dr. Miha Brejc.</p>
            </sp>
            <sp who="SDT3:BrejcMiha">

               <speaker>DR. MIHA BREJC:</speaker>

               <p>Hvala lepa, gospod predsednik. Jaz mislim, da je dr. Rupel v svojem dosedanjem delu
               doživel dva velika in pomembna uspeha za katere ima sam seveda velike zasluge in mu,
               zato jaz z moje strani tudi čestitam. Najprej je tu Nato in potem je tu seveda tudi
               članstvo v Evropski zvezi.</p>
               <p>Mislim da, je treba priznati, da je njegova zavzetost, še posebej, ko govorim za
               Nato bila zelo opazna za razliko od drugih članov vlade, ki so verjetno Nato
               podpirali z figo v žepu, ampak seveda vladajočih ministrov pozicija ne sme preveč
               hvaliti, kar sem povedal sem povedal. Gospod, kandidat za ministra jaz bi imel,
               vendarle nekaj vprašanj. Rekli
               ste, da ima Slovenija trenutno 51 diplomatskih predstavništev, veleposlaništev,
               konzulatov, misij. S članstvom v Evropski zvezi se bo situacija spremenila. In najbrž
               se bo spremenil tudi naš strateški pogled na vlogo Slovenije oziroma njene zunanje
               politike v svetu. Moje mnenje je, da bi kazalo ponovno razmisliti o tem kjer izven
               Evrope in Evropske zveze še imeti diplomatska predstavništva oziroma kje bi jih bilo
               pa smiselno celo zapreti. Sami ste omenjali gospodarnost, učinkovitost in tako naprej
               tako, da to vprašanje me posebej zanima, če ste v tej smeri že kaj razmišljali.</p>
               <p>Drugo vprašanje zadeva gospodarsko funkcijo, ki ste jo danes prav tako omenjali.
               Veseli me, da po desetih letih počasi, zelo počasi vendarle doumevate tudi v zunanjem
               ministrstvu, da so naši ljudje v diplomatski službi pravzaprav tudi eksponenti našega
               gospodarstva, kulture in tako naprej. Vendar sem pogrešal v predstavitvi bolj
               konkretno usmeritev glede učinkovitosti tega početja. Rekli ste: povečati
               učinkovitost in tako naprej. Kako si to konkretno predstavljate? Omenili ste da bi
               svetniki v predstavništvih imeli neko večjo vlogo, da bi jih bilo treba bolje
               izšolati. Mene namreč nekatera naša veleposlaništva spominjajo na stare jugoslovanske
               čase, ko je šlo predvsem za politiko, za politični vidik. Ste v povezavi s tem,
               seveda, pozdravljam to, da je misija v Bruslju močnejša kot je bila. Se pa sprašujem,
               ali bo dovolj močna v prihodnosti ko bomo člani Evropske zveze? Jaz se bojim, da je
               sedanja zasedba po vsej verjetnosti prešibka, da bi lahko zmogla vse naloge, ki nas
               čakajo. Jaz sem bojim, da nimamo jasnega pravila na tem kaj pravzaprav nas še čaka v
               zvezi s članstvom v Evropski zvezi.</p>
               <p>Na koncu bi pa samo to vas še vprašal, sedaj team lahko dobro deluje, če so vsi v
               tem teamu nekako usklajeni pri glavnih stvareh. V opoziciji pa imam občutek, da se v
               notranjem ministrstvu dogajajo stvari, ki ovirajo učinkovitost dela, zunanjem,
               oprostite, preveč zaslišanj je danes pa sem se zmotil. Hvala, ker ste me opozorili.
               Moj vtis je, da je v zunanjem ministrstvu v tem vašem ožjem teamu nekaj narobe in me
               zanima, če bodo tudi tu narejene kakšne spremembe. Nas bi veselilo, če se ne bi več
               dogajale takšne stvari kot so se v preteklosti. Hvala.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Gospod Jožef Jerovšek ima besedo.</p>
            </sp>
            <sp who="SDT3:JerovšekJože">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Spoštovani kandidat za ministra dr. Rupel. Tudi sam
               menim, da je Slovenija na zunanjepolitičnem področju v preteklem obdobju dosegla
               nekatere uspehe, velike uspehe in pri tem ste prav gotovo soudeleženi. Je pa tudi
               treba poudariti, da je to področje kjer se je slovenska politika poenotila in je na
               ta način nudila izdatno logistično podporo v prizadevanju Slovenije na tej poti.</p>
               <p>S prihodnjim letom oziroma  z
               novo vlado bodo nastopile bistveno drugačne okoliščine v slovenski politiki. Če se bo
               na nekaterih področjih obrnilo morda na bolje, tako lahko upamo, pa je
               zunanjepolitično področje lahko tudi v nekem smislu bolj kritično. Vemo, da je
               predsednik, dosedanji predsednik vlade bil na zunanjepolitičnem področju jasen, imel
               je jasno orientacijo in je bil nedvoumno pristaš slovenskega povezovanja v
               evroatlantske povezave. Ni pa to tako jasno razvidno za novo strukturo, predlagano
               strukturo nove vlade, z izjemo vas gospod kandidat. Tako, da bi vas v tej smeri
               vprašal, ali pričakujete kakšne težave s politično orientacijo vlade v naslednjem
               obdobju. S tem v zvezi bi seveda opozoril, da ste bil v preteklosti tarča tudi z
               vladnih krogov oziroma s krogov vladajoče koalicije in celo vaše lastne stranke tarča
               napadov ob nekaterih intervencijah, ki so se meni zdele <gap n="...."/><stage>/Nerazumljivo./</stage> Namreč,
               ko ste reagiral proti gonji zoper slovensko članstvo v Natu. Takrat so tudi iz vaše
               stranke prihajali zelo ostri napadi, posebej pa še iz nekaterih delov vladne
               koalicije ko ste opozorili, da nekatere politične strukture desetletij politične
               kilometrine zelo perfidno delujejo proti slovenskemu povezovanju v evroatlantske
               povezave in da na zelo prekrit način pravzaprav, kot ste opozorili, skušajo nekako
               zadržati navezanost Slovenije na ta bivši jugoslovanski prostor.</p>
               <p>Tu me zanima, ali je, po vašem mnenju, predlagana struktura nove vlade lahko
               zagotovilo, da boste takšno politično orientacijo in tak smeli pristop možno
               obdržati? Ali pričakujete v tem času ko bo treba izvesti tudi kampanijo za uspešen
               izid referenduma o vstopu v Nato in Evropsko unijo, da bo dovolj politične volje, da
               vladna koalicija  to tudi na
               jasen način izvede.</p>
               <p>Seveda jaz sem bil vseskozi na stališču, da je politični pomen našega povabila v
               Nato in vstopa v Nato pravzaprav presega politični pomen našega članstva v Evropski
               uniji, čeprav oboje seveda podpiram.</p>
               <p>Potem vas bi želel vprašati še nekatere stvari, ki so že moji predhodniki
               spraševali, vendar na drug način. Kaj bo pod vašim vodstvom zunanje ministrstvo
               storilo, da bi se začel uresničevati že sprejeti pred dvema letoma zakon o slišnosti
               slovenskih medijev v zamejstvu, ki se ne izvršuje in bi želel tudi, če mi odgovorite,
               zakaj je vladna koalicija sedaj preprečevala izvajanje tega radia, tega zakona,
               namreč, tja se pošiljajo izredno pomembni, vendar negativni simboli, na simbolni
               ravni, negativna sporočila slovenskim zamejcem, tako v Italiji kot Avstriji,
               Madžarskem in jaz se prav čudim, da slovenska politika, vladajoča politika ne zmore
               toliko politične moči in da ni toliko močna, da bi ta zakon začela uresničevati, bi
               že moral davno biti uresničen.</p>
               <p>Jaz upam, da se ne zanašajo na čas, ko bomo vstopili v Evropsko skupnost oziroma
               Evropsko unijo, ko da bodo takrat po principu <q>"ex mahima"</q> rešeni vsi problemi. Mi
               lahko do takrat pomembno zapravimo pomembne ude slovenskega naroda, ki ne živijo
               znotraj matične države.</p>
               <p>Potem bi tudi jaz vprašal oziroma to je že bilo postavljeno glede teh odnosov
               znotraj ministrstva, namreč mislim, da je potrebno odreagirati in tudi nam poslancem
               pokazati, na kakšen način se bodo ti problemi, ki so profesionalne narave,
               reševali.</p>
               <p>Moram reči, da sem tudi sam bil pravzaprav bil vseskozi nezadovoljen s kvaliteto
               parafiranih sporazumov s Hrvaško. tudi sam menim, da pri tej zadevi niste imeli
               odločilne vloge in bi tudi si sam želel, da nam nekoliko več poveste, na kakšen način
               je bil pristop pri tem sporazumevanju in pa me zanima, ali je bila kdaj v ministrstvu
               opravljena ocena teh napak pri fazi pogajanj, ko so senaši ministri, ne vi, hvalili z
               izredno dobrimi dosežki, ko so bili sporazumi še v fazi osnutkov in se je potem v
               obeh sporazumih, tako sporazumu o meji kot sporazumu o nuklearki, do samega
               parafiranja so se sporazumi še poslabšali, tako glede sporazuma za mejo, ki jo je
                  morala Slovenija dodatne
               koncesije, recimo z ozemljem, kjer živi gospod Joras ali pa pri jedrski elektrarni se
               še znatno sporazum do parafiranja poslabšal. Pred tem pa so se ministri hvalili o
               izredno dobrih rešitvah na slovenskem. Toliko za začetek. Hvala lepa.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa gospod Jerovšek. Jaz predlagam dr. Ruplu, da odgovori na te štiri
               intervence, da bi potem v nadaljevanju zastavili nova vprašanja. Prosim.</p>
            </sp>
            <sp who="SDT3:RupelDimitrij">

               <speaker>DR. DIMITRIJ RUPEL:</speaker>

               <p>Hvala lepa, gospod predsednik. Bom šel po vrsti. Zahvaljujem se za pohvalne besede in
               za izjave in izraze dobre volje v zvezi z vodenjem slovenske zunanje politike, vendar
               zdaj ne bomo, bi rekel se toliko ukvarjali s tem, ampak s problemi.</p>
               <p>Italija - no jaz se strinjam s poslancem kolegom Jurijem, da so z zaščitnim zakonom
               težave. Vi se boste spomnili, da je naša politika pravzaprav v zadnjih izdihljaji
               prejšnje italijanske vlade, poskušala pač po svojih močeh, kolikor je to dovoljeno
               tuji državi, podpirala, da se sprejme takšen zakon, ki so ga Slovenci želeli, ki so
               ga Slovenci sami podpirali, Slovenci sami, Slovenci v Italiji so prosili za našo
               pomoč. Navsezadnje se izkazuje, da so bila tudi morda nekatera pričakovanja med
               Slovenci v Italiji ali pretirana, nerealna, pa vendarle. Jaz mislim, da zaščitni
               zakon je bil en velik korak v pravilno smer. Zdaj smo vsi skupaj, predvsem pa seveda
               Slovenci v Italiji soočeni s problemom realizacije, s problemom implementacije tega
               sporazuma. Ta bi rekel implementacija ni preprosta in v njej včasih pride tudi do
               izraza, bi rekel da prihajajo do izraza nekatera notranja nasprotja znotraj same
               slovenske skupnosti, seveda pa tudi se pri teh težavah zelo jasno vidi interes
               lokalne politike, blizu meje med Slovenijo in Italijo, da ta zakon oziroma
               implementacija tega zakona uporablja za dosego nekaterih političnih ideoloških,
               včasih, ciljev.</p>
               <p>Jaz vidim, da je skrivnost ali pa, če hočete recept za razumevanje naših odnosov z
               Italijo ravno v tej napetosti med Rimom in lokalno politiko v Italiji, denimo v
               Trstu. Tu so velike razlike, medtem ko se z Rimom vedno sproti lahko konstruktivno
               dogovarjamo, so dogovori z lokalno politiko čez mejo zelo težavni. Slovenija pravzaprav ne more, da tako povem,
               v vsakem trenutku in v vsakem koraku posegati v to dogajanje, mi lahko spremljamo. Ko
               gre za interese slovenske manjšine, pač protestiramo včasih, pošiljamo diplomatske
               note, poskušamo se dogovarjati, predvsem, pa skušamo stvari reševati na državni, da
               tako povem, najvišji ravni in upamo seveda, da bo iz te najvišje ravni neka dobra
               volja prenikala v nižje ravni.</p>
               <p>Imam upanje, da bo v italijanski politiki prevladal razum in da bodo stvari vendarle
               čedalje boljše. Koliko lahko Slovenija, koliko lahko naše ministrstvo, koliko jaz
               lahko kandidat ali minister za zunanje zadeve v to posegam sami veste tu so nekatere
               omejitve.</p>
               <p>Kar zadeva politiko Združenih držav Amerike, seveda je ta politika neodvisna od nas.
               Jaz vam lahko povem kakšen je moj pogled na to politiko, predvsem kar zadeva to, kar
               ste vi imenovali politiko preventivnega udarca. Slovenija do slej v svojih izjavah in
               v svojih nastopih nikakor ni podpirala nikakršnega umilateralizma, ampak smo se vedno
               opredeljevali za politiko, ki se, denimo, ko gre za Irak ali kakršnekoli druga
               žarišča, napetosti, terorizma itd., smo se zavzemali za delovanje skozi strukture
               Združenih narodov, pri tem naša politika ostaja in vztraja. Je pa res po drugi strani
               tudi to, da je, za to, da bi bila ta politika uspešna potrebna, da tako povem neka
               kredibilna moč.</p>
               <p>Ko, denimo, ne bi bilo pritiskov kakršni so bili v zadnjem letu najbrž, ne bi, prišlo
               do uspeha misije, inšpektorjev združenih narodov, tako da, jaz vidim tudi vse mogoče
               grožnje in bi povedal razne izjave itd., v funkciji lažjega prodora v bistvu politike
               Združenih narodov in uspeha misije, inšpektorjev. Skratka, pri nas za enkrat ne
               mislimo odstopiti, vsaj jaz zase bom to jasno povedal, ne mislimo odstopati od
               politike, multilateralizma, politike, ki se realizira skozi Združene narode.</p>
               <p>Kolega Drobnič, je govoril predvsem o sporazumih z Hrvaško. Jaz nekoliko bolj, bi
               povedal, bi bil prizanesljiv pri opredeljevanju teh sporazumov. Prvič, ko gre za
               sporazum o državni meji, jaz sem to že prej povedal v uvodu, ta sporazum naj bo v tem
               trenutku še tako, da tako rečem, nedodelan ali pa ne do konca uresničen je, vendarle
               neko zunanje politično dejstvo, mednarodnopravno dejstvo, ki vpliva in jaz
               pričakujem, da morda po nekem obdobju mirovanja in zamrznjenega stanja, da je mogoče ta sporazum
               uporabiti. Kot sem že povedal v tem trenutku ne vidimo nobene druge oziroma za enkrat
               ne vidimo nobene druge variante za reševanje vprašanja državne meje, kot v okviru
               tega sporazuma, čeprav sem, seveda tudi povedal, da navsezadnje, če ne bo šlo drugače
               je arbitraža seveda tudi mogoča. Kadar, gre za dve državi, seveda, ena druge države
               ne more, da tako povem prisiliti k neki rešitvi, ki je tej državi všeč, oni pa
               ne.</p>
               <p>Kar zadeva prepuščanje poslov predsedniku vlade bi rad rekel zelo jasno. Nobene
               države ne poznam, kjer ne bi predsednik vlade imel zunanje političnih pooblastil in
               kjer ne bi bil zunanje politično aktiven. Ne poznam nobene države, kjer ne bi
               navsezadnje bila tudi hierarhija med predsednikom vlade in zunanjem ministrom jasno
               postavljena. Kdorkoli je, seveda tu v preteklosti, bi rekel, špekuliral o nasprotjih
               ali razlikah itd., po moje je grešil oziroma ni razmišljal v pravo smer.</p>
               <p>Kar zadeva Hrvaško. Hrvaška stran ni kazala nobenega zanimanja na ravni njihovega
               zunanjega ministra za sporazumevanje o nekaterih ključnih vprašanjih. Mi smo, jaz sem
               to sicer nekoč že namigoval oziroma nisem do konca povedal, pa tudi danes najbrž ni
               <gap n="..."/><stage>/Nerazumljivo./</stage><gap n="..."/> dolžen za to, mi smo seveda skupaj z uradom predsednika vlade,
               skupaj s predsednikom vlade študirali variante kako ravnati, kako prodreti, da bi se,
               bi rekel, neko negibno stanje spremenilo na bolje in smo pač, izbrali takšno pot, kot
               se nam je zdela mogoča, in je bila tudi ta pot uspešna. Moram povedati, da sem
               predsedniku vlade, Drnovšku, bil seveda hvaležen, da se je angažiral, ko drugače ni
               bilo mogoče naprej. Ampak to, seveda ni bilo nobeno, bi povedal, nobena razlika
               oziroma nasprotovanja, ampak je bila usklajena delitev dela.</p>
               <p>Kar zadeva o strokovnosti naših pogajalcev moram povedati, da z njihovo
               strokovnostjo v tem trenutku ne vidim nobenih težav. Na naši strani je pravno podlago
               za ta pogajanja, da tako povem, formuliral dr. Pogačnik, prof. na pravni fakulteti,
               in on je naš zunanji sodelavec, bil je nekaj časa tudi državni sekretar, in je
               sodelovanje z njim bilo zelo dobro.</p>
               <p>Kar zadeva druge sporazume. Kar zadeva JEK, ta stvar ni v rokah zunanjega
               ministrstva oziroma govorim o sporazumu o jedrski elektrarni Krško, ampak je v tem
               trenutku v rokah ustavnega sodišča in bo v rokah tega parlamenta.</p>
               <p>Kar zadeva SOBS, jaz mislim, da je bil ta sporazum še kako uspešen, kajti v nekem
               trenutku, ko so že stvari, da tako rečem zapletale je omogočil neki kontekst v
               katerem je bilo mogoče, znotraj katerega je bilo mogoče rešiti en zelo, zelo bi
               rekel, zelo neprijeten zaplet z ribiči.  Tako, da še jaz vidim v tem SOBS-u eno dosti dobro orodje za reševanje
               sporov, predvsem sporov ob meji.</p>
               <p>Kar zadeva vprašanje meje in kar zadeva vprašanje kje ta meja teče in tako naprej,
               če upoštevamo sporazum Drnovšek-Račan, potem se ve kje ta meja teče oziroma kje naj
               bi ta meje potekala. Če ta sporazum ne velja, potem se seveda lahko še enkrat začnemo
               pogovarjati kje ta meja teče, kje teče po morju, lahko se pogovarjamo o zaselkih in
               tako naprej, ampak zaenkrat je bilo naše stališče, da je ta sporazum za nas dobra
               rešitev. Vi se spomnite razprav v tem odboru za zunanjo politiko. Ta odbor je
               sporazum Drnovšek-Račan ocenil kot primeren in v tem sporazumu notri so tudi rešitve
               za zaselke ob Dragonji in tako naprej. Tako, da najbrž ni treba več pojasnjevati, ker
               je bilo to že večkrat povedano in je ta odbor v zvezi s tem sprejel določene
               odločitve.</p>
               <p>Kar zadeva našo, bi rekel, razpravo o Natu. Tu jaz mislim, da nima smisla veliko
               špekulirat in se na veliko s tem vprašanjem ukvarjati. Naj bo tako ali drugače, naj
               so nekateri govorili tako ali drugače, naj še danes govorijo tako ali drugače,
               zanikajo to ali ono, Slovenija je vabilo dobila. S tem je bil nek zelo pomemben cilj
               dosežen. Mnogo važneje kot to, da se mi med sabo ali strinjamo, ali ne strinjamo, ali
               prepiramo, ali ne prepiramo je to ali uspe država Slovenija nekaj doseči na nekem
               drugem terenu, na zunanjem terenu, v soočanju z drugimi državami in tako naprej. Zelo
               lahko se je prepirati o tem kdo ima zasluge za to ali ono pri nas doma v Ljubljani,
               ali pa tam v eni ulici v Ljubljani. Mnogo težje je to početi na mednarodnem terenu.
               Mi smo dosegli kot Slovenija, mi vsi skupaj moramo biti zadovoljni s tem kar smo
               dosegli kot Slovenija v Pragi. Mi smo dosegli vabilo, mi smo dosegli priznanje s
               strani severnoatlantskega zavezništva, da smo sposobni prispevati k temu zavezništvu,
               da smo, da tako rečem, kredibilen partner, kar nas mora veseliti. In tu, jaz mislim
               nobeno sedaj prerekanje in oporekanje nima velikega pomena.</p>
               <p>Kar zadeva Radio na Koroškem, mislim, da bi v zvezi s tem, ja bi moral odgovoriti
               tudi kolegu Jerovšku. Mi spremljamo to situacijo dlje časa. Jaz sem govoril s
               predstavniki manjšinjskih organizacij nedavno, dva dni nazaj sem dobil pismo od
               Marjana Pipa. On želi, Korošci želijo, da bi v Sloveniji našli denar za podporo temu
               radiu. Morda se da kaj narediti, jaz moram reči, da sicer v našem ministrstvu tega
               denarja ne vidim. Morda se bo dalo v prihodnjem letu kaj najti. In jaz bi bil zato,
               da se nekaj najde. Pa vendarle Slovenija v primerjavi z Avstrijo, ko gre avstrijske
               državljane, Slovence, avstrijske državljane Slovenija daje in stori več. In tu bo
               treba pritiskati na Avstrijo. Tisto kar je v tem trenutku nam, da tako rečem, malce
               križalo račune je to, da smo imeli volitve v Avstriji in da se je tam dialog s slovensko manjšino
               prekinil zaradi volitev, zaradi vseh mogočih strankarskih računov in obračunov in
               tako naprej. Upamo ko bo nova vlada sestavljena bomo imeli možnost ponovnega dialoga
               in jaz mislim, da bo mogoče v dialogu z Avstrijo vendarle rešiti vprašanje radia na
               Koroškem. Jaz sem pisno ministrici nedavno tega v zvezi z Radiom 2 na Koroškem.
               Seveda, bi bilo pa potrebno videti tudi kaj lahko Slovenija stori, bi rekel, na čisto
               tehnološki ravni. Saj, danes ne more biti več problem spremljati program slovenskega
               radia, slovenske televizije na Koroškem, saj to je zelo blizu. jaz moram reči, da je
               treba tukaj sedaj najbrž pogledati malo te modernejše tehnološke rešitve in si z
               njimi pomagati. Tako, da jaz bi šel od simbolike k praktičnosti, kar zadeva radia na
               Koroškem.</p>
               <p>Kolega Brejc je načel neko važno vprašanje, in sicer vprašanje diplomatsko
               konzularne mreže. Jaz mislim, da je nov pogled potreben. En poskus tega pogleda
               vsebuje dokument, ki sem ga jaz nedavno gospodu predsedniku odbora poslal in se
               <gap n="..."/><stage>/Nerazumljivo./</stage> zunanje politike. Tam mi v bistvu začenjamo razpravo o tem kako
               živeti v pogojih Evropske unije. Evropska unija navsezadnje bo naša skupna, ne smem
               reči domovina, ampak na nek način področje kjer bomo vendarle enakopravni z drugimi
               državljani drugih držav. In inštitucije Evropske unije bodo na voljo tudi našim
               državljanom. To se pravi misija Evropske unije, evropska sodišča, vsemogoče
               inštitucije bodo na voljo tudi našim državljanom. Tako, da pravzaprav ne bo več
               potrebno zagotavljati teh uslug samo z naše strani, s strani slovenske države. Tako,
               da se bo res mogoče preusmeriti kot pravilno predlagate z nekaterih, bi rekel, teh
               opravil, ki smo jih do sedaj morali početi, ker smo bili zunaj Evropske unije, na
               nekatera druga opravila, ki jih bomo lahko delali tudi v imenu Evropske unije, ki jih
               bomo lahko delali v imenu Evropske unije za Evropsko unijo kot Slovenija, kot člen
               evropskega sistema.</p>
               <p>Vprašanje merjenja učinkovitosti diplomacije. To je eno vprašanje, recimo, ki ga je
               predsednik italijanske vlade ko si je vzel še zunanje ministrstvo, spomnite se leto
               dni nazaj, to je en problem, to je en izziv oziroma vprašanje, ki bi ga hotel on
               reševati. Jaz imam nekako informacijo, da so seveda nekatere poteze bile potegnjene,
               ampak je zelo težko premagati en tak velik sistem oziroma en sistem, ki je vajen
               posredovat na svoj način. Je pa seveda tudi res, da diplomacijo vodijo nekateri
               mednarodni sporazumi, nekatere uzance, pogodbe, dunajska pogodba in tako naprej. Ni
               mogoče sedaj, da tako rečem, čez noč tega sistema brez škode razdreti. Tako, da
               seveda bo treba počasi, počasi spreminjati ta sistem, ki je bil res včasih podoben,
               kot praviš kolega poslanec, bolj podoben kakšnemu jugoslovanskemu dogodku. To je
               debata za nas in tudi debata za Evropsko unijo. Jaz mislim, da se bo treba tudi
               znotraj  Evropske unije boriti
               za to, da se spremeni sistem zunanje politike oziroma diplomacije, čeprav kot jaz
               razumem, v velikih državah, kot so Velika Britanija, Francija, Nemčija prav velikih
               sprememb, še posebej pa ne nadaljnjih sprememb ni za pričakovati.</p>
               <p>Kar zadeva tim v ministrstvu za zunanje zadeve, je to naloga, ki bi me čakala, v
               kolikor bi jaz bil izvoljen za zunanjega ministra in sem s hvaležnostjo in zanimanjem
               poslušal to, kar je bilo rečeno v zvezi s timom in z morebitnimi nesporazumi ali pa,
               kaj jaz vem, kdaj pa kdaj kakšnimi neustreznimi kadrovskimi rešitvami. To je stvar, o
               kateri bomo govorili potem, ko bo pač vlada sestavljena.</p>
               <p>Kolega Jerovšek je govoril o smislu in dometu poenotenja slovenske politike in
               spraševal se je o tem, kako je mogoče, kako si je mogoče predstavljati enotno
               delovanje zunanje politike oziroma sistema v prihodnosti. Razlika med enim in drugim
               predsednikom vlade naj bi bila tu velika ali očitna ali kako že se je izrazil. No jaz
               mislim, da seveda bistvenih razlik ne bi smelo biti. Jaz mislim, da se ne glede na
               to, kaj tu pa tam kdaj kdo napiše, da se politika, zunanja politika v vladi ustvarja
               v soglasju vseh faktorjev, ki pač v vladi delujejo. Sodelovanje med uradom
               predsednika vlade z zunanjim ministrstvom sploh, tudi s predsednikom republike,
               parlamentom in tako naprej mora biti urejeno na neki pameten način. To je že bilo
               tako in jaz upam, da bo še bolje v prihodnosti.</p>
               <p>Zdaj, kar zadeva sporazume, sem že povedal, da je sporazum o jedrski elektrarni, da
               tako rečem, na pomolu. Kar zadeva vprašanje zaselkov ob Dragonji sem tudi povedal, da
               če sprejmemo sporazum Drnovšek - Račan, to vprašanje urejeno pač na neki način. Vi se
               spomnite, da je v tem sporazumu tudi poseben, predviden poseben režim, posebne
               ugodnosti za tiste, ki živijo tam ob meji in bi pravzaprav tisti, ki tam ob meji
               živijo, morali biti na neki način vendarle do določene mere tudi zadovoljni. Jaz
               mislim, da sem skoraj vse povedal. Hvala lepa.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Gospod minister, jaz sem skrbno sledil v nastopu predsednika vlade in z
               njegovega, sicer zelo strnjenega nastopa izhaja, da je povzel mnoge ugotovitve, ki
               ste jih danes predstavili tudi vi. Prebral bom samo en odstavek, ker se bi rad v
               svojih vprašanjih vrtel znotraj tega odstavka.</p>
               <p>Naj izpostavim le nekaj nalog iz zunanje politike. Ohraniti moramo dobre sosedske
               odnose ter partnersko sodelovanje s sosednjimi državami ob sočasni skrbi za slovenske
               manjšine v teh državah. Ohraniti je treba aktivno politiko do jugovzhodne Evrope ter
               ji nuditi vso pomoč v približevanju k evroatlantskim integracijam, saj je stabilnost
               vzhodne Evrope vitalnega pomena za Slovenijo. Pomoč jugovzhodnim sosedom, da bi
               čimprej postali člani Evropske unije in Nato ni fraza, ampak slovenski nacionalni
               interes. Slovenija lahko znotraj Evropske unije in Nata odigra vlogo enega od
               ključnih poznavalcev razmer in procesov v jugovzhodni Evropi. Potrebno je utrditi status Slovenije kot
               srednjeevropske in tudi sredozemske države. To naj se odraža v bilateralnih odnosih
               in povezovanjih z državami v tem prostoru. Potrebno je prilagoditev diplomatske
               konzularne mreže novim razmeram ter dodatne okrepitve ekonomske diplomacije in
               podpore gospodarstvu v tujini.</p>
               <p>V tej luči bi vas najprej vprašal, če sem vas pravilno razumel, ste Sveti sedež
               uvrstili med sosednje države. Tako nekako je bilo slišati, pa bi vas prosil, če to
               potem v nadaljevanju pojasnite.</p>
               <p>Drugo vprašanje je vezano na to zadnjo trditev predsednika vlade. Potrebno je
               prilagoditev diplomatsko-konzularne mreže novim razmeram ter dodatne okrepitve
               ekonomske diplomacije in podpore gospodarstvu v tujini. Danes ste sam nekajkrat
               citirali dokument primerna zunanja politika. V njem piše v poglavju osem
               reorganizacij in gospodarska dejavnost, diplomatsko-konzularnih predstavništev. Glede
               na opredeljene prioritete in predvsem na finančne možnosti nameravamo do vključitve v
               Evropsko unijo odpreti še dve veleposlaništvi, v Romuniji in Ukrajini. Maja 2004 bomo
               v Evropski uniji.</p>
               <p>Sam sem vam predlagal določene korekcije v tej mreži, pa ste mi v odgovoru zapisali
               naslednje: v proračunih ministrstva za zunanje zadeve za leto 2003 in 2004 odprtje
               veleposlaništev v Bukarešti ni predvideno. Torej eno je primerna zunanja politika in
               trditev, da boste do vstopa v Evropsko unijo odprli dve veleposlaništvi, na drugi
               strani pa je govora, da denarja za odprtje teh veleposlaništev ni. Tisto, kar me je
               najbolj zbodlo v primeru Romunije, kajti v tej trditvi predsednika vlade piše, da bo
               Slovenija, poznavajoč razmere v jugovzhodni Evropi, lahko prispevala k miru in
               varnosti v Evropi, je dejstvo, da v državi, ki ima 22 ali pa 24 milijonov ljudi, sam
               ta hip to na pamet ne vem natančno, nimamo veleposlaništva. Ta država pa je
               povabljena v zvezo Nato skupaj z nami. Zelo uspešno se pogaja za vstop v Evropsko
               unijo in zato bi po moji oceni zaslužila drugačno pokrivanje. Ampak vi vvašem
               odgovoru pravite, da je mogoče racionalno razmišljati o spremembi akreditacij iz
               Varšave v Beograd, po izteku mandata sedanjemu veleposlaniku Draganu novembra leta
               2003. Imam občutek, da so možne spremembe pogojene z iztekom mandata našemu
               veleposlaniku. Ne razumem, kaj ima dolžina mandata posameznega veleposlanika skupnega
               s strateškimi interesi in prioritetami naše države. Kajti tudi, ko gre za Bolgarijo
               pravite, sedanji veleposlanik v Budimpešti je akreditiran do leta 2006 tudi za
               Sofijo, zato je nerezidenčna akreditacija iz Budimpešte do izteka njegovega mandata.
               Ustrezna in logična rešitev, če se do takrat ne odpre veleposlaništvo v Sofiji.
               Skratka, zato, ker je nekdo nastopil mandat, bomo še štiri leta imeli enako rešitev.
               To se mi na neki načinne zdi racionalno, pa bi vas prosil, če lahko pojasnite, kaj je
               mogoče v tej luči storiti v prihodnje.</p>
               <p>Tretje vprašanje, ki bi vam ga zastavil, je povezano s Kosovom. Tudi v zvezi s tem
               imam pač svojo izkušnjo, ker sem prejšnji ponedeljek bil v Prištini in sem si šel
               nalašč pogledati tudi urad za zvezo, ki ga je odprla republika Hrvaška. Hrvaška je
               našla možnost in ima tam urad za zvezo, s hrvaško zastavo, kjer opravljajo tudi vse
               potrebne dejavnosti, vključno z izdajo viz, nam ta zadeva do sedaj nikakor ni uspela. To govorim,
               zaradi tega, ker me preprosto zanima koliko ljudi imamo v našem veleposlaništvu v
               Beogradu, da ni mogoča premestitev teh ljudi ali pa izločitev del teh ljudi na
               ozemlje Kosova v Prištino, kjer bi lahkouspešno opravljali nekatere naloge, zlasti še
               v, spet bom citiral: <q>"Primerno zunanjo politiko, glede na aktivno vlogo Slovenije v
               JV Evropi je potrebno tudi okrepiti naše stike z oblastmi in slovensko navzočnost na
               Kosovu."</q></p>
               <p>In zadnje vprašanje, ki bi ga rad zastavil, to je pa vprašanje, ki je vezano na
               predsedovanje organizacij za varnosti in sodelovanje v Evropi. V uvodnem nastopu ste
               povedali koliko misij smo odprli, niste pa omenili, da je Vlada Republike Slovenije
               na vaš predlog zaprla misijo pri OVSE na Dunaju.</p>
            </sp>
            <sp who="SDT3:RupelDimitrij">

               <speaker>DR. DIMITRIJ RUPEL:</speaker>

               <p>Ne, ni res.</p>
            </sp>
            <sp who="SDT3:KacinJelko">

               <speaker>JELKO KACIN:</speaker>

               <p>Samostojne misije OVSE na Dunaju ni več, sedaj imamo enega veleposlanika, ki pokriva
               tako bilateralo z Avstrijo, kot tudi organizacijo za varnosti in sodelovanje v
               Evropi. Sedaj bom spet citiral vašo misel, mislim, ne mi zameriti, vašo ali pa uradno
               stališče ministrstva: <q>"Predsedovanje OVSE je politično in strokovno izjemno zahteven
               projekt skoraj, da ne primerljiv z drugimi dosedanjimi zunanje političnimi
               dejavnostmi Republike Slovenije. Zahteva velike organizacijske, kadrovske in finančne
               vire, ki jih je potrebno zagotoviti ne glede na druge prioritetne zunanje politične
               projekte. Poleg okrepitve stalne misije in posebne skupine pri MZZ je zaradi
               uspešnosti predsedovanje potrebno povečati število osebja v sekretariatu v OVSE, v
               misijah OVSE na terenu in prostovoljne prispevke za projekte OVSE."</q></p>
               <p>Zato, vas v tej luči pravzaprav sprašujem Slovenija bo morala zelo aktivno delati v
               trojki leta 2004, ko se bo pripravljala na predsedovanje. 2005 bo predsedovala in
               2006 bo še vedno v trojki, ko bo zapuščala vodilno vlogo v OVSE. Zato vas v tej luči
               sprašujem kako nameravate kadrovsko okrepiti vse to, kar ste v tem dokumentu
               zapisali?</p>
               <p>Imam pač vtis, da so načelne trditve eno, materialne možnosti, pa drugo. Zato, me pač
               zanima, kaj je v tej luči mogoče pričakovati v naslednjem obdobju?</p>
               <p>Jaz se bom sedaj vrnil nazaj na Kosovo, in bi vas rad spomnil, da trditev, da
               pridobivanje viz na ozemlju Kosova za prebivalce Kosova ne pomeni kakšen poseben
               problem, ne zdrži preverjanja v praksi. Najbližje veleposlaništvo je v Skopju, ampak
               Albancem z Kosova ni najbolj enostavno potovati v Makedonijo, ker imamo celo vrsto
               zadreg na mejnih prehodih, kjer pač prebivalci Kosova trdijo, da so šikanirani in da
               to zahteva ogromno časa in da je potovanje sem in tja med Prištino oziroma Kosovom in
               Skopjem svojevrsten logističen izziv, ki nikoli ni v naprej zagotovljen oziroma
               nagrajen z uspehom. Zato, se mi zdi, dr. Rupel, da bi morali najti  rešitev, ki bi Slovenijo, zlasti v luči
               predsedovanja OVSE postavila v enakopraven položaj z nekaterimi drugimi naslednicami
               nekdanje Jugoslavije, ki so pač znale svoje strateške interese in gospodarske
               prednosti primerno institucionalizirati tudi z uradom za zvezo v pokrajini. Hvala
               lepa.</p>
            </sp>
            <sp who="SDT3:RupelDimitrij">

               <speaker>DR. DIMITRIJ RUPEL:</speaker>

               <p>Ali lahko odgovorim?</p>
            </sp>
            <sp who="SDT3:KacinJelko">

               <speaker>PREDSEDIK JELKO KACIN:</speaker>

               <p>Ne. Naslednji je gospod Štemberger, potem pa, Jožef Bernik, pa Roman Jakič in Janez
               Podobnik.</p>
            </sp>
            <sp who="SDT3:ŠtembergerIgor">

               <speaker>IGOR ŠTEMBERGER:</speaker>

               <p>Hvala za besedo. Zgleda, da se približujemo glavnim ciljem slovenske zunanje politike
               iz preteklosti, to sta, približevanje Evropski uniji in Natu.</p>
               <p>Sedaj, ko smo, vsaj kar se Nata tiče dobili tisto povabilo na večerjo, me zanima, če
               je kaj bolj jasno, v koliko, nas bo ta večerja stala? In pa, predvsem, kdaj lahko
               državljani pričakujejo referendum o tej zadevi in kakšen naj bo ta referendum, ali
               zakonodajen ali posvetovalne?</p>
               <p>Druga zadeva. Slovenija je med kandidatkami z Evropsko unijo po raziskavah med
               državljanih Evropske unije nekako vedno na redu, če ne, najmanj zaželena po, vsaj med
               najmanj zaželenimi. Kaj mislite, kot zunanji minister storiti na prepoznavnosti
               Slovenije v Evropi, v državah Evropske unije in svetu?</p>
               <p>O Slovencih v Italiji ste že govorili, pa kljub temu me zanima, ali menite, da bi
               članstvo Slovenije v Evropski uniji pomenilo, da bi lahko Slovenija končno na lažji
               način uredila status slovenske manjšine v Italiji?</p>
               <p>In še, kar se tiče odnosov z Hrvaško. Omenili ste, da z 1.1.2003 vstopa v veljavo
               sistem maloobmejnih prepustnic z Republiko Hrvaško, ali to pomeni, da tudi z 1.1.2003
               vstopa v veljavo sistem vseh 27 maloobmejnih prehodov? Hvala.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Dr. Bernik.</p>
            </sp>
            <sp who="SDT3:BernikJožef">

               <speaker>DR. JOŽEF BERNIK:</speaker>

               <p>Hvala lepa, gospod predsednik. Gospod minister v odstopu in sedaj v vzponu zopet,
               lepo pozdravljeni in tudi jaz bi vam izrekel čestitke za delo, ki je prispevalo k
               našem uspehom pri Evropski zvezi in pa tudi Natu.</p>
               <p>Veselilo me je, ko sem slišal v vašem uvodnem govoru, da je potrebna notranja
               enotnost pri ciljih zasledovanja zunanje politike in to seveda absolutno <q>"sin
               ekvanon"</q><stage>(?)</stage>, vendar, če bi človek komentiral sodelovanje našega zunanjega
               ministrstva, pa tudi drugih, seveda, ministrstev bi rekel, je to veliko leporečja,
               pri katerem tudi ostane. Nekaj tega človek, seveda proučujejo v politiki, vendar ne
               popolnoma, kako bi povedal, popolno leporečje drugega, pa nič.</p>
               <p>Na žalost je tako, da te notranje enotnosti ni tako lahko vzdrževati včasih. Namreč,
               zunanje ministrstvo poleg vseh drugih je znano, kot trdnjava ekskluzivnega kluba in v
               ta ekskluzivni klub z lepa kdo ne pride razen, če je povabljen, drugače, se pa ta
               klub po svojih pravilih obnaša in to gre za vsa ministrstva, in o nekem pluralizmu
               zunanji politiki v prednosti nobenega sledu. To vidimo pri imenovanju veleposlanikov,
               pri funkcionarjih v vašem ministrstvu, vse se vrti v istem krogu in brez kakšnega
               vetra od zunaj in zato se pač stvari dogajajo, kot se, nekatere čisto v napačno smer.</p>
               <p>Omenili ste kadrovsko okrepitev, ki jo je potrebno za uspeh pri vašem delu oziroma
               uspeh pri vašem ministrstvu in mislim, da je to izredno dobro ministrstvo, da je
               treba dati vsebino temu konceptu, da bo bolj širok, kot je bil do slej. Enkrat sem že
               slučajno omenil, ko smo imeli vrsto veleposlanikov tukaj pred nami, rekel, pa
               poglejte, ti ljudje stalno, vsi prihajajo v enakih uniformah, ali nebi bilo lepše, če
               bi v času do časa videli še v kakšni drugi uniformi.  Verjetno se s tem ne boste strinjali zato, ker pač to
               so ljudje iz vašega kluba in se vam zdi, da je to čisto normalno. Ampak če pa
               gledamo, kakšni so nekateri uspehi in tukaj ne govorim na pogajalsko skupino z
               Evropsko zvezo, kajti ta je bila zadnja leta izredno uspešna in tudi dobro povezana,
               vendar tukaj govorim o nekaterih drugih stvareh, ki se dogajajo na veleposlaništvih
               po svetu. Nekod da so na teh mestih ljudje, ki so <gap n="..."/><stage>/Nerazumljivo./</stage><gap n="..."/> in popolnoma
               poslani tja zaradi zaslug, ki da so člani kluba. Dobro. Slovenija, kot je bilo že
               rečno, ni posebno poznana po svetu in treba bi se bilo vprašati, zakaj je to. Deloma
               je tudi zato, ker naša vlada nekako ne zna Slovenije na pravilni način predstavljati
               in pa tudi veleposlaništva nekatera sploh nimajo pojma, kako je to treba delati.</p>
               <p>Vem in tu gre že nazaj, ko ste bili še prvi minister za zunanje zadeve, slovenska
               vlada uporablja precej, zelo drage <q>"piar"</q> firme po svetu in na žalost, kakor moram
               sam ugotavljati, čeprav je to velika tajnost, ki se ne razglaša našim ljudem, da je
               ta piar dejavnost, usmerjena predvsem na visoke funkcionarje režima, ne pa na državo.
               To, da je Slovenija tako malo prepoznavna v Evropi, je pravzaprav škandal, ki bi se
               ga morali, ki bi ga morali vzeti resno in premisliti, kaj narediti.</p>
               <p>Še to naj omenim, da je v naši državi veliko ksenofobičnosti in ne samo do tujcev,
               ampak tudi do Slovencev po svetu in zamejcev, čisto enostavno zato, ker smo nekoliko
               drugačni. To se sedaj, ta led se topi, ampak je žalostno, da nam je vzelo dvanajst
               let, da smo do tega stadija prišli, kjer smo danes. Poglejte, že večkrat smo tukaj
               govorili, mislim tudi pri vašem zadnjem imenovanju in zasliševanjusmo rekli to, da se
               včasih naša zunanja politika zdi poniglava in zato pa imamo tudi nekaj problemov z
               našimi sosedi, kar je pravzaprav uganka. Ker je težko najti eno državo, ki ima z
               vsemi svojimi sosedi take probleme, kot jih imamo mi.</p>
               <p>In kar se Hrvaške tiče, vi radi poudarjate in seveda pravilno, da bomo pomagali
               Hrvaški, kjerkoli bo mogoče, tudi pri vstopanju v Evropsko zvezo, vendar zdi se mi,
               da je to precej zastonjski komentar, ki ga Hrvati ne razumejo in ga tudi ne
               upoštevajo oziroma ga niti ne cenijo. Vtis sem imel, da sedaj politika s Hrvaško je temeljila na
               nekih starih povezavah, ki naj bi prinesla rezultat, ampak izkazalo se je, da to ni
               bilo zadosti.</p>
               <p>Eno razočaranje, ki ga doživljam, ne samo z našim ministrstvom, tudi z vlado je to.
               Večkrat smo že govorili o tem, kako bi sedaj morali v tem času, preden vstopimo
               dejansko v Evropsko zvezo, preučiti vse možnosti in pa vse probleme, ki jih bomo
               imeli s tem, ko Slovenija vstopi v Evropsko zvezo s položajem naših manjšincev. To
               smo že neštetokrat govorili na raznih nivojih, ampak nihče tega noče v roke vzeti in
               mi je velika skrivnost, zakaj je temu tako. Zakaj je temu tako? Tukaj smo zamudili že
               par let, bi lahko bili analizirali in dejansko so bili zadnjič manjšinci tukaj. Na
               žalost ste vi že odšli, ko smo na tistem sestanku o tem tudi govorili in so tudi sami
               priznali, da dejansko ni ničesar storjenega. In dajmo, dajmo vendar nekaj narediti.
               Vem, da to ni samo vaša izključna naloga vašega ministrstva, ampak celotne vlade,
               vendar nekdo bi moral dati iniciativo.</p>
               <p>In da končam. Zanima me tudi to, ali je na vašem ministrstvu že prišlo do kakšne
               študije ali premišljevanja o tem, kako, kakšne strukturne spremembe v naši zunanji
               vladi, diplomatskih odnosov in tako dalje, bo potrebno narediti potem, ki smo enkrat
               v Evropski zvezi. Sem nekoliko o tej stvari premišljeval, kar se državnega zbora tiče
               in sem prišel do zaključka, da sedanji mandat državnega zbora je najboljši, ker
               nikdar več tak ne bo, kot je sedaj in verjetno botreba to tudi začeti razmišljati,
               videti, kako uskladiti, če ne za drugo, da se apetiti nas poslancev za volitve za
               naslednje parlamentarne volitve primerno prilagodijo. Hvala lepa.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Ker so še trije prijavljeni k razpravi, predlagam dr. Rupel, da
               odgovorite na ta tri vprašanja, ki so bila zastavljen, oziroma na vprašanja treh
               razpravljavcev, ki so razpravljali v drugem paketu.</p>
            </sp>
            <sp who="SDT3:RupelDimitrij">

               <speaker>DR. DIMITRIJ RUPEL:</speaker>

               <p>Hvala lepa, gospod predsednik. Bom skušal biti čim krajši. No, v zunanjem
               ministrstvu, vi ste gospod predsednik vprašali glede Svetega sedeža. V zunanjem
               ministrstvu je Sveti sedeč, da tako rečem tehnično vključen v skupino sosednjih
               držav, čeprav seveda je Sveti sedež nekaj drugega, kot druge sosednje države in o tem
               najbrž nima niti smisla razpravljati. Je pa seveda pomemben mednarodno pravni in
               mednarodni dejavnik, tako da mu dajemo s tem, ko ga vključujemo v to skupino, teh
               bližnjih sosednjih držav, poseben pomen.  Kot razumem, ste se predvsem osredotočili na vprašanje dinamika
               odpiranja veleposlaništev in te dialektike med finančnimi možnostmi in željami. V
               primerni zunanji politiki, ki ste jo navajali seveda so zapisane naše želje oziroma
               je zapisan program. Jaz še vedno upam, da bo mogočev kakšnih rebalansih, v kakšnih
               stvareh, ki se bodo na novo pojavile najti sredstva za odpiranje veleposlaništev, ki
               se tudi vam, tako kot meni zdijo nujno potrebna za promocijo gospodarskih interesov
               Slovenije, pa tudi zaradi tega, ker so to pomembne države. Seveda ni res, da bi bilo
               potrebno upoštevati samo mandate veleposlanikov pri tem, kdaj se določeno rezidenčno
               ali nerezidenčno pokrivanje prične, ali konča. Ni res. Mi samo za enkrat pač
               upoštevamo neke realne možnosti, ki so. V kolikor bi se realne možnosti spremenile, v
               kolikor bi finančna sredstva bila na razpolago, bi nas pravzaprav prav nič ne motilo
               to, da se nekemu veleposlaniku ob nekem določenem datumu konča mandat.</p>
               <p>Romunija gotovo je prednostna naloga. Mi smo v vladi razpravljali o tem, da bi
               mogoče kanalizirali določena sredstva iz ministrstva za gospodarstvo tja. Jaz sem
               imel večkrat pogovore z ministrico Petrinovo o tem. Ona je imela določena sredstva na
               razpolago in bi na neki način, ker se je ona sama zavzemala, da bi v Romuniji imeli
               gospodarsko predstavništvo oziroma predstavništvo gospodarskega ministrstva, bi lahko
               nekako združili moči. Doslej nismo bili uspešni, čisto preprosto priznam, v tem
               dogovarjanju, vendarle še vedno upam na to, da nam bo morda v naslednjem koraku
               uspelo.</p>
               <p>Kar zadeva Kosovo. Gospod predsednik, vi ste omenili, da bi bilo prav, ko bi
               Slovenija v zvezi s Kosovom in predstavljanjem slovenskih interesov na Kosovu ravnala
               enako, kot druge naslednice Jugoslavije, da bi imela enakopravni položaj, kot druge
               naslednice To žal ni mogoče, ker Slovenija je edina od naslednic bivše Jugoslavije,
               ki ostaja članica Evropske unije. Mi smo glede režima izdajanja viz vezani na
               pravila, ki obstajajo v Evropski uniji. Hrvaška ni vezana na takšna pravila. Oziroma,
               jaz se ne želim niti ne ukvarjati s tem kakšna pravila ima Hrvaška in ne želim
               posegati v to, ali ima Hrvaška takšen ali drugačni premislek o svoji navzočnosti na
               Kosovu. Jaz sem bil s strani strokovnjakov, ki se na te stvari spoznajo opozorjen, da
               bi bili stroški postavitve posebnega urada za izdajanje viz na Kosovem izjemno
               visoki. Jaz razumem vaš predlog, ga spoštujem in se mi zdi ustrezen. Kar bo mogoče,
               bomo storili. Vendarle zaenkrat tudi zaradi problema ilegalnih migracij ne upam
               obljubiti, da bomo rešili problem na enostaven način. Tega problema na enostaven
               način ni mogoče reševati. Mi potrebujemo v uradu, kjer izdamo vize računalniško in ne
               vem kakšno zaščitno komunikacijo in tako naprej. Najbrž ni velik problem poslati
               nekoga iz veleposlaništva v Beogradu na Kosovo. Tudi ne bi bil problem poslati nekoga
               iz Skopja na Kosovo. Mi to
               tudi seveda lahko organiziramo, da bi recimo pobirali potne liste ali sezname
               prosilcev in tako naprej, medtem, ko izdajanje viz na Kosovem je pa logističen in
               finančni in varnostni problem in sicer ne majhen. Tako so mi pač ljudje, ki jim moram
               zaupati, v teh zadevah informirati.</p>
               <p>Pač pa moram reči, da seveda Slovenija ni brez navzočnosti na Kosovem, da se tja
               seli neka izpostava gospodarske zbornice. Ali je mogoče v prostorih in s pomočjo
               gospodarske zbornice ugoditi tudi drugim interesom Kosovarjem, tega v tem trenutku in
               na tem mestu ne morem reči.</p>
               <p>Kar zadeva misijo na Dunaju oziroma misijo OVSE. Mi smo v nekem trenutku že spet iz
               čisto, bi rekel zelo banalnih, finančnih, kadrovskih težav, v nekem trenutku nismo
               zatrli misije, tista misija deluje, samo da ji načeljuje isti ambasador, kot
               načeljuje bilateralnemu veleposlaništvu. Tista misija tam je, živi, funkcionira in bo
               dobila veleposlanika v začetku prihodnjega leta. Če bom jaz pač izvoljen na to mesto
               oziroma, če bom imel kaj besede pri tem, na začetku prihodnjega leta dobimo posebnega
               veleposlanika, ki bo imel eno leto časa, da se pripravi na začetek sodelovanja v
               trojki, dve leti časa na predsedovanje OVSE. Dovolj časa.</p>
               <p>Kolegu Štembergerju bi rad v zvezi z dvema vprašanjema, ki ju je zastavil, odgovoril
               naslednje. Stroški za našo včlanitev v Nato so dvojni. Eni so stroški za članarino,
               ki so relativno nizki. Natančne številke ne vem. To bi morali vprašati najbrž
               ministra za obrambo.</p>
               <p>Drugi stroški so pa povezani s sredstvi, ki jih Slovenija daje za obrambo. Ti
               stroški so znani. V letošnjem letu 1,51 našega bruto družbenega proizvoda, v
               naslednjem letu nekaj čez 1,60 in v letu 2008 naj bi ti stroški znašali, slovenski
               stroški za obrambo naj bi znašali 2% splošnega družbenega produkta.</p>
               <p>Kar zadeva referendum mislim, da bi moral ta referendum biti čimprej. Zdi se, da se
               ravno v teh dneh vodijo dodatne razprave in se iščejo primerni datumi in izbirajo
               okoliščine, v katerih bi lahko ta referendum izvedli. Seveda to ni stvar zunanjega
               ministrstva. Referendum je stvar vlade, parlamenta. Kar pa zadeva kampanjo, je pa
               seveda to stvar ustreznih, pooblaščenih in za to posebej usposobljenih agencij.</p>
               <p>To, da bi bila Slovenija najmanj zaželena v Evropski uniji najbrž ni res. Dejstvo
               je, da je relativno slabo prepoznavna. Bi pa tukaj rekel eno splošno ugotovitev, ki
               upam, da bo prepričala tudi kolega Bernika.  Tako kot njega, tudi mene včasih, da tako rečem, prizadene
               kaj jaz vem, to, da smo manj znani in manj popularni, kot kakšne druge države. Ampak
               Slovenija je na tej mednarodni sceni šele zelo kratek čas. Mi smo v tem trenutku
               prišli v družbo petindvajsetih držav članic Evropske unije, med katerimi so države,
               kot Velika Britanija, Francija, Italija, ki obstajajo že tisočletje, če ne več
               stoletij, morda celo tisočletje. Hočem reči, mi smo tukaj kot Slovenija enajst let.
               Jaz seveda sem zelo, bi rekel zelo nesrečen včasih, da nas ne jemljejo tako resno,
               kot jemljejo kakšne druge države, pa vendarle se potem v nekem trenutku spomnim, da
               smo pravzaprav ogromno dosegli s tem že, da smo v družbi petindvajset najbolj, da
               tako rekoč, naprednih, razvitih in tako naprej držav članic Evropske unije, da smo
               člani šestindvajseterice, kar zadeva Nato in tako naprej. To so veliki napredki,
               veliki koraki tudi v smeri prepoznavnosti in če hočete zaželjenosti.</p>
               <p>Kar zadeva slovensko manjšino v Italiji - ne morem drugega reči, kot da se strinjam
               z vami, da problemi so, jih rešujemo, damo brez posebne panike. Manjšina v Italiji bo
               imela z vstopom Slovenije v Evropsko unijo boljši položaj, o tem sem prepričan, ta
               meja bo izginila, da tako rečem, z vstopom v Evropsko unijo se bo slovensko, bom
               rekel eno besedo, ki morda komu ne bo všeč, celo slovenska narodna skupnost na neki
               način prvič počutila povezano, združeno v neko organsko celoto, ker je ne bodo
               ločevale meje. Se pravi, to ne bo moglo biti slabo ampak bo lahko samo dobro.</p>
               <p>Kar zadeva maloobmejne prehode, 27 jih je treba postaviti po naših programih do
               konca leta 2003, se pravi želimo jih postaviti, preden postanemo formalno člani,
               preden postanemo polnopravni člani Evropske unije, da bi lahko te maloobmejne prehode
               vzeli s seboj kot dediščino v Evropsko unijo.</p>
               <p>Kar zadeva razpravo kolega Bernika, z marsičem, kar je povedal, se strinjam. Nekaj,
               z nečim se pa ne strinjam in to je, da bi bil MZZ ekskluzivni ali elitni klub in
               sicer ima ta trditev dve napaki. Prvič, diplomacija mora biti elitni klub, sam po
               sebi. In mi si prizadevamo, da bi dejansko vse manj bila klub, povezan s politiko in
               strankami in intervencijami in tako naprej, da bi to bil vse bolj profesionalni
               aparat, da bi ljudje se odločili mladi, da vstopijo v ministrstvo za zunanje zadeve
               in tam dela kariero. Če je vedno več, da tako rečem, profesionalnih diplomatov,
               profesionalnih ambasadorjev in tako naprej, je to po mojem znak dobrega razvoja
               ministrstva za zunanje zadeve oziroma diplomacije. Da bi bil vstop v ta sistem
               rezerviran samo za nekatere stranke, nekatere člane, to vi veste, da ni res.
               Kadarkoli je kakršenkoli pameten predlog prišel, s katerekoli strani, jaz sem ga
               vedno poslušal in mi morate najprej povedati, kdaj se je zgodilo, da tega nisem poslušal ali tega nismo
               upoštevali. Res pa je, da lahko iz strank, iz da tako rečem iz kulturnega življenja,
               iz znanstvenega življenja in tako naprej, sprejemamo v MZZ v službo ali v pogodbeno
               razmerje samo na najvišjem mestu, samo za veleposlanike. Sicer je zelo težko, da tako
               rečem, v sistem, ki je strokovni sistem, da tako rečem vsaditi nekoga od zunaj. Se pa
               seveda ravnamo po tem, kakršni predlogi so in verjemite mi, da mi boste zelo težko
               dokazali, da je bilo zunanje ministrstvo zaprto, zaprt klub v času, ko gajaz vodim.
               Če pa se je slučajno kdaj kaj narobe zgodilo, pa seveda bom za to prevzel odgovornost
               in poskušal to izboljšati oziroma spremeniti.</p>
               <p>Kot rečeno, vi pravite brez vetra od zunaj. V bistvu bi MZZ in bi morala diplomacija
               biti v principu brez vetra od zunaj, bi to moral biti samostojen sistem. Sistem, ki
               je zgolj, torej, od zunaj, prihajajo mladi ljudje iz fakultet, iz mednarodnih
               odnosov, pravne fakultete, ne vem, FDV in tako naprej, se vključijo v delo in počasi
               napredujejo. Tako imajo, tako ima večina držav po svetu urejeno diplomacijo. Pri nas
               si tega zaenkrat, ker nimamo dovolj kadrov, nismo mogli privoščiti. Si nismo mogli
               privoščiti in zaenkrat si najbrž še ne moremo privoščiti in nismo zaprt klub, čeprav
               bi morda v nekem idealnem primeru lahko celo bili.</p>
               <p>Kar zadeva <q>"piar"</q> firme - jaz vem samo za eno firmo, ki smo jo na podlagi razpisa in
               dolgih premišljevanj najeli v Združenih državah Amerike in ta nam je pomagala pri
               vstopanju v Nato in pri obveščanju, informiranju ustreznih naslovov v Združenih
               državah Amerike, predvsem v kongresu in je svoje delo relativno uspešno opravilo, če
               sklepamo po vabilu. Zdaj kar zadeva druge piar firme, torej niti ne odgovarjam, niti
               ne vem.</p>
               <p>To, da Hrvati ne cenijo naše pripravljenosti za pomoč, najbrž ne drži popolnoma.
               Hrvaška po mojem potrebuje ne samo pomoč, ampak bi rekel neko normalno sodelovanje s
               Slovenijo in bo vedno bolj to potrebovala in bo vedno bolj to cenila. Slovenijo pa
               cenijo tudi že zaradi tega, ker hoče še komu drugemu kaj storiti dobrega, komu
               pomagati ne samo zaradi tega, ker hoče sama sebi pomagati. To, da si države hočejo
               same sebi pomagati, je splošno znano in to, za to niso deležne nobenih pohval in
               nobenih nagrad. Prepoznavajo jih kot dobre, kot koristne, kot bi rekel moralne države
               takrat kadar želijo tudi komu drugemu kaj dobrega storiti. Seveda tu pa ima prvič
               Slovenija relativno omejene možnosti in zaradi tega, ker ni zelo bogata, po drugi
               strani pa tudi smo bili sami s seboj v preteklih desetih, enajstih letih zelo, zelo
               zaposleni. Najbrž to moramo sami sebi priznati.  Bili smo zelo, zelo, kako naj rečem, koncentrirani
               sami k sebi, zaradi tega smo tudi poslušali očitke, da smo inproventirani<stage>(?)</stage>, da smo
               sami s seboj prezadovoljni in tako naprej.</p>
               <p>Kar zadeva študije o strukturnih spremembah našega življenja, diplomacije in naših
               aparatov, tudi vlade v pogojih članstva v Evropski uniji. Te študije nekatere se
               delajo, nekatere obstajajo, nekatere se bodo še delale.</p>
               <p>Kar zadeva zunanje zadeve, smo mi neke prve teze oblikovali v dokumentu, ki je bil
               tukaj dvakrat citiran. Gospod predsednik odbora in jaz sva nekatere teze tu navajal.
               Seveda se bodo razmere spremenili, seveda se bodo spremenile razmere v slovenski
               diplomaciji, v slovenski zunanji politiki. Jaz upam, da bo slovenska zunanja politika
               in slovenska diplomacija razbremenjena nekaterih opravil, hkrati pa seveda bo dobila
               bistveno večje možnosti, večji razmah. Hvala lepa.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Naslednji bo razpravljal Roman Jakič, za njim Janez Podobnik, potem Jaša
               Zlobec Lukič in še gospod Tone Anderlič. Prosim, Roman.</p>
            </sp>
            <sp who="SDT3:JakičRoman">

               <speaker>ROMAN JAKIČ:</speaker>

               <p>Hvala za besedo, predsednik. Danes seveda razpravljamo o predstavitvi predlaganega
               kandidata za ministra za zunanje zadeve. Jaz bi želel malo komentirati, malo pa
               seveda oziroma postaviti eno vprašanje kandidatu.</p>
               <p>Najprej pa seveda komentar, to kar me je spodbodlo, gospod Jerovšek, ko je začel, ko
               je govoril o tarči napadov. Veste, da kroži tista anekdota, da kako prepoznaš
               LDS-ovce, da je seveda najbolj kritičen do LDS-a in njenih funkcionarjev. To pa
               seveda ni nič slabega, ampak nasprotno, odraža notranjo demokracijo stranke in pa
               seveda dovoljuje kritiko.</p>
               <p>Ampak naj začnem takole. Jaz mislim, da je izbira mandatarja racionalna in
               pričakovana. Dr. Rupel je uspešno vodil slovensko diplomacijo. Naj bo še tako veliko
               vprašanj na določenih točkah, sta seveda dve zunanjepolitični prioriteti, ki sta
               zaposlovali Slovenijo in seveda ta državni zbor, na nek način dosežen in ne popolnoma
               izpolnjen, ampak kljub vsemu, Evropska unija in Nato.</p>
               <p>Tudi kar se mene tiče, odnosi s sosedi, so zadovoljivi. Jaz bi celo rekel, da so, če
               pogledamo Italijo in Avstrijo, da so seveda še težave, ampak da ni več izsiljevanj,
               teh dveh držav, na način, so nagajanja, Haiderja, Finnija, Bossija, če hočete v
               Italiji in Avstriji, ni pa seveda, ni pa nekih napetosti kot smo jih bili priča v
               preteklosti.</p>
               <p>Prav tako z Madžarsko. Mislim, da so vsa vprašanja več ali manj rešena. Hrvaška pa
               pač menim, da seveda z vstopom Slovenije v Evropsko unijo, na nek način Slovenija
               pridobiva neka boljša pogajalska izhodišča, tudi na tej točki. In mislim, da bi
               seveda ob nekem racionalnejšem razmisleku hrvaške vlade seveda lahko prišlo do
               boljšega sodelovanja. Ampak dajmo času čas in bomo seveda bili presenečeni. Mislim
               pa, da je s slovenske strani bilo marsikaj postorjenega. Omenjeni so bili že
               sporazumi in tukaj se popolnoma strinjam z dr. Ruplom, da seveda v neki
               zunanjepolitični, v nekih pravnih normah, seveda Slovenija ima  prednost pred Hrvaško.</p>
               <p>Omenjeni so bili tudi dobri odnosi z Rusijo in ZDA. Jaz bi rekel, da tudi s Kitajsko
               kot velesilo. Mislim, da smo v teh letih diplomacije dosti, je pa seveda glede
               Združenih držav Amerike, pa bi najbrž veliko nas rajši videlo koga drugega namesto
               predsednika ZDA, ampak to je zgolj osebna pripomba. In mislim, da bi seveda potem
               tudi vse kritike, ki se nanašajo na Združene države Amerike in z njim povezanim
               seveda tudi kritike na Nato, bile na nek način passe. Ampak kot je že dr. Rupel
               rekel, mi ne moremo vplivati na izbor, ki ga je ljudstvo Združenih držav Amerike
               naredilo in pač ustoličilo svojo oblast.</p>
               <p>Jaz bom rekel, da seveda tudi ta vprašanja, ki zadevajo kadrovsko politiko, DKP-je.
               Pri kadrovski politiki, predvsem če gre kritika na ambasadorje, gre kritika tudi na
               nas. Saj so vsi ambasadorji, ki smo jih v tujino poslali, bili poslani z nekim
               soglasjem, odobritvijo tega odbora, odbora za zunanjo politiko. Zato seveda je
               kritika pač na nek način neupravičena ali pa seveda del odgovornosti bi morali nositi
               mi.</p>
               <p>Pri DKP-jih, edino kar si želim, ko je dr. Rupel omenil razne rebalanse oziroma
               kakšne proračune, bi bilo mogoče dobro, da bi MZZ razmišljal o nekem postopnem odkupu
               nepremičnin oziroma ambasad po tujini, ker mislim, da je finančno nevzdržna
               situacija, ampak seveda to je stvar pogajanj s finančnim ministrstvom.</p>
               <p>Zdaj pa eno osebno izkušnjo, ki je zelo pozitivna in bi jo kljub vsemu rad povedal,
               tudi v prisotnosti dr. Dimitrija Rupla, da nikoli nisem o njem slišal v tujini nobene
               slabe kritike, nasprotno. In naj mi bo dovoljeno povedati, da nikoli me ni bilo sram
               sedeti v njegovi družbi na bilateralnih ali pa multilateralnih srečanjih, tako
               strankarskih kot seveda državnih.</p>
               <p>Zdaj pa vprašanje. Dr. Dimitrij Rupel je v svojem uvodnem ekspozeju se na nek način
               zahvalil in jaz se mu zahvaljujem za prepoznanje parlamentarne diplomacije kot
               pomembnega elementa pri uresničevanju ciljev zunanje politike. Jaz mislim, da v
               resnici ta parlamentarna diplomacija v zadnjih letih zelo napredovala. Ampak
               vprašanje pa gre tudi v tej smeri, kako dr. Rupel vidi v luči članstva Slovenijo v
               Evropski uniji, vlogo slovenskega parlamenta, pri sprejemanju odločitev v svetu
               Evropske unije kot je, saj veste, da je ta diskusija ali pa ta dilema na nek način
               odprta, tudi pri diskusiji ali pa pri spreminjanju ustave v Republiki Sloveniji, kjer
               bi želeli v tako imenovanem evropskem členu, nekateri imeti zapisano tudi tako
               imenovano finsko izkušnjo ali pa izkušnjo sodelovanja kot ga imajo Finci glede
               parlamenta in pa vlade pri sprejemanju odločitev, glede Evropske unije. Hvala.</p>
            </sp>
            <sp who="SDT3:DrobničJanez">

               <speaker>MAG. JANEZ DROBNIČ:</speaker>

               <p>Proceduralno.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Ja, gospod Drobnič ima proceduralni predlog.
               </p>
            </sp>
            <sp who="SDT3:DrobničJanez">

               <speaker>MAG. JANEZ DROBNIČ:</speaker>

               <p>Gospod predsednik komisije, glede na to, da je dogovor takšen, da naj ne bi
               istočasno bila dva odbora v državnem zboru predlagam, več kot dva, predlagam, da se
               seja današnjega odbora za zunanje zadeve prekine zato, da bi se poslanci lahko
               udeležili drugih hearingov. Več kot dva ne smeta potekati. To je moj predlog. Prosim,
               da ga upoštevate.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Gospod Drobnič, jaz mislim, da je korektno, da potem ugotovite, da lahko naslednji
               hearing začnejo takrat ko bomo mi končali z delom. Poslanci so se priglasili k
               besedi. Tukaj smo enaki med enakimi. Še trije razpravljalci so, gospod kandidat bo
               odgovoril in potem bomo glasovali o predlogu sklepa. Tako, da sam ocenjujem, da bo
               stvar končana v roku naslednjih 10 minut. Med tem pa sem tudi preverjal, ker tudi
               odbor za finance, ki zaslišuje kandidata za ministra za finance še vedno dela, še
               vedno dela, so vsi v bistvu v isti situaciji. Tako, da jaz bi prosil naslednje
               razpravljalce, če lahko nekoliko strnejo svoje misli, mi bi pa potem pohiteli.
               <gap n="..."/><stage>/Oglašanje iz klopi/</stage> Bomo poskrbeli za to. Gospod Drobnič.</p>
            </sp>
            <sp who="SDT3:DrobničJanez">

               <speaker>MAG. JANEZ DROBNIČ:</speaker>

               <p><gap n="..."/><stage>/Ni vključen./</stage> sekretarji pogledajo kaj se dogaja drugod in da preložijo začetek,
               da ne bodo tekli hearingi, tri ali štirje celo istočasno.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Naslednji razpravljalec je Janez Podobnik. Med tem pa bomo to kar je bilo tukaj
               izrečeno kot pobuda upoštevali in uredili.</p>
            </sp>
            <sp who="SDT3:PodobnikJanez">

               <speaker>JANEZ PODOBNIK:</speaker>

               <p>Hvala lepa. Spoštovani kandidat dr. Rupel. Vaše predstavitev je bila izčrpna in vaši
               odgovori so izčrpni. Lahko rečemo, da je bilo leto 2002 bogato leto za slovensko
               diplomacijo, vi jo vodite, do sedaj ste jo vodil. Izpostavil bi vašo povezovalno
               vlogo pri tem, kar je zelo pomembno. Morda je še najmanj uspešno bilo na področju
               odnosov z Republiko Hrvaško. Govorim o povezovalni vlogi, da v ključnih strateških
               odločitvah sedanje politike sodeluje tako opoziciji kot pozicija. Dovolite mi eno
               kratko politično oceno. V Sloveniji so se zgodili pomembni politični premiki.
               Dosedanji predsednik vlade je bil izvoljen na mesto predsednika države. To postavlja
               pred slovensko zunanjo politiko neko novo situacijo. Po mojem osebnem mnenju postaja
               vloga zunanjega ministra pomembnejša. Dr. Rupel kot izkušen diplomat, mednarodno
               uveljavljena osebnost bo lahko v veliko pomoč novemu predsedniku vlade mag. Tonetu
               Ropu pri tem.</p>
               <p>V vašem ekspozeju ste posebno pozornost namenili nekaterim velikim izzivom pred
               katerim stoji slovenska diplomacija, ko bo vodila v naslednjih letih nekatere
               pomembne institucije OVSE, <gap n="..."/><stage>/Nerazumljivo./</stage> pobudo, mislim, da tudi srednjeevropsko
               pobudo. Tukaj je moje prvo vprašanje in se že dotika nekaterih vprašanj mojih
               kolegov. Menim, da bo potrebno pri spremembi proračuna za leto 2004, če ne prej,
               okrepiti finančni del MZZ-ja. To so tako pomembni programski, kadrovski, v tem pa
               finančni izzivi, da je dolžnost države, da jih tudi finančno ustrezno pokrije. Pomoč
               stranke kateri pripadam pri tem imate.</p>
               <p>In samo še  ena tema, drugim
               temam se bom umaknil, ker smo v časovni stiski. V vašem ekspozeju sem tudi zasledil
               stavek, ki bi ga rad tukaj poudaril, delno se pa dotika misli kolega Jakiča, pomen
               strankarskih internacionala. To je nova dimenzija v tudi, jaz bi rekel, v
               diplomatskih zadevah. Namreč, še posebej evropski parlament zelo deluje po principu,
               ker imajo zelo pomembno vlogo in vpliv strankarske internacionale. In tukaj bo tudi
               od modrosti slovenske politike odvisno ali bomo znali nekoliko drugačna razmerja
               političnih sil v evropskem parlamentu prilagoditi političnim razmerjem v Sloveniji.</p>
               <p>Dr. Rupel jaz vam želim pri vašem delu še naprej veliko uspeha.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Jaša Zlobec Lukič in potem še Tone Anderlič.</p>
            </sp>
            <sp who="SDT3:ZlobecLukičJaša">

               <speaker>JAŠA ZLOBEC LUKIČ:</speaker>

               <p>Jaz bi nadaljeval to kar je kolega Podobnik rekel. Vsi pomembni cilji so bili
               uresničeni. Zanima me pa, pred seboj imamo do sedaj največje število držav hkrati, ki
               vstopajo v Evropsko unijo. Doslej je bila taka praksa, da so nove članice Evropske
               unije, če niso že imele veleposlaništev so odprle veleposlaništva v vseh članicah
               Evropske unije. Glede na to, da je tukaj 10 novih članic hkrati je najbrž to za
               Slovenijo finančno prevelik zalogaj. Pri Višegrajskih državah ni problem, ker že
               imamo veleposlaništva, pri ostalih petih pa jih nimamo. Pa me zanima minister kako
               bomo rešili ta problem.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Tone Anderlič.</p>
            </sp>
            <sp who="SDT3:AnderličAnton">

               <speaker>ANTON ANDERLIČ:</speaker>

               <p>Jaz sem mislil, da je ta predstavitev le neka usmerjenost v prihodnje, pa očitno gre
               bolj za analizo prehojene poti. Ne bom komentiral precej vprašanj, ki bi jih želel
               zaradi omejitev, ki so bile. Me pa ena stvar strašansko moti. In sicer uveljavljen
               stereotip, da smo neprepoznavni, da smo nepriljubljeni, nezaželeni in da je treba
               narediti, ne vem kakšno kampanijo, najeti ne vem kakšne pr. hiše - tuje, domače in
               tako naprej, da bodo to naredile. Jaz mislim, da gre tukaj predvsem za
               samopravičevanje, da gre za nekaj kar bi morali oceniti doma. Namreč, vprašanje je
               ali imamo pravo predstavo o sebi in ali lahko pričakujemo od drugih to kar bi sami
               radi slišali. Moj odgovor je, da ne samo zadnjih deset let, ampak že precej nazaj so
               vsi tisti, ki so raziskovali, pa naj si bo od fakultet za družbene vede in raznih
               drugih inštitutov ugotavljali, da pa je ta samozadostnost slovenska včasih tudi, bom
               rekel, taka, da nas objektivno postavlja v pozicijo, v luč, v kakršni ne bi želeli
               biti. In tukaj gre za nekatere stvari, pa ne bom rekel, da gre za ksenofobijo, ne bom
               rekel, da gre za samoljubje, ne bom rekel, da gre za nestrpnost in tako naprej, ampak
               mnogo teh elementov je.  Za
               konec bom rekel samo to, zakaj nimamo v Sloveniji nobene sinagoge - pa pojdite v
               Italijo, v Trst, pa pojdite v Graz, pa pojdite v Zagreb, pa pojdite kamorkoli in tako
               naprej, pa boste - pa ne bom razvijal naprej misli, ampak jaz sem si že zdavnaj na to
               vprašanje odgovoril. In mogoče bi si bilo ob tem vprašanju - zato tudi ne pričakujem
               nobenega odgovora - ob tem vprašanju, ki se stalno pojavlja, vsake toliko časa beremo
               in smo zgroženi, kako to, da je samo Turčija manj zaželena kot Slovenija in Slovenci.
               Ne bom prevajal Slovenije v angleščino in kaj pomeni in tako naprej, ta beseda. Res
               je nekaj, bom rekel, slabo se prevede, ampak bikljub vsemu, če hočemo kaj si
               odgovarjati na ta vprašanja, postavil si vprašanje, kaj lahko mi sami storimo doma za
               to, da bi to bilo drugače, kot pa je to praktično pri vsakem tovrstnem poročanju iz
               evropskih držav dejstvo. Hvala.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Besedo ima še kandidat, potem pa bi glasovali o predlogu sklepa.</p>
            </sp>
            <sp who="SDT3:RupelDimitrij">

               <speaker>DR. DIMITRIJ RUPEL:</speaker>

               <p>Hvala lepa. No, zdajle ne bom, zaradi pomanjkanja časa, šel v debato o zadevah, ki so
               bile zdajle na koncu odprte, ki se mi zdijo sicer zelo, zelo bistvene.</p>
               <p>Kar zadeva vprašanje o veleposlaništvih v državah, ki postajajo članice Evropske
               unije. V tem trenutku imamo sistem, kakršnega imamo, morda bo lahko prišlo še do
               kakšne spremembe, pa vendarle. Evropska unija bo začela funkcionirati najbrž ne samo
               za nas, ampak tudi za druge, nove članice, in se bodo določene, da tako rečem,
               dosedanje zunanje politične relacije poenostavile tudi za njih in v našem odnosu do
               njih. Tako da morda ne bo potrebno s takšno veliko žlico zajemati, ko bomo v
               prihodnosti organizirali svoje sodelovanje s članicami Evropske unije, kot je bilo to
               doslej. Nimamo načrtov, da bi odpirali v petih državah, v petih novih državah
               veleposlaništva.</p>
               <p>Kar zadeva pripombe kolega Podobnika v zvezi s proračunom, se mu zahvaljujem in
               vidim, da je prepoznal tisti moj dodatek, kjer sem rekel, da bo nekatere naše naloge
               zelo težko realizirati v okviru sredstev, ki jih imamo na razpolago. Pa vendarle, če
               ne bo novih sredstev, bomo morali živeti s tistim, kar imamo. In to je pač tako v
               neki, bom rekel, racionalni ekonomiji, in s tem se bo treba sprijazniti.</p>
               <p>Kar zadeva predloge oziroma komentarje kolega Jakiča, bi rekel, da ima popolnoma
               prav, kar zadeva odkup nepremičnin, da je to dosti bolj ekonomično. Ampak na
               finančnem ministrstvu nam razlagajo, da v proračunu pa to izgleda manj, kot je v
               resnici, kajti če se plačuje vsako leto najemnina, je to v proračunu za tisto leto,
               če se pa nekaj odkupi, je pa to udarec za proračun v enem letu, čeprav bo veljalo za
               mnogo let. Skratka, to je<gap n="..."/></p>
            </sp>
            <sp who="SDT3:JakičRoman">

               <speaker>ROMAN JAKIČ:</speaker>

               <p><stage>/Oglaša se brez mikrofona/</stage><gap n="..."/> lahko odkupiš tudi po obrokih, saj sam veš.</p>
            </sp>
            <sp who="SDT3:RupelDimitrij">

               <speaker>DR. DIMITRIJ RUPEL:</speaker>

               <p>Vem, vem, ampak dajmo imeti to debato enkrat mogoče posebej, je pa zelo važna
               debata.</p>
               <p>Kar zadeva vprašanje funkcioniranja parlamenta v pogojih članstva v Evropski uniji.
               Meni je sistem finski <q>"Grand Committee"</q>, kjer se v bistvu združita zakonodajna in
               izvršna oblast, v premisleku nacionalnih interesov  za tisti teden, vsak teden, se mi zdi dober sistem.
               Hvala lepa.</p>
            </sp>
            <sp who="SDT3:DrobničJanez">

               <speaker>MAG. JANEZ DROBNIČ:</speaker>

               <p>Imam proceduralno. Zahtevam, da se prekine ta seja in da se uskladite s predsedniki,
               ker se krši poslovnik. Tečeta več kot dva odbora, štirje odbori tečejo istočasno, to
               je v nasprotju s tretjim odstavkom 48. člena poslovnika. Kot predsednik<gap n="..."/> In da se
               dogovorite in da se ostala dva odbora pač začneta ponovno, kakorkoli že. Jaz ne
               pristajam na to, da se krši poslovnik. Hvala lepa.</p>
            </sp>
            <sp who="SDT3:JerovšekJože">

               <speaker>JOŽEF JEROVŠEK:</speaker>

               <p>Se pridružujem temu protestu, absolutno, ker je to<gap n="..."/></p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Prosim, pobuda je legitimna in je na mestu. Ker gre za proceduralni predlog, ga bom
               dal na glasovanje. Prosim pa vas, da ga ne podprete, ker bomo takoj zatem glasovali o
               predlogu in končali, in potem stvari lahko normalno tečejo dalje.</p>
               <p>Kdo je za predlog, ki ga je posredoval gospod Drobnič? <stage>(3 člani.)</stage> Kdo je proti? <stage>(10
               članov.)</stage></p>
               <p>Predlog ni sprejet.</p>
               <p>Predlog sklepa, o katerem bomo razpravljali in glasovali, se glasi:</p>
               <p><q>"Odbor za zunanjo politiko meni, da je bila predstavitev pogledov in stališč
               kandidata za ministra za zunanje zadeve dr. Dimitrija Rupla ustrezna."</q></p>
               <p>Kdo želi razpravljati o taki formulaciji sklepa? Ni prijav k razpravi. Potem
               predlagam, da o predlaganem sklepu glasujemo.</p>
            </sp>
            <sp who="SDT3:JerovšekJože">

               <speaker>JOŽEF JEROVŠEK:</speaker>

               <p><stage>/Oglaša se brez mikrofona./</stage></p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Prosim, gospod Jerovšek bi rad obrazložil svoj glas.</p>
            </sp>
            <sp who="SDT3:JerovšekJože">

               <speaker>JOŽEF JEROVŠEK:</speaker>

               <p>Hvala lepa. Pozorno sem sledil ministrovim obrazlagam in moram reči, da je obširno
               razložil slovenske naloge na področju zunanje politike in da se z večino teh
               prioritet seveda strinjam, kot se je tudi moja stranka strinjala z osnovnimi
               zunanjepolitičnimi orientacijami, opredelitvami.</p>
               <p>Ne strinjam se pa seveda s predlagano vlado in predlagano orientacijo vlade, ker se
               bojim, da je prišlo do pomembnega zasuka, a vendar ne zasuka v izboljšanje, ampak da
               bo uresničevanje celotne slovenske politike izredno problematično v naslednjem
               obdobju.</p>
               <p>Nenavadno je, če bi opozicija podprla vlado pri izbiri, in sam sem glasoval tako
               proti mandatarju in bom glasoval tudi verjetno proti večini predlaganih ministrov,
               ker<gap n="..."/> Bom se pa v tem danem slučaju ravnal drugače. Namreč, minister Rupel je po
               mojem vedenju praktično edini predlagani minister, ki na nek način pripada, ali pa neki način pripada
               državotvorcem Slovenije in je na neki način v konstalaciji političnih sil, ki sedaj
               vstopajo na sceno. Edina garancija, ne vem če je garancija, ali pa vsaj neki up, da
               bo politika, ki je bila na zunanjepolitičnem področju sedaj skupno sprejeta s strani
               večine strank se tudi nadaljevala. Jaz mislim, da bo pri tem imel seveda izredno
               težko delo, kajti nekatere kazenske rešitve znotraj vlade pričajo, da je pravzaprav
               izpostavljajo izredno močno trdno jedro tako imenovane Z<gap n="..."/><stage>(nerazumljivo)</stage> linije, ki
               je ravno pravzaprav ministru Ruplu takrat ob ustanavljanju Slovenije nasprotovalo,
               obrestovalo različne drugačne deklaracije. V letošnjem letu so se približno isti
               priimki znašli na neki drugi deklaraciji, ki tudi nasprotuje aktualni slovenski
               zunanjepolitični orientaciji. Zgolj zaradi tega, zaradi spoštovanja kurza, kije za
               Slovenijo potreben na zunanjepolitičnem področju bom, kot sem že rekel, bom v
               nasprotju z mojo dosedanjo, ko celo iz načelnih razlogov nisem nikdar podprl, kot
               opozicijski poslanec, bom tokrat podprl predstavitev ministra Rupla na hearingu.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Še gospod Drobnič bi rad obrazložil glas, potem pa glasujemo.</p>
            </sp>
            <sp who="SDT3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo. Čisto na kratko. Jaz ne bom izrazil podpore kandidatu dr.
               Ruplu. Nekateri koraki so bili v slovenski diplomaciji v korist Slovenije sicer
               narejeni, vendar še zdaleč ne tisto, kar bi bilo v tem trenutku.</p>
               <p>Razlogi so lahko različni. Ali je to v njegovi osebnosti, ali je to v njegovem
               štabu, ali pa je to v njegovi celotni ekipi vlade, ki nekako tudi predstavlja to
               ministrstvo. Ravno zaradi teh razlogov ta politika pač ni dosegla tistega in zato
               tudi ni obetov za kakšne bistvene premike. To so razlogi, zakaj bom glasoval proti.
               Hvala lepa.</p>
               <p>Še enkrat pa poudarjam, ker so štirje odbori tekli istočasno, je vprašanje
               regularnosti tega glasovanja. Hvala lepa.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Glasujemo o predlaganem sklepu. Kdo je za predlog, ki se glasi: Odbor za
               zunanjo politiko meni, da je bila predstavitev pogledov in stališč kandidata za
               ministra za zunanje zadeve dr. Dimitrija Rupla ustrezna. Glasujemo!</p>
               <p>Kdo je za? <stage>(13 članov.)</stage> Je kdo proti? <stage>(1 član.)</stage></p>
               <p>Ugotavljam, da je sklep sprejet.</p>
               <p>Zaključujem to točko in 43. nujno sejo. Kandidatu pa čestitam za izrečeno
               zaupanje.</p>
               <stage type="time">(Seja je bila končana 16. decembra 2002 ob 11.27 uri.)</stage>
            </sp>
         </div>
      </body>
   </text>
</TEI>