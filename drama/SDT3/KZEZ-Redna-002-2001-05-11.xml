<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-KZEZ-Redna-002-2001-05-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za evropske zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C9D3D5CFF1892E12C1256A41002A4655</idno>
               <idno type="custom" subtype="day">DCF518A86E7FBA1AC1256A4D0032E6CF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=DCF518A86E7FBA1AC1256A4D0032E6CF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-KZEZ-Redna-002-2001-05-11.KZEZ" n="002">
               <name>Redna</name>
               <date when="2001-05-11"/>
            </setting>
         </settingDesc>
         <particDesc>
            <listOrg>
               <org xml:id="SDT3-KZEZ-Redna-002-2001-05-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-KZEZ-Redna-002-2001-05-11.KZEZ">
                        <orgName key="KZEZ">Komisija za evropske zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA EVROPSKE ZADEVE</stage>
            <stage type="session">2. seja</stage>
            <stage type="date">(11. maj 2001)</stage>
            <stage type="chairman"> Sejo je vodil Alojz Peterle, predsednik komisije.</stage>
            <stage type="time"> Seja se je pričela ob 8.36 uri. </stage>


            <sp xml:id="SDT3-KZEZ-Redna-002-2001-05-11.sp1">

               <speaker>PREDSEDNIK ALOJZ PETERLE:</speaker>

               <p>Dobro jutro, spoštovane gospe in gospodje! Pričenjamo 2. redno sejo komisije za
               evropske zadeve. Lepo pozdravljam vse članice in člane komisije in posebej vabljene
               na sejo! Še posebej pa bi rad pozdravil ekselenci, gospoda Erika van der Lindna,
               veleposlanika delegacije evropske komisije v Ljubljani, in gospoda Chrisa Ahlanderja,
               veleposlanika Kraljevine Švedske v Republiki Sloveniji.</p>
               <p>Obveščen sem, da sta zadržana in se ne bosta udeležila seje gospoda Vizjak in Gaber;
               drugi so prisotni.</p>
               <p>S sklicem ste prejeli dnevni red seje. Ima kdo pripombe? Ne.</p>
               <p>Pričenjamo <title>1. TOČKO DNEVNEGA REDA - POTRDITEV ZAPISNIKA 1. REDNE SEJE KOMISIJE.</title>
               </p>
               <p>Osnutek je bil objavljen v Lotus Notes. Ima kdo pripombe k zapisniku? Ne.</p>
               <p>Kdo je za to, da zapisnik potrdimo? <stage>(5 članov.)</stage> Je kdo proti? <stage>(Nihče.)</stage></p>
               <p>Zapisnik je potrjen.</p>
               <p>Prehajamo na <title>2. TOČKO DNEVNEGA REDA - SEZNANITEV S STALIŠČI EVROPSKE ZVEZE V
                  OBDOBJU PO ZAKLJUČKIH EVROPSKEGA SVETA V NICI IN STANJE V TAKO IMENOVANI RAZPRAVI
                  O PRIHODNOSTI EVROPSKE UNIJE.</title>
               </p>
               <p>Na našem prvem srečanju smo se dogovorili za to srečanje z obema veleposlanikoma, ker
               smo menili, da je prav, da komisija ob svojem novem začetku tekoče spremlja dogajanje
               znotraj Evropske zveze, posebej vprašanje institucionalnih reform. In to je sedaj
               priložnost, da nekako izmerimo nebesno stran in dalj, kar zadeva institucionalne
               reforme, in da pogledamo, kaj se je zgodilo po Nici, in da pogledamo tudi malo
               naprej, kam nas vodi debata, ki je bila razvita doslej na to temo. Med nami imamo
               seveda najbolj kvalificirana sogovornika na to temo, kar zadeva reprezentante
               Evropske zveze pri nas.</p>
               <p>Uvodoma bi rad povedal, da je verjetno vsem znano, da amsterdamska pogodba ni rešila
               vseh bistvenih institucionalnih vprašanj in jih seveda ni rešila tudi Nica. Tudi po
               Nici ostajajo nekatera vprašanja odprta. Vidite, da je vse več glasov o bodočih
               konceptih, da je tudi minister za evropske zadeve Francije, gospod Moscovichi, nekaj
               dodal v zadnjih dneh na to temo. In to današnje srečanje ima tudi namen, da bi lahko
               evropska komisija oziroma Unija iz zastopane stranke v državnem zboru Republike
               Slovenije lahko temeljiteje pristopile k poglobitvi politične razprave o razvoju
               Evropske zveze in vlogi Slovenije pri tem.</p>
               <p>Ker ste dobili zelo dobro pripravljene materiale v zvezi s tem vprašanjem, ne bom
               dajal daljšega uvoda, tudi ob predpostavki, da člani komisije to materijo dnevno
               natančno sledijo. In predlagam, da bi dali sedaj najprej besedo predstavniku
               predsedujoče države Švedske, gospodu veleposlaniku Alanderju. Izvolite, ekselenca,
               beseda je vaša. 
               </p>
            </sp>
            <sp xml:id="SDT3-KZEZ-Redna-002-2001-05-11.sp2">

               <speaker>CHRIS AHLANDER:</speaker>

               <p>Hvala, gospod predsednik, da ste mi dali priložnost, da naslovim člane parlamenta.
               Gospod predsedujoči, gospod Bavčar, gospod Kacin, predsednik odbora za mednarodne
               odnose, spoštovani parlametarci! Podal bom nekaj komentarjev.</p>
               <p>Naj sprva povzamem, do kod je prišlo švedsko predsedstvo, in mogoče pokomentiram
               nekaj o bodočnosti Evropske unije. Ne bom govoril predolgo, mogoče bi bilo bolje, da
               pustimo več časa za vprašanja in se potem na osnovi tega lahko razvije debata.</p>
               <p>Povabili so me v ta parlament na začetku letošnjega leta, da predstavim prioritete
               švedskega predsedovanja, in spomnite se treh prioritet. To je širitev, zaposlovanje
               in okolje.</p>
               <p>Naj omenim zaposlovanje. To je širok koncept. Imeli smo marca vrh v Stockholmu in to
               je bilo nadaljevanje lisbonske strategije, kjer je bilo jasno povedano, da do leta
               2010 mora Evropska unija postati najbolj konkurenčno in razvito gospodarstvo na
               svetu. Res je, da nismo dosegli vsega, kar smo načrtovali v Stockholmu, vendar
               nekateri napredki so vendarle občutni.</p>
               <p>In tako smo, na primer, se odločili za oblikovanje evropskega trga finančnih
               storitev in rizičnega kapitala. Mislim, da je bila to pomembna odločitev, in tisti,
               ki spremljate mednarodne medije, boste verjetno opazili, da je na primer <q>"Financial
               Times"</q> temu vprašanju posvetil kar precejšnjo pozornost.</p>
               <p>Potem so bili postavljeni nekateri drugi cilji, kar se tiče zaposlovanja, pa tudi
               izboljšanja delovnih razmer, pa še nekatere druge točke.</p>
               <p>Upali smo in imeli smo dejansko možnost odprto se pogovoriti s predsednikom Rusije,
               gospodom Putinom. Slišali smo mnogo kritičnih pripomb, zlasti glede situacije v
               Čečeniji. Vendar je Evropska unija sporočila, da  se želi udeležiti zelo tesnega sodelovanja z Rusijo.
               Mislimo, da je to pomembno. In to je bila tudi zamisel vseh držav članic.</p>
               <p>Ravno tako nas je obiskal predsednik bivše jugoslovanske republike Makedonije in
               mogoče so ti pogovori olajšali Evropski uniji, da odigra nekakšno vlogo v tej težavni
               situaciji, ki se dogaja v Makedoniji. Kar se tiče okolja, lahko menim le, da junijski
               vrh v Gotenburgu, ko ob zaključku našega predsedovanja, da bomo verjetno do takrat
               lahko sprejeli dolgoročno politiko trajnostnega razvoja Evropske unije in
               zaposlovanja.</p>
               <p>In seveda glavna prioriteta je pa seveda širitev. Mogoče bi dodal, da smo zelo
               zadovoljni s potekom pogajanj do sedaj. Marca smo imeli sestanek, ko so bile z
               državami kandidatkami, zaprta so bila mnoga poglavja. Slovenija je takrat zaključila,
               zaprla 4 poglavja. In ko pravim zaprla, saj veste, vse je začasno in nič ni dokončno.
               Torej zelo smo bili zadovoljni, da smo lahko s Slovenijo zaprli poglavje o okolju.
               Sedaj nas čaka še mesec dni pred vrhom v Gotenburgu. Bil je vrh, svet ministrski v
               Nishiplinu<stage>/?/</stage>, to je rojstni kraj naše zunanje ministrice in tam so bili povabljeni
               tudi zunanji ministri držav kandidatk, med katerimi tudi dr. Rupel, ki se je tega
               srečanja udeležil. Gospod Lind<stage>/?/</stage> je po tem sestanku povzel, gospa je povzela in
               mislim, da je bilo mnenje vseh ministrov držav članic, da je pomembno poslati zelo
               močno politično sporočilo iz Gotenburga, da je unija še naprej predana zavezam
               širitve.</p>
               <p>In sedaj se seveda približujemo ali smo pravzaprav že v bolj zahtevnem obdobju
               pogajanj. To je dobro. Uspeli smo se pogoditi o velikem številu poglavij. In sedaj se
               lotevamo težavnih poglavij. Verjetno ste opazili, da več pozornosti, da se več
               pozornosti posveča temu vprašanju, tudi s strani držav članic. In nobena skrivnost
               ni, da v pogovoru med zunanjimi ministri držav članic v maju v Stockholmu, pravzaprav
               tekel predvsem o prostem pretoku ljudi in o tem kako bodo pravzaprav lahko, kako se
               bo lahko delovna sila gibala znotraj Evropske unije, ko bo ta razširjena.</p>
               <p>Naj podam par opomb, glede tega vprašanja. Obstajajo različna mnenja, različna
               mnenja med državami članicami, glede vprašanja pretoka delovne sile oziroma ljudi.
               Prost pretok delovne sile eden od štirih temeljnih kamnov pogodbe o Evropski uniji.
               Nekatere države članice mislijo, da ni potrebno imeti nobenih prehodnih obdobij,
               druge pa menijo da so ta obvezna. Švedska kot predsedujoča razume, da mora najti
               kompromis med državami članicami in njihovimi stališči, glede tega vprašanja. Te
               države so povedale naslednje. Imamo interne težave, da bi svojim ljudem razložili, da
               ne bo možno takoj odpreti meja za prost pretok delovne sile, takoj po širitvi. To so
               politična dejstva. In to so, in to je upravičena zaskrbljenost, ki jo je treba
               upoštevati. Ambicija gospe Lind, zunanje ministrice Švedske je, da če je le možno,
               dosežemo kompromismed državami članicami. To pa temelji na predlogih komisije. Moral
               bi seveda poudariti, da je sodelovanje našega predsedstva s komisijo odlično in tudi
               seveda nujno, če želimo reformirati Evropsko unijo. Upam, da bomo prišli do nekega
               skupnega stališča inda bo to stališče neka fleksibilna rešitev, ki bo nam verjetno
               prinesla različne rešitve za različne države kandidatke v tem prehodnem obdobju,
               takoj po širitvi.</p>
               <p>Spremljal sem razprave v vaši državi, v drugih državah, razumem kakšno je vaše
               mnenje, glede tega vprašanja. Gospod Bavčar bi mogoče glede tega lahko povedal več. V
               vsakem primeru je Slovenija zelo jasno izrazila svoje stališče, vsem državam
               članicam. In razumem, da bo mogoče to trd oreh za javnost, da razume, da je to
               težavno tudi za države članice Evropske unije. Na tem vprašanju sem se malo dlje
               ustavil, kajti pravzaprav je bilo to vprašanje, ki je bilo glavno na  pogovoru oziroma zasedanju v ...
               Seveda imamo sedaj načrte, katera naslednja poglavja Slovenija, lahko še zapremo.
               Vendar, na splošno lahko rečem, da smo optimistični in verjamemo, da bomo glede
               konfliktnih reševanj prišli do skupnega jezika.</p>
               <p>In sedaj nekaj besed o prihodnosti Evropske unije. Kot veste, smo od unijskega vrha
               dobili nalogo, skupaj s komisijo, da se začnemo pogovarjati o prihodnosti Evropske
               unije. Omenjala so se vprašanja zunanje politike, lahko bolj natančno pokomentiram ta
               vprašanja. Gre pa za vprašanja pristojnosti med Evropsko unijo in državami članicami,
               vprašanja poenostitve pogodb, vprašanja o listini temeljnih pravic in seveda vsebina
               glede vloge nacionalnih parlamentov, kar vas prav gotovo zelo zanima. Sami upamo, da
               se bo razvila široka razprava, ki bo vpletla čimveč posameznikov in institucij in na
               ta način bomo prišli do načina, kako pravzaprav strukturirati te razprave v
               prihodnosti. Rad bi vas obvestil, da je predvčerajšnjim v švedskem parlamentu bila
               velika razprava, smo imeli veliko razpravo. Šlo je predvsem za vključitev nacionalnih
               parlamentov v delo Evropske unije. Ta razprava je bila vnaprej zelo dobro
               pripravljena, s strani našega odbora za ustavne zadeve in na osnovi poročila tega
               odbora se je razvila razprava v prisotnosti ministra za zunanje zadeve. Mogoče vas bo
               zanimalo, da je bil zaključek, da morajo postati nacionalni parlamenti bolj aktivni
               in bolj vključeni v delovanje Evropske unije. Tako stvar vidimo na Švedskem. Rad bi
               vas tudi obvestil, da je švedski premier naslovil pismo na dr. Drnovška in pozval
               slovensko vlado, da naj v pisni obliki predstavi slovenske ideje oziroma zamisli o
               prihodnosti Evropske unije in naj to tudi objavi na internetu, če je mogoče pred 15. junijem, kajti takrat
               bomo morali oblikovati poročila za naslednji vrh v Gottenbergu in sicer, kakšna so
               mnenja kandidatk za članstva.</p>
            </sp>
            <sp xml:id="SDT3-KZEZ-Redna-002-2001-05-11.sp3">

               <speaker>PREDSEDNIK ALOJZ PETERLE:</speaker>

               <p>Jaz bom dal komentar kasneje. Dajem besedo njegovi ekselenci, gospodu veleposlaniku
               Eriku van den Lindnu.</p>
            </sp>
            <sp xml:id="SDT3-KZEZ-Redna-002-2001-05-11.sp4">

               <speaker>ERIK VAN DEN LINDEN:</speaker>

               <p>Najlepša hvala, gospod predsedujoči. Gospod minister, spoštovani člani! Rad bi se
               Komisiji za evropske zadeve državnega zbora zahvalil, da me je povabila na to
               srečanje ob zaključku evropskega tedna. In ravno tako bi rad državnemu zboru
               čestital, da se je začel pogovarjati o bodočnosti Evropske unije, kajti to je
               vprašanje, ki zadevavsakega člana, vsakega državljana, sedanjih in bodočih članih
               Evropske unije. Kot veste, je vrh v Nici bil zelo odmeven v medijih. Nekaterih so ga
               pozdravljali, nekateri so ga zelo kritizirali. Vendar, čeprav ta vrh ni dal odgovora
               na vsa vprašanja, pa sov vsakem primeru države članice dale svoj pozitivni prispevek.
               Bistvo je, da se je odprl proces širitve na popolnoma skupni ravni. Nekatere zadeve
               niso bile obdelane, kot je na primer socialna politika in vprašanje obdavčitve. Kar
               pa se tiče odpiranja priučevanja kandidatk, so se v Nici dogovorili za tako imenovano
               poglobljeno sodelovanja, kar omogoča državam kandidatkam, da se vključijo v procese
               še bolj. Po drugi strani pa niški samet poziva sedanje in bodoče članice, da
               premislijo, kaj naj bi evropski projekt pravzaprav omenil v okviru razširjene Evrope.
               Nekatera vprašanja pa ostajajo odprta. Slišali smo že, kako delovati, kako se
               pogovarjati, kako delati, ko nas bo že okoli 30 pri mizi. Ampak prvo vprašanje pa je, in prva naloga je,
               definirati globalni in koherentni projekt Evropske unije, in le tako bo možno
               reformirati institucije.</p>
               <p>V preteklih 40-ih letih se je Evropska unija razvijala v neke vrste zaporedju
               geoloških plasti. Sprva smo imeli carinsko unijo, potem interni skupni trg in na
               koncu še skupno valuto. Politike so se oblikovale sproti po potrebi in sedaj jih je
               treba spremeniti, revidirati in seveda racionalizirati. Ta racionalizacija je izredno
               pomembna, seveda v okviru skupnih ciljev. Mnenje komisije je, da že sedaj, leta 2001,
               moramo natančno začeti oblikovati naše skupne cilje in vizijo Evropske unije.
               Mislimo, da se morajo v to zelo tesno vključevati tudi države kandidatke. Pravzaprav
               je to omenil tudi švedski ambasador s tem, ko je prosil za poročila vlad držav
               kandidatk.</p>
               <p>En od pozitivnih rezultatov Nice je ta, da so se dogovorili o zelo široki razpravi o
               bodoči ...<stage>/Ni razumljivo./</stage>... Evropske unije. Časovni potek te postniške razprave je
               določen v niški pogodbi. Gre za vprašanja pristojnosti, statusa, listine temeljnih
               pravic, vprašanje poenostavljanja pogodb ter seveda vlog nacionalnih parlamentov
               oziroma parlamentov držav članic v Evropski uniji. Vendar ta razprava naj bi bila
               tudi širša in bi se lotevala vprašanj, kakšne vrste unije si pravzaprav želimo in kaj
               je njen končni cilj.</p>
               <p>Do sedaj je naš pristop prinesel mir in neverjetni razcvet gospodarstva. Vendar
               sedaj mislimo, da je prišel trenutek, da se vprašamo, kam gre Evropska unija in kaj
               si želi. Komisija si želi, da se razvije zelo konstruktivna debata na vseh ravneh
               družbe v državah članicah. Če posplošimo, si komisija želi, da bi Evropska unija bila
               prava in resnična evropska zveza s skupno identiteto, s skupno vizijo in skupnim
               ciljem, vendar še vedno z različnostjo, ki pa Evropske unije ne bo ovirala v skupnih
               akcijah na globalni ravni. 
               Gospod Prodi se je pred kratkim celo jasno izjasnil glede tega, da nacionalne in
               regionalne identitete morajo ostati zavarovane in da je osnova sodelovanja v Evropski
               uniji supsidiarnost. Evropska unija se mora izogniti ukvarjati se z vsemi možnimi
               problemi, od banan do drugih malenkosti. Evropska unija mora biti decentrailizirana
               in odprta.</p>
               <p>Seveda, vprašanje razprave o Evropi se mora lotiti načinov, kako vplesti, kako
               vključiti vse državljane držav članic. Od danes pa recimo do vrha v Lakenu, ki se
               planira za december 2001, je prvo vprašanje, ki se ga moramo lotiti, vprašanje
               ciljev. O Lakenu, se pravi do obdobja do leta 2003-2004, se bomo morali lotiti
               številnih vprašanj, ampak vprašanje je seveda kako, na kakšen način. Bistvo je
               seveda, da se pripravijo medvladne konference, ne zamenjajo te medvladne konference,
               ampak pripraviti to telo za razvoj v medinstitucionalne konference, ki bi vključevale
               države članice, evropski parlament, komisijo in predstavnike nacionalnih parlamentov.</p>
               <p>Kakšne projekte imamo v mislih? Moramo razmisliti o večji konvergenciji ekonomskih
               politik in vlogo Evropske unije v svetu ter seveda dejansko zunanjo in varnostno
               politiko. Mogoče se vse države članice ne strinjajo, da so to prioritete, vendar
               danes se začenja ta postniški proces. Nekatere države članice so že izrazile svoje
               mnenje, druge bodo to storile šele v prihodnosti. Komisija bo zelo v kratkem
               predstavila povzetek svojih zamisli zato, da bi se izognili preširoki razpravi, ki ne
               bi bila dovolj osredotočena. Lahko pričakujemo tako izjavo oziroma dokument s strani
               komisije v naslednjih nekaj tednih zato, da bi razpravo pospešili  in osredotočili ter vključili vse
               državljane. Najlepša hvala za vašo pozornost!</p>
            </sp>
            <sp xml:id="SDT3-KZEZ-Redna-002-2001-05-11.sp5">

               <speaker>PREDSEDNIK ALOJZ PETERLE:</speaker>

               <p>Mislim, da s strani predstavnika Evropske zveze imamo sedaj vse bistvene elemente za
               našo nadaljnjo razpravo, poglede na to, kar se je dogajalo, in na to, kar naj bi se
               še dogajalo. Seveda je diskusijsko polje zelo široko in danes se ne bomo dotaknili
               vseh dimenzij oziroma elementov te razprave.</p>
               <p>Mislim, da bi bilo smiselno, čeprav imamo dve različni točki, da bi, ker gre
               navsezadnje za isto problematiko, da bi spregovoril tudi minister Bavčar o stališčih
               vlade o tem, potem bi pa šli v razpravo. Se strinjate? Izvolite, gospod minister.</p>
            </sp>
            <sp xml:id="SDT3-KZEZ-Redna-002-2001-05-11.sp6">

               <speaker>IGOR BAVČAR:</speaker>

               <p>Hvala, gospod predsednik. Ekselence! Mi smo že na prvi seji komisije podrobneje
               govorili o rezultatih konference v Nici; jasno, tudi povedali, da je Slovenija
               pozdravila zaključke evropskega vrha v Nici; da je pozdravila dosežke
               institucionalnih reform, čeprav so na mnogih področjih bili bistveno skromnejši od
               predvidenih. Oboje, obe oceni in, bom rekel, zadovoljstvo z doseženim v Nici, je
               predvsem posledica dejstva, da je to dovolj dober predpogoj za širitev Evropske
               unije, kar je izjemno pomemben argument za nas v tem trenutku, v trenutku, ko
               praktično vso svojo energijo usmerjamo v širitev oziroma v priprave za polnopravno
               članstvo. Da torej v celotnem procesu, ki ga vodimo zdaj že od začetka pogajanj,
               prihajamo v obdobje, ko bo treba sprejemati tudidokončne odločitve, ko se bomo
               pogajali o najbolj ključnih poglavjih. In dobro je in seveda izjemno pomembno je, da
               je s tem izpolnjen tudi zadnji pogoj na tem področju institucionalnih reform, ki so
               potrebne, da se Evropska unija lahko širi.</p>
               <p>Jasno smo povedali, da smo zadovoljni z dosežki glede imenovanja komisarja,
               prerazpodelitve glasov, malo manj z vprašanji razširitve odločanja s kvalificirano
               večino. Glede poglobljenega sodelovanja Slovenija ni imela posebej izdelanega
               stališča, ampak način, kako je bilo to vprašanje rešeno, je ustrezen, kakor tudi
               število predstavnikov Slovenije v evropskem parlamentu in potem seveda tudi druge
               institucionalne spremembe, ki zadevajo imenovanje sodnikov na sodišču Evropske
               skupnosti, računskem sodišču in podobno.</p>
               <p>Posebej bi rad opozoril na to, da ta debata prihaja v obdobje, ko po eni strani
               Slovenija želi zaključiti pogajanja do konca letošnjega leta. Ob tem se seveda
               zavedamo, da je to naš cilj in naša želja. Zavedamo se tudi tega, da je Slovenija
               sposobna ta cilj če bi bil odvisen od  nje, uresničiti. Hkrati pa vemo, da bodo pomembna
               poglavja, sicer odprta v času belgijskega predsedstva, ampak da za njih kaže, da se
               bodo pogajanja nadaljevala v času in v prvi polovici prihodnjega leta, v času
               španskega predsedstva.</p>
               <p>Torej, na eni strani to sovpada s celotno diskusijo po Nici, konec naših pogajanj,
               sovpada tudi konec ključnih reform, najpomembnejših reform v času do konca leta 2002,
               ko želimo izpolniti svoje obveznosti iz državnega programa, se pravi, <q>"National
               MPAE"</q>, se pravi, državnega programa za prevzem pravnega reda Evropske unije, ko s tem
               v zvezi odpiramo izjemno pomembna vprašanja spremembe ustave, torej najvišjega akta
               te države, prav z ozirom, poleg ostalih sprememb, tudina vstop Slovenije v Evropsko
               unijo, in ko v vladi pripravljamo pomembne srednjeročne dokumente, tako kot so bili
               pripravljeni pomembni srednjeročni dokumenti pred začetkom pogajanj - spomnite se
               strategije gospodarskega razvoja Slovenije, katere naslov je bil <q>"Slovenija na poti v
               Evropsko unijo"</q>, mislim, da iz leta 1995 - Slovenija danes pripravlja in bo v
               letošnjem letu tudi izdelala strategijo <q>"Slovenija v Evropski uniji"</q>, se pravi,
               strategijo gospodarskega razvoja in položaj Slovenije v Evropski uniji. To, kar hočem
               povedati, je, da na ta način v bistvu je pred nami neko ključno obdobje dveh let
               oziroma manj, v katerem bomo ponovno premislili in seveda se odločali o vseh aspektih
               našega vključevanja, tako o tistih, ki zadevajo notranje ekonomski razvoj
               funkcioniranje demokratičnih institucij, predvsem v odnosu do nekaterih vprašanj
               neposredne izvršljivosti evropskih predpisov in s tem v zvezi s spremembo slovenske
               ustave, kakor tudi teh ključnih ekonomskih, če hočete, političnih, varnostnih in
               ostalih aspektov našega vključevanja. Zato prihaja diskusija pred prihodnjo
               institucionalno reformo v pravem času. To je diskusija, ki bo šla daleč naprej od
               vprašanj našega prilagajanja pravnemu redu evropskih skupnosti, pač pa bo seveda
               načela tudi prihodnjo podobo Evrope, kjer so nekatera vprašanja že identificirana,
               predvsem vprašanje poenostavitve pogodb, to je subsidiarnosti, razmejitve
               pristojnosti med državami članicami Evropske unije, vloga nacionalnih parlamentov v
               evropski arhitekturi in tudi status listine o temeljnih pravicah. To so nedvomno
               pomembna vprašanja, ki zadevajo prihodnji institucionalni razvoj.</p>
               <p>Slovenija namerava  svojo
               notranjo debato začeto ob obisku predsednika komisije Prodija z nastopom predsednika
               vlade, ki bo seveda namenjen začetku diskusije, ki bo in mora po naši oceni daleč
               preseči razpravo znotraj institucij zakonodajne in izvršne oblasti slovenske države.
               Mora preiti v polje nevladnih organizacij slovenske javnosti in na ta način v bistvu
               želimoinicirati neko široko diskusijo, za katero seveda upamo, da bo na primeren
               način dobila svojo vlogo in bom rekel, da bo slišana tudi v krogu 15 držav. Kajti,
               eden od zaključkov konference v Nici in jasna namera držav članic je bila, da se
               država kandidatka vključi v to pomembno diskusijo, Mislim, da bo vrh v Getteborgu
               oziroma, da bo še za čase švedskega predsedstva jasno določen način, na katerega bodo
               tudi države kandidatke vključene v celotno diskusijo. Vlada pripravlja za to
               diskusijo poseben dokument.Zanj je zadolžila zunanje ministrstvo. Jaz bom potem
               prosil tudi gospoda sekretarja Žbogarja, da bi morda nekaj rekel o teh vprašanjih in
               pa seveda služba vlade za evropske zadeve, da koordinirata to dejavnost. Jaz sem
               prepričan, da bomo mi dovolj zgodaj odprli vsa relevantna vprašanja. Prepričan sem,
               da bo tudi del odgovorov na ta vprašanja, so bila že vsebovana tudi v odgovoru
               predsednika vlade švedskemu premieru. In ta na način želimo spodbuditi široko
               diskusijo, za katero bomo imeli čas tudi še po tem,ko bo Slovenija konec leta 2002
               izpolnila svoje glavne namene glede širitve. Se pravi, da bo to debata, ki bo
               zaznamovala praktično začetek tega novega tisočletja in ki bo očitno po napovedih in
               lansiranju mnogih ali pa vsaj nekaterih idej, naj omenim tu Schroederjevo, o
               prihodnjih obdobjih Evropske unije dodobra razburkala evropsko javnost in seveda tudi
               države članice in kandidatke. Mislim, da je potrebno na tem področju seveda ločiti
               med predlogi in njihovo uresničljivostjo in neko dinamiko diskusije, ki je pred nami
               do konca leta 2004 in priložnostnimi nastopi pred vsakokratnimi nacionalnimi
               volitvami v državah. Mislim,
               da bo pomembno, da ohranimo kar se je seveda vedno v zgodovini dosedanjega evropskega
               povezovanja na koncu vendarle dogajalo, jasno, usmeritev, da želimo v tem skupnem
               potovanju na koncu vendarle priti do konkretnih dosežkov, da torej moramo dati neko
               podobo Evropski uniji v prihodnje, da je to sedaj tudi naše vprašanje, vprašanje, ki
               smo ga morda v Sloveniji iz razumljivih razlogov, ker smo pač večino svoje energije
               usmerjali v prilagajanje obstoječi ureditvi v Evropski uniji malce zanemarjali. In
               sem rekel, sovpadanje zaključka teh različnih procesov, o katerih sem govoril na
               začetku, je seveda priložnost tudi za našo državo, da se teh vprašanj konkretneje
               loti. Hvala.</p>
            </sp>
            <sp xml:id="SDT3-KZEZ-Redna-002-2001-05-11.sp7">

               <speaker>PREDSEDNIK ALOJZ PETERLE:</speaker>

               <p>Hvala lepa, gospod minister. Jaz mislim, da je uspeh tega zgodovinskega projekta
               odvisen od sposobnosti ohranjanja dinamike v državah članicah in v državah
               kandidatkah. Pri prvih gre verjetno v novih okoliščinah predvsem za sposobnost
               sprejemanja kompromisov ob tem, ko prihajajo novi interesi, ki imajo tudi finančne
               posledice. Zadeva se ne da videti samo skozi vprašanje kmetijstva in strukturnih
               skladov. Kar zadeva države kandidatke, pa je seveda zadeva odvisna predvsem od tega,
               koliko bodo sposobne držati dinamiko pri sprejemanju acqui-ja in pri polni
               implementaciji acqui-ja oziroma, koliko bodo upoštevale tako imenovane evropske
               standarde. Mislim, da je na obeh straneh vse skupaj odvisno tudi od tega, kakšen
               status bo imela pri tem javnost in kako bo ta javnost angažirana oziroma, kako se bo
               artikulirala. Jaz vidim dejstvo, da se znotraj Evropske zveze veča poudarek na
               udeležbi oziroma na participaciji držav kandidatk pri pogovorih in odločanju o
               institucionalni reformi kot izredno pozitivno dejstvo. Potrebno je, da bi to vabilo,
               ki ga je sodelujoča Švedska poslala našemu predsedniku vlade, da do sredine junija
               predstavi slovenske poglede na prihodnost Evropske zveze, da tudi po parlamentarni
               liniji izkoristimo in pripravimo določena stališča, tudi v skladu s tem, da pač
               parlament tako razume večinsko stališče znotraj držav članic in držav kandidat,
               pridobiva na pomenu  v zvezi s
               prihodnostjo tega projekta. V tem smislu bom kasneje predlagal tudi nek sklep.</p>
               <p>Kar zadeva švedskega predsedstva, bi ponovno dejal, da gre za zelo ambiciozne
               namene, ki so bili v marsičem že doseženi, in nikoli seveda ne dosežemo vsega. Ampak
               Švedska je nedvomno dosegla veliko in želimo, da v mesecu in pol, kolikor še ostaja,
               da kar se da realizira program, ki je bil postavljen. Upamo tudi, da bo na področju
               prostega pretoka oseb prišlo do napredka oziroma do želenega kompromisa, ki je seveda
               povezan tudi z drugimi področji oziroma z drugimi svoboščinami ali interesi, če tako
               rečem. Verjetno bo od sposobnosti za ta kompromis odvisen potek tudi naslednjih
               potrebnih kompromisov pri težavnih delih pogajanj v naslednjih rundah.</p>
               <p>Glede fleksibilnosti na temo prostega pretoka oseb bi rad povedal, da je komisija že
               na prvi seji sprejela stališče, ki je identično stališču vlade in izpostavlja
               fleksibilnost kot močan kriterij. Seveda, mi si želimo, da bi v tej fleksibilnosti
               zvezo dejansko upoštevala <q>"de facto"</q> stanje pri posamezni državi kandidatki, da ne bi
               bilo nekega splošnega modela, ki bi lahko koga favoriziral ali koga prizadeval, glede
               na <q>"de facto"</q> stanje.</p>
               <p>Jaz bi s tem moj komentar končal. Sprašujem, kdo od članov komisije želi
               razpravljati? Gospod, poslanec Kacin!</p>
            </sp>
            <sp xml:id="SDT3-KZEZ-Redna-002-2001-05-11.sp8">

               <speaker>JELKO KACIN:</speaker>

               <p>Hvala lepa, gospod predsednik. Želel bi poudariti tri dejstva, tri spoznanja. Prvo je
               spoznanje in dejstvo, da smo zaprli poglavje <q>"prost pretok kapitala"</q> in da zaprtje
               tega poglavja ne bi bilo brez najširšega konsenza v državnem boru. Kajti napoved
               začetka postopka za spremembo ustave je zagotovo najpomembnejše politično spoznanje
               in dokaz zrelosti Republike Slovenije in parlamenta tega sklica, da se pravočasno
               pripravi oziroma najavi pomembne politične odločitve. Ne vem, če obstoji močnejše
               sporočilo o volji neke države, da aktivno sodeluje v procesu pogajanj, kot najava
               spremembe ustave zato, da bi proces integracije bil pravočasno pripravljen in da bi
               ne prišlo do zamud.</p>
               <p>Drugo izjemno  pomembno
               področje je ena od prioritet iz švedskega predsedovanja, se pravi zaprtje poglavja
               <q>"okolje"</q>. To se mi zdi zelo pomembno zlasti zaradi našega lokalnega, podalpskega,
               srednjeevropskega okolja, kajti vprašanje jedrskega elektrarne Krško, ki je s tem
               preseženo, dokazuje, da smo uspeli doseči napredek tudi v bilateralnih odnosih. Ampak
               ta segment uporabljam bolj za iztočnico.</p>
               <p>Ko govorimo o okolju, se ravno zaradi vprašanja odnosa do okolja povečuje
               evroskepticizem v Republiki Sloveniji. Najmočnejša spodbuda evroskepticizmu in na
               drugi strani odpiranje dvomov na strani naših državljanov povzroča način, kako se
               oziroma kako se Evropska unija ne uspeva uspešno soočiti s slinavko in parkljevko. To
               je tisto vprašanje, ki zlasti v Republiki Sloveniji odpira nove dvome in zmanjšuje
               obseg podpore našim prizadevanjem za vstop v Unijo.</p>
               <p>Zato bi izkoristil to priložnost in prisotnost najvišjih predstavnikov Unije in
               predsedujoče države, da izrečem svoje pričakovanje, da bo v naslednjih mesecih
               Evropska unija uspela sanirati to vprašanje. Kajti brez saniranja tega vprašanja ni
               pričakovati uspešnih pogajanj na področju kmetijstva. Ne želim reči, da je to rak
               rana, ampak zagotovo je to ta hip eden največjih izzivov, ko govorimo o odnosu
               javnosti in podpori prizadevanj naše vlade, pogajalske skupine in državnega zbora.
               Zato želim izkoristiti to priložnost in vprašati predstavnike Evropske unije, ali se
               pripravlja kakšen konkreten, bolj uspešen, bolj operativen korak, da bi to stanje
               presegli in s tem tudi povečali zaupanje javnosti v sposobnost preseganja takih
               izzivov. Hvala lepa.</p>
            </sp>
            <sp xml:id="SDT3-KZEZ-Redna-002-2001-05-11.sp9">

               <speaker>PREDSEDNIK ALOJZ PETERLE:</speaker>

               <p>Hvala lepa. Gospod, poslanec Juri.</p>
            </sp>
            <sp xml:id="SDT3-KZEZ-Redna-002-2001-05-11.sp10">

               <speaker>AURELIO JURI:</speaker>

               <p>Hvala, predsednik. No, jaz sem tu povabljen kot nadomestni član pridružitvenega
               parlamentarnega odbora. Si bom dovolil samo eno kratko misel ob tem, da seveda
               podpišem vse ugotovitve in tudi predloge in vprašanja, ki jih je dal sedaj kolega
               Kacin. Dodajam pa še naslednje.</p>
               <p>Mi vemo, da podpora in odločenost za to, da se ta projekt nadaljuje in uspešno
               uresniči v našem parlamentu je bistveno večja, kot je naklonjenost javnosti v tem
               trenutku. V našemu vstopanju v Evropsko unijo prihaja do enega razkoraka.  Veste sami, da zgodba o Duty
               free seveda je v javnosti povzročila nek določen pretres in evroskepticizem je dobil
               na svoji moči. Ob problemih ekološke narave, seveda ki jih omenja kolega Kacin,
               mislim da je ključen. zato da se vendarle temu evroskepticizmu upremo, fleksibilen
               odnos Evropske unije do vprašanja odpiranja delovnega trga. To je prostega pretoka
               ljudi in možnosti zaposlovanja brez prehodnih, predhodnih obdobij. Kajti če te
               fleksibilnosti ne bo, mislim da bomo vsi tisti, ki odločno zagovarjamo seveda ta
               projekt, izgubili pomemben argument. In se nam lahko jutri, ko bo referendum, vemo
               vsi da bo, vsa naša prizadevanja, ves naš trud, kar naenkrat sesuje. In kot vidimo
               tega truda je vloženega ogromno seveda in bi radi videli, da se tudi uspešno poplača.
               Hvala.</p>
            </sp>
            <sp xml:id="SDT3-KZEZ-Redna-002-2001-05-11.sp11">

               <speaker>PREDSEDNIK ALOJZ PETERLE:</speaker>

               <p>Gospod minister Bavčar.</p>
            </sp>
            <sp xml:id="SDT3-KZEZ-Redna-002-2001-05-11.sp12">

               <speaker>IGOR BAVČAR:</speaker>

               <p>To, kar pravita kolega poslanca Kacin in Juri, mogoče bi rad en del tega svojega
               uvodnega nastopa dodatno osvetlil. Namreč, ko sem govoril o tem, da sovpadajo
               nekateri pomembni procesi, konec pogajanj, izpolnjevanje ključnih zavez po državnem
               programu, sprememba ustave postnica<stage>/?/</stage> in podobno, seveda sem omenil to z nekim zelo
               jasnim namenom, ki bi ga rad opredelil tako. Če ne bo dinamike v pogajanjih in v
               širitvi in če bo Evropska unija v tej zaključni fazi in seveda države članice v tej
               zaključni fazi pogajanj, ko prihajamo v najbolj občutljiva vprašanja, pohodila
               oziroma ne bo spoštovala principov pogajanj in širitve, ki jih je sama postavila,
               predvsem vprašanje diferenciacije, ocenjevanje kandidatk po stopnji njihovega
               lastnega napredka, potem bo javnost v kandidatkah in tudi v članicah, razpravo o
               prihodnjih principih delovanja Evropske unije, pričakala z upravičenim
               nezadovoljstvom in predvsem tudi z velikim vprašanjem o resnosti spoštovanja
               principov, ki so postavljeni.</p>
               <p>V današnjem komentarju v časopisu Delo, Damjan Slabe, komentator pravi, da prihajamo
               v paradoksalni položaj, ko se prihodnjih odločitev, glede širitve, bolj bojijo dobre
               kot slabe kandidatke. In to je v neposredni navezavi s tem, kar se nam dogaja in
               tretmajem, ki se nam dogaja pri poglavjih kot je prost pretok oseb, pri poglavjih, ki
               zadevajo  seveda tudi
               vprašanje prostega pretoka kapitala in seveda pri napovedih, ki nas čakajo ob
               pogajanju o regionalni politiki, pa tudi o kmetijstvu in proračunu. Tako, da bi rad
               posebej opozoril na to, da je seveda celoten proces širitve, celoten proces pogajanj
               v tesni navezavi s principi prihodnje organiziranosti Evropske unije. Da torej to
               nista med seboj dva neločljiva oziroma ločena procesa in da Evropska unija nima tega
               privilegija, da bi neodvisno od širitve razpravljala o prihodnji podobi Evropske
               unije. Neodvisno tudi od principov, ki jih v procesu širitve sama postavila.</p>
            </sp>
            <sp xml:id="SDT3-KZEZ-Redna-002-2001-05-11.sp13">

               <speaker>PREDSEDNIK ALOJZ PETERLE:</speaker>

               <p>Hvala lepa. Gospod veleposlanik Ahlander.</p>
            </sp>
            <sp xml:id="SDT3-KZEZ-Redna-002-2001-05-11.sp14">

               <speaker>CHRIS AHLANDER:</speaker>

               <p>Hvala gospod predsedujoči. Mogoče ima še kdo kakšno vprašanje, preden začnem
               odgovarjati na vprašanja.</p>
            </sp>
            <sp xml:id="SDT3-KZEZ-Redna-002-2001-05-11.sp15">

               <speaker>PREDSEDNIK ALOJZ PETERLE:</speaker>

               <p>Zaenkrat izvolite.</p>
            </sp>
            <sp xml:id="SDT3-KZEZ-Redna-002-2001-05-11.sp16">

               <speaker>CHRIS AHLANDER:</speaker>

               <p>Sprva glede komentarja gospoda Kacina, glede parkljevke. Dejansko je bilo šokantno,
               stvar, bolezen v Evropski uniji je šokirala državljane. Nimam natančnih informacij.
               Mogoče bi mi lahko pri tem pomagal ambasador Van der Linden, ampak kolikor razumemo,
               smo sedaj uspeli obvladati to vprašanje z izredno drastičnimi ukrepi. Te ukrepe je v
               nekaterih državah bilo zelo težko razumeti, zlati kmetje so jih težko razumeli. Če
               samo pomislite na Veliko Britanijo. Ampak ta kriza glede parkljevke in seveda
               vprašanje bolezni norih krav ima širše implikacije. Rad bi le omenil tisto, kar je
               gospa Winberg<stage>/?/</stage> ministrica za kmetijstvo na Švedskem povedala. Njeno videnje
                  je, da v prihodnosti
               moramo imeti v Evropski uniji kmetijstvo, ki je bolj prijazno uporabniku, kjer bo pri
               pridelovanju hrane manj industrializirano, bolj razumljivo za navadne ljudi, bolj
               sprejemljivo. V Evropski uniji smo se zelo veliko pogovarjali pred nekaj leti npr. o
               zelo krutih pogojih prevoza živine po Evropi. Potem smo sprejeli nekatere ukrepe na
               to temo, ampak moramo se dogovoriti o načinih predelave hrane, pa naj bodo to živila
               živalskega ali neživalskega izvora. To moramo delati na način, ki bo za ljudi
               razumljiv in human. In to je pozitivni aspekt te krize, v kateri smo se znašli. Kajti
               sedaj v Evropski uniji vidimo, da se je začela debata, v kateri bodo bolj upoštevana
               mnenja potrošnikov.</p>
               <p>Komentar tistemu, kar je rekel gospod Bavčar in sicer proces nadaljevanja in tempa
               same širitve. Če sem prav razumel, ali naj dobro pripravljena država kandidatka, ki
               se je dobro pogajala čaka na druge države. To je zelo pomembno vprašanje. In v
               kolikor jaz stvar vidim in to je tudi videnje švedskega predsedstva, moramo se držati
               zaključkov iz Nice, ki smo jih vedno poudarjali na svetu ministrov. Vsaka država na
               osnovi svojih dosežkov in princip diferenciacije, ne obstaja nobena druga odločitev.
               In sigurno, kar velja tudi za Švedsko kot državo članico, imeli bi veliko težav
               sprejeti drugačne principe, kajti to bi postavilo pod vprašaj kredibilnost celotnega
               širilnega procesa. To je mnenje švedskega predsedstva. Mislim, da je to vse, kar sem
               hotel povedati.</p>
            </sp>
            <sp xml:id="SDT3-KZEZ-Redna-002-2001-05-11.sp17">

               <speaker>GOSPOD ____________:</speaker>

               <p>Thank you for the floor. Kot je ambasador že rekel, bi mogoče samo dodal glede
               vprašanja, ki ga je postavil gospod Kacin. To vprašanje ni bilo toliko, kaj počnete
               glede parkljevke, ampak kako bo to vplivalo na bodočnost Evropske unije. Mislim, da
               je to izredno občutljivo vprašanje. Financial Times o tem piše, La Mond o tem piše, časopisi so tega
               polni. Pač ideje se razvijajo, razvoj zamisli o tem gre enako kot v Sloveniji. Torej,
               100% se je treba vključiti v reševanje tega vprašanja. Jasno je, da je Slovenija
               glede svoje geografske značilnosti sigurno bolj ekološko usmerjena in bolj usmerjena
               k večji prijaznosti do potrošnika. Očitno se danes v Evropski uniji ne rabimo več
               pogovarjati o tem koliko ton masla potrebujemo. Stvari so se spremenile.</p>
               <p>In drugo vprašanje, glede sprejemanja kandidatk glede na njihovo pripravljenost.
               Popolnoma se strinjam, treba je sprejemati kandidatke glede na njihovo posamezno
               pripravljenost. Jasno je, če bodo tiste, ki so boljše, morale čakati na nekatere
               druge, večje članice, mogoče, to ne bo dobro. Vemo, da se pripravljenost oziroma
               podpora za vključevanje v Evropsko unijo zmanjšuje. To ni toliko zaskrbljujoče v
               Sloveniji, kot mogoče v drugih državah kandidatkah. Le 36% jih je za v Estoniji in 40
               do 50 proti. Če je država pripravljena takoj, ko je pripravljena in začne čakati na
               vstop, se bo začela podpora prav gotovo v tej državi manjšati. In mislim, da to ni
               dobro za Evropsko unijo, o tem se bomo pogovarjali 9. maja, v njej.</p>
            </sp>
            <sp xml:id="SDT3-KZEZ-Redna-002-2001-05-11.sp18">

               <speaker>PREDSEDNIK ALOJZ PETERLE:</speaker>

               <p>Zdaj, da bi se malo posvetili v smer, kako se bomo te naloge lotili oziroma, kdaj
               lahko pričakujemo papirje na to temo.</p>
            </sp>
            <sp xml:id="SDT3-KZEZ-Redna-002-2001-05-11.sp19">

               <speaker>GOSPOD _____________:</speaker>

               <p>Hvala lepa, predsednik. Jaz mislim, da današnja razprava potrjuje nekaj. Namreč, da razprava o prihodnosti
               Evropske unije v državah kandidatkah je drugačna, kot je razprava o prihodnosti
               Evropske unije v članicah. Privilegij članic Evropske unije in državljanov Evropske
               unije je ta, da živijo v Evropski uniji toliko časa, da imajo izkušnje z njo, z
               njenimi organi, z njenim funkcioniranjem. Medtem ko je v državah kandidatkah bolj kot
               vprašanje prihodnosti Evropske unije, je prisotno vprašanje prihodnosti v Evropski
               uniji. To, o čemer je govoril ministre Bavčar, da je prvenstveno vprašanje širitve
               Evropske unije in članstva v Evropski uniji. Ob tem pa seveda se moramo začeti
               pogovarjati tudi o tem, kako mi hočemo videti to Evropsko unijo. Evropska unija se
               integrira in poglablja na monetarnem področju, na področju zunanje politike, na
               področju obrambe, na področju socialne politike. Tako, da kot je ambasador Van den
               Linden v začetku rekel, seveda se postavlja vprašanje, kaj je končni cilj, kaj je to,
               k čemur Evropska unija, kaj bo tisti 2finalite politique<stage>(?)</stage>", končni cilj in kako se
               organizira ta končni cilj. Tako, da čeprav je pri nas v Sloveniji trenutno razprava o
               prihodnosti v Evropski uniji prioritetna, pa si ne moremo ob tem začeti tudi
               razmišljati, kaj hočemo, kako hočemo mi videti Evropsko unijo. Ker nas navsezadnje k
               temu tudi vabi Evropska unija, da prispevamo. Tako, da je zelo tesno prepletena
               razprava o prihodnosti Evropske unije in komunikacijska strategija, se pravi
               osveščanje javnosti za članstvo v Evropski uniji. To je tesno povezano in se je treba
               bolj ga tako vzporedno lotevati.</p>
               <p>Glede organiziranja vlade. Minister Bavčar je rekel, da bo predsednik vlade skupaj s
               Prodijem lansiral to razpravo v začetku junija. Kot je minister tudi rekel, razprava
               je mišljena od spodaj navzgor. Se pravi kot najširša razprava, razprava civilne
               družbe, razprava univerze, razprava parlamenta, nevladnih organizacij. Mi, kot
               ministrstvo in kot vlada, se pripravljamo dokumente nekako za organiziranost za to
               razpravo. V tem kontekstu mislimo na Internet strani odpreti točko, kjer bi se lahko
               vodila razprava, kjer bi državljani lahko pošiljali svoje prispevke, kjer bi lahko
               komentirali točke, o katerih je razprava v Evropski uniji. Podobno, kot je to
               narejeno v državah članic Evropske unije. Mi se dogovarjamo tudi z fakultetami, da bi
               se med študenti naredila ta razprava v obliki seminarjev, pogovorov, njihovih
               prispevkov na Internet stran. Ravno tako razmišljamo, da bi vse obiske državnikov, ki
               bodo prihajali v Slovenijo v prihodnje, poskušali angažirati s predavanjem, bodisi na
               fakulteti, bodisi v državnem zboru. To predavanje bi ravno tako bilo o tem, o
               prihodnosti Evropske unije. Toliko mogoče.</p>
               <p>Jaz bi samo še eno točko v zvezi s parlamentom, eno od štirih vprašanj, ki je
               predmet razprave, tudi položaj evropskega parlamenta in  razmerje z nacionalnimi parlamenti. Veliko vprašanj je
               bilo v Evropski uniji, veliko se govori o demokratičnem deficitu, o pomanjkanju
               odtujenosti Evropske unije od državljanov, odtujenosti odločanja znotraj Evropske
               unije od državljanov. To je tudi posledica, kako je organiziran evropski parlament,
               posledica njegove vloge, njegovega vpliva, kot je rekel profesor Debeljak v
               ponedeljek, je to malo boljša klepetalnica.</p>
               <p>Tako, da od 1979 leta, ko se je odpravila zastopanost nacionalnih parlamentov
               oziroma volitve, ko so začele potekati neposredne volitve v evropski parlament in ne
               preko nacionalnih parlamentov, se je tudi odtujila ta povezava med evropskim
               parlamentom in nacionalnim parlamentom. Članice Evropske unije govorijo o tem, da
               evropski parlamentarci nimajo stika z nacionalnimi parlamentarci, da se informacije
               iz Evropske unije ne pretekajo v nacionalne parlamente, da so nacionalni parlamenti
               ne ukvarjajo s problematiko Evropske unije,ker so bolj koncentrirani na probleme
               države same.</p>
               <p>Iz tega se potem pojavljajo različne ideje, kako povečati vlogo evropskega
               parlamenta. Ena od idej, ki je zelo prisotna v teh debatah, je tudi ustanovitev
               drugega doma evropskega parlamenta, ki bi pa lahko, za katerega so pa različne ideje,
               kako naj se oblikuje. Ena od idej je, da bi v njem imeli predstavnike, nacionalni
               parlament, in naj bi na ta način povezali nacionalne parlamente z evropskim
               parlamentom in povečali pomen in vlogo evropskega parlamenta kot takega. Druge ideje
               seveda so nasprotne, da bi drugi zbor evropskega parlamenta sestavljal svet
               ministrov, ki je sedaj izvršilna oblast, ki odloča o zadevah Evropske unije, in naj
               bi se s tem, ko bi komisija dobila vlogo federalne vlade, svet ministrov preselil v
               drugi zbor.</p>
               <p>To so nekake dileme, v katerih sedaj v Sloveniji seveda šele začenjamo razmišljati
               in nas veseli, da se z današnjo razpravo, kot jo je omenil ambasador, začenja debata
               o prihodnosti Evropske unije tudi v parlamentu in verjetno bodo zelo pomembna
               stališča evropskega parlamenta, slovenskega parlamenta oziroma te komisije tudi
               predvsem o tem razmerju, o teh idejah, kaj je v našem interesu, kako slovenski
               parlamentarci vidijo svoj interes o vključevanju v evropski parlament in seveda o
               širših vprašanjih, ki zadevajo prihodnost Evropske unije. Hvala lepa.</p>
            </sp>
            <sp xml:id="SDT3-KZEZ-Redna-002-2001-05-11.sp20">

               <speaker>PREDSEDNIK ALOJZ PETERLE:</speaker>

               <p>Hvala lepa, gospod  državni
               sekretar. Želi še kdo besedo? Če ne, se lepo zahvalim posebej obema veleposlanikoma
               za, po mojem mnenju, izredno koristno prisotnost oziroma predstavitev mnenj, gospodu
               ministru in gospodu Žbogarju. Predlagam, da bi po naši strani nadaljevali nekako
               takole.</p>
               <p>Predlagam sklep, da bi komisija za evropske zadeve pozvala parlamentarne stranke,
               naj do konca maja tega leta pripravijo stališča za razpravo o prihodnosti Evropske
               zveze. To bi nam omogočilo, da bi v prvem tednu junija na tak način tudi okrepili
               javno razpravo, ki smo se jo odločili organizirati skupaj s pridružitvenim
               parlamentarnim odborom in da bi na ta način tudi lahko dodali parlamentarni input po
               seji oziroma sejo komisije, preden bi predsednik vlade poslal slovenska stališča v
               Stockholm.</p>
               <p>Mislim, da bi bilo to primerno zaporedje dogodkov, kar se nas tiče. Menim pa, da ni
               dovolj, da pozivamo samo člane te komisije, ampak da morajo stranke pripraviti svoja
               izhodišča in s tem tudi dodatno okrepimo oziroma legitimiramo ta naš prispevek.</p>
               <p>Danes bo tudi sestanek pri predsedniku državnega zbora s predsedniki nekaterih
               delovnih teles, ki se ukvarjajo z Evropsko zvezo. In mislim, da bomo tudi tam še
               kakšno idejo dobili, kako ta proces peljati naprej.</p>
               <p>Zelo zanimiva bi bila tudi varianta, če bi tudi ob obisku komisarja, predsednika
               komisije Prodija, pokazali, da se vrh Evropske zveze obrača tudi neposredno na ljudi
               oziroma na državljane, in mogoče bi takrat se dalo priložnost vsaj simbolično
               izkoristiti za to, da bi predsednik komisije nagovoril nek širši, bi rekel, ljudski
               ali civilni krog, ne samo državnih funkcionarjev.</p>
               <p>Sprašujem, ali želi kdo razpravljati o tem predlogu sklepa? Gospod Kacin.</p>
            </sp>
            <sp xml:id="SDT3-KZEZ-Redna-002-2001-05-11.sp21">

               <speaker>JELKO KACIN:</speaker>

               <p>Gospod predsednik, osebno se ne bi želel pridružiti temu pozivu, ker ne vidim mandata
               za to, da bi jaz sopozival druge stranke, naj to storijo. Sam bom to storil drugače:
               poskrbel bom za to, da bo moja stranka imela stališče. In mislim, da lahko vsak od
               nas, ki smo tu prisotni, poskrbi za to, da se vsaka stranka zelo kreativno loti in
               pravočasno določi svoje poglede na ta ključna vprašanja.</p>
               <p>Tisto, kar se mi zdi pomembno, je, da smo načelno stališče oblikovali takrat, ko smo
               se pridružili Evropski uniji. Za to gre, da ne bi želel, da neko delovno telo
               parlamenta poziva politične stranke k delu; to se mi zdi nekoliko nerodno. Zato se
               temu pozivu osebno ne bom pridružil, bom pa poskrbel za to, da bo v stranki, ki ji
               pripadam, stvar pravočasno pripravljena, in da bomo morebitne modalitete do
               dosedanjih stališč tudi jasno 
               in nedvoumno sposobni pojasniti. Hvala lepa.</p>
            </sp>
            <sp xml:id="SDT3-KZEZ-Redna-002-2001-05-11.sp22">

               <speaker>PREDSEDNIK ALOJZ PETERLE:</speaker>

               <p>Hvala. Tak sklep sem predlagal na podlagi izkušenj iz preteklosti, da se je večkrat
               dogajalo, da smo pomembne sklepe sprejemali brez tega, da bi jih stranke oziroma
               poslanske skupine dejansko prej dobro predebatirale. In ta projekt se mi zdi tako
               pomemben, da bi bilo dobro to podlago zagotoviti. To pa sem predlagal tudi na podlagi
               izkušenj, ko so se že delovna telesa obračala na poslanske skupine, da pripravijo
               podobne zadeve, ni pa bilo še takega sklepa na temo Evropske zveze. Seveda, meni je
               vseeno, ali po tej ali po drugi poti, važno je, da takrat taka stališča imamo.</p>
               <p>Predpostavka seveda je, da predstavniki oziroma člani komisije govorijo oziroma
               predstavljajo stališča strank, ampak to sem želel okrepiti, in ne bom trpel, če tak
               sklep ne bi bil sprejet. Ampak mislim, da ne bi bilo nič hudega, če lahko rečemo,
               namesto strank da vodje poslanskih skupin ali, ne vem... Bi prosil, če se še kdo
               izrazi o temu, če se vam zdi potrebno. Hvala.</p>
               <p>Če ne, potem dajem vseeno na glasovanje predlog sklepa:</p>
               <p><q>"Komisija za evropske zadeve poziva parlamentarne stranke,"</q> ali bi bilo bolje, vodje
               poslanskih skupin ali poslanske skupine? Prosim.</p>
            </sp>
            <sp xml:id="SDT3-KZEZ-Redna-002-2001-05-11.sp23">

               <speaker>JELKO KACIN:</speaker>

               <p>Predsednik, vodje poslanskih skupin so zelo občutljivi, no. Tako da res ne vem, sam
               veš, kako to izgleda v parlamentu, kako kdo reagira, če iz nekega delovnega telesa
               pridejo pozivi. Tisti organ, ki ima tak mandat, je običajno Kviaz, ta poziva vodje
               poslanskih skupin.</p>
               <p>Ne nasprotujem, ampak samo opozarjam, da je bolje biti takten.</p>
            </sp>
            <sp xml:id="SDT3-KZEZ-Redna-002-2001-05-11.sp24">

               <speaker>PREDSEDNIK ALOJZ PETERLE:</speaker>

               <p>Izvoli, Juri.</p>
            </sp>
            <sp xml:id="SDT3-KZEZ-Redna-002-2001-05-11.sp25">

               <speaker>AURELIO JURI:</speaker>

               <p><stage>/Govoril je brez mikrofona./</stage></p>
            </sp>
            <sp xml:id="SDT3-KZEZ-Redna-002-2001-05-11.sp26">

               <speaker>PREDSEDNIK ALOJZ PETERLE:</speaker>

               <p>Dobro, predlagam, da torej nadomestimo tisto, <q>"parlamentarne stranke"</q> s <q>"poslanskimi
               skupinami, naj pripravijo do konca maja stališča za razpravo o prihodnosti Evropske
               zveze"</q>. Mogoče bo tako le prišlo do širše razprave.</p>
               <p>Kdo je za tak predlog sklepa? <stage>(6 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>S tem zaključujemo to točko dnevnega reda.</p>
               <p>Sprašujem, ali je treba zdaj o 3. točki še posebej govoriti, glede na to, da je
               minister že dal uvod, gospod Žbogar tudi? Ne.</p>
               <p>Lepo se zahvalim obema veleposlanikoma za udeležbo, gospodu ministru in
               predstavnikom vlade, in se priporočamo za bodoče tesno sodelovanje.</p>
               <p>Mi pa imamo še <title>4. TOČKO DNEVNEGA REDA - MEDNARODNA</title>
                   <title>DEJAVNOST IN RAZNO.</title>
               </p>
               <p>Kar zadeva multilaterale, jaz sem se udeležil napovedanega sestanka predsednikov
               parlamentarnih teles za evropske zadeve držav kandidatk, ki so pristopna pogajanja z
               Evropsko zvezo začela na podlagi sklepa evropskega sveta v Luxemburgu, ki je tokrat
               potekalo v Budimpešti. Deklaracijo in zapis srečanja ste prejeli. Če je kakšno
               vprašanje, z veseljem odgovorim. Jaz bi samo to zanimivo dejstvo poudaril, da se je
               poljska delegacija oziroma po poljski, poljska stran v tem primeru precej zadržala
               pri tistem delu deklaracije, ki je govorila o načelu diferenciacije in je bila v
               deklaraciji potem ta zadeva na nek način relativizirana oziroma zapisana precej
               drugače kot je sklicatelj sestanka pripravil na začetku. Potem od 20. do 22. maja
               poteka konferenca skupnosti in odborov za evropski ... nacionalnih parlamentov
               Evropske zveze, tako imenovanega Kozaka. In ta konferenca obravnava različne vidike
               delovanja in razvoja Evropske zveze. Mi imamo na tej konferenci pravico sodelovanja
               in je seveda zaželjeno da podamo tudi svoja mnenja in stališča. Nimamo pa še
               glasovalne pravice. Dnevni red vam je bil že prej tudi posredovan. Jaz predlagam, da
               se udeleživa tega srečanja predsednik in podpredsednik evropske komisije. Želi kdo
               razpravljati o tem?</p>
               <p>Kdo je za tako udeležbo oziroma tako delegacijo, če tako rečem? <stage>(7 članov.)</stage> Je kdo
               proti? <stage>(Nihče.)</stage></p>
               <p>Sklep je sprejet.</p>
               <p>Glede bilateralnega sodelovanja. Na povabilo predsednika odbora za zunanjo politiko
               Jelka Kacina, bo v času od 27. do 29. maja na povratnem obisku v Sloveniji delegacija
               zunanjepolitične komisije španskega kongresa pod vodstvom predsednice Ezabell Tosino
               Discarolla Saga. Komisija za evropske zadeve so bo s špansko delegacijo sestala v
               ponedeljek 28. maja ob 16.30 v velikem salonu. Predlagam, da bikomisijo zastopala
               štiričlanska delegacija. Prosim za predloge. Mislim, da bi predsednik in
               podpredsednik morala biti zraven. Sprašujem, kdo bi še želel sodelovati? Če bi želeli
               več ... To je 28. maja, v
               ponedeljek ob polpetih. Ta dan je seveda rezerviran za poslansko delo v pisarnah in
               številnih takrat ne bo tukaj. Predsednik, ali si lahko takrat zraven? Aurelio, imaš
               ti čas? <stage>(Glas iz ozadja.)</stage> Aja, ti nisi član komisije. Je tukaj, na desni strani kdo
               zainteresiran za udeležbo? Saj preživimo tudi v dvoje, ampak tam bodo štirje, pa
               mislim da je dobro, zlasti, če je kdo še s skupine prijateljskega sodelovanja. Da.
               Jelko.</p>
            </sp>
            <sp xml:id="SDT3-KZEZ-Redna-002-2001-05-11.sp27">

               <speaker>JELKO KACIN:</speaker>

               <p>Jaz bi predlagal, da je Aurelio zagotovo prisoten, ker je vodja skupine
               prijateljstva s Španijo, to smo ravnokar potrdili. Drugo so pa te zadrege, ki
               izhajajo tudi iz njihovih obveznostih. Oni nekako lažje potujejo iz države na začetku
               tedna. Oni pridejo že v nedeljo, tako da se bom jaz z njimi ukvarjal predvsem v
               nedeljo. Prosim pa za neko kooperativnost. Konec koncev je to let 40-milijonska
               država, so zelo pomembni zavezniki. Ta gospa je do zdaj opravljala tudi sila pomembne
               funkcije, tudi v vladi je bila, tako da bi veljalo nakloniti nujno potrebno
               pozornost.</p>
            </sp>
            <sp xml:id="SDT3-KZEZ-Redna-002-2001-05-11.sp28">

               <speaker>PREDSEDNIK ALOJZ PETERLE:</speaker>

               <p>Jaz se zelo strinjam s poudarkom o pozornosti. V kratkem bo tudi Španija zopet
               prišla na vrsto, da predseduje in mislim, da je še dodatna pozornost še bolj na
               mestu. Mislim, da smo doslej bili na različnih ravneh lepo pozorni do Špancev, ki
               nekako tudi razvijajo nov odnos do srednje Evrope in posebej do držav kandidatk in so
               nam to večkrat tudi povedali. Gospod Juri.</p>
            </sp>
            <sp xml:id="SDT3-KZEZ-Redna-002-2001-05-11.sp29">

               <speaker>AURELIO JURI:</speaker>

               <p>Da ne bo nesporazuma. Bom tu v ponedeljek, lahko sem tudi na obeh razgovorih, ni
               problema. Samo sem samo opozoril, da nisem član Komisije za Evropske zadeve.</p>
            </sp>
            <sp xml:id="SDT3-KZEZ-Redna-002-2001-05-11.sp30">

               <speaker>PREDSEDNIK ALOJZ PETERLE:</speaker>

               <p>Dobro. Se pravi, zaenkrat imamo tri. Včasih smo to tako naredili, da bo... <stage>(Glas iz
               ozadja.)</stage> Ali bo šel gospod?</p>
               <p>Kdo je za tako sestavo naše delegacije? Hvala lepa. Je kdo proti? <stage>(Nihče.)</stage></p>
               <p>Ugotavljam, da je delegacija potrjena.</p>
               <p>Ali ima kdo pod razno? Gospod Kacin.</p>
            </sp>
            <sp xml:id="SDT3-KZEZ-Redna-002-2001-05-11.sp31">

               <speaker>JELKO KACIN:</speaker>

               <p>Gospod predsednik, jaz bi se malo vrnil na tvojo poročilo iz Budimpešte, kjer si
               posebej opozoril na poljsko stališče. Kot veste, je bil tukaj poljski zunanji
               minister Bartuševski. Jaz sem ga včeraj imel na kosilu v Maximu. Mož je zelo
                  zgovoren in zato bi samo
               izkoristil to priložnost, da opozorim na en segment tega njihovega gledanja. To si že
               ti opozarjal. Skratka, Poljska je tista, ki ni prav nič navdušena nad tem, da bi
               individualno obravnavali posamezne države kandidatke glede na njihov napredek. To se
               je včeraj še posebej pokazalo pri tem njihovem vztrajanju za 18-letno prehodno
               obdobje, ko gre za kmetijska zemljišča. Oni so si zadali tak nemogoč političen
               izhodiščni položaj, da bi, zavedajoč se, da je ravno Poljska tista, ki povzroča
               največ problemov pri prostem pretoku ljudi v domači javnosti to nekako kompenzirali.
               Če nam pa oni ne pustijo, da bomo mi hodili delati v EU, jih bomo pa mi stisnili
               tukaj pri kmetijskem zemljišču. S tem, da so jasno povedali, da se ta njihova
               pogajalska namera nanaša samo na kmetijska zemljišča, ne pa na trg nepremičnin, kar
               zadeva tuje investicije. To so potem jasno povedali. Ampak mož je zelo zgovoren in se
               je pač pokazalo, da gre v bistvu bolj ali manj za taktiko. Zato bi zdaj, ko smo
               predvsem sami predlagal, da izkoristimo prav vsako priložnost in prisotnost
               novinarjev, da čimbolj poudarjamo to našo potrebo po individualnem obravnavanju. To
               bi moralo biti ključno poslanstvo in spoznanje, ki bi z vseh teh delovnih teles, ki
               se s tem ukvarjamo morali prihajati v našo javnost. TO nam bo zagotovilo tudi večjo
               podporo naše javnosti, če bomo pri tem dovolj odločni. Hvala lepa.</p>
            </sp>
            <sp xml:id="SDT3-KZEZ-Redna-002-2001-05-11.sp32">

               <speaker>PREDSEDNIK ALOJZ PETERLE:</speaker>

               <p>Hvala lepa. Zaključujem sejo.</p>
               <stage type="time">(Seja je bila zaključena 11. maja 2001 ob 10.04 uri.)</stage>
            </sp>
         </div>
      </body>
   </text>
</TEI>