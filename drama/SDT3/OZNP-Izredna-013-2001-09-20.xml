<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZNP-Izredna-013-2001-09-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">DB58C4C9025C0FA3C1256ACC002F2C88</idno>
               <idno type="custom" subtype="day">ED460A25CD02021AC1256ACD003F45E0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=ED460A25CD02021AC1256ACD003F45E0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNP-Izredna-013-2001-09-20.OZNP" n="013">
               <name>Izredna</name>
               <date when="2001-09-20"/>
            </setting>
         </settingDesc>
         <particDesc>
            <listOrg>
               <org xml:id="OZNP-Izredna-013-2001-09-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNP-Izredna-013-2001-09-20.OZNP">
                        <orgName key="OZNP">Odbor za notranjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO</stage>
            <stage type="session">13. izredna seja</stage>
            <stage type="date">(20. september 2001)</stage>
            <stage type="chairman">Sejo je vodil Maksimiljan Lavrinc, predsednik odbora.</stage>
            <stage type="time">Seja se je pričela ob 12.17 uri. </stage>


            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p><gap n="..."/> Razlogov za to je pa več. Deset nas je zdajle, to je prvo.</p>
               <p>Drugo, tale motor, ki je narejen za tisoč obratov, dela na pettisoč obratih in,
               seveda, potem, mehaniki bi rekli, <q>"preploza"</q>.</p>
               <p>Dejstvo je, da tudi strokovni suport tega odbora ni takšen, kakršen bi pravzaprav
               človek želel, da bi bil, in tudi ne more pri takem obsegu opravljati svojega dela
               tako, kot je treba. Zato razmišljam celo v tej smeri, da bi danes sejo preprosto
               prestavili na torek ob 12.00 uri in tako omogočili - ker zdajle ugotavljam, da niste
               dobili na mizo novooblikovanih sklepov v zvezi s poročilom varuha človekovih pravic.
               Ostala poročila so sicer pripravljena. Prišlo je tudi do napake, za katero se bom
               moral posebej opravičiti, ker sem jaz podpisal in sem jaz odgovoren. Potem je treba
               pripraviti stališča, kijih bomo pripravljali skupaj; osnutek je sicer pripravljen,
               vendar o vsakem stališču posebej bomo opravili debato, ker se bojim, da še posebej iz
               razprave na zadnjem nadaljevanju prejšnje seje, je mogoče, da nekateri od vas ne bodo
               zadovoljni s tistim, kar bi bilo v stališču povzeto.</p>
               <p>Tako da sprašujem za vaše mnenje najprej, preden začnemo. Apropo poročila še to, da
               neke delovne skupine, ki bi lahko oblikovala stališča, ni mogoče oblikovati. Vsi ste
               prezaposleni, torej, preprosto ne dobim nikogar, da bi mi pomagal, da bi sodeloval,
               samo sam s strokovci si pa tega preprosto ne morem privoščiti.</p>
               <p>Če ste za to, lahko začnemo. Zdaj ugotavljam, da smo sklepčni. Ampak bomo šli lepo
               počasi, tako da bi kolikor toliko sledili, seveda pa, da tudi sproti na mizo dobivate
               papirje.</p>
               <p>Ali pa, če ste za to, še enkrat sprašujem in bom dal na glasovanje, kdo je za to, da
               sejo opravimo v torek ob 12.00 uri, takrat imamo potem dve uri časa, kosilo se lahko
               opravi prej, in seveda na ta način bi tudi zagotovili, da so, prvič, vsi normalno
               povabljeni, ker bo le štiri, pet dni vmes; drugič, vsi boste imeli vsa poročila na
               mizi. Želim slišati vaše mnenje. Prosim, gospa Zupanova.</p>
            </sp>
            <sp who="SDT3:ZupanMajda">

               <speaker>MAJDA ZUPAN:</speaker>

               <p>Hvala lepa. Osebno mislim, da bi prestavili sejo, ker sem se že sama jezila, da je
               prišel sklic tako kasno in se na to nismo mogli pripraviti. Poleg tega pa tudi nimamo
               oblikovanih stališč.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Jaz se strinjam. Povedal sem tudi, da je pri oblikovanju stališč problem.</p>
               <p>Potem predlagam, da se o predloženem dnevnem redu pomenimo v torek ob 12.00 uri -
               vabilo velja danes, šlo bo tudi pismeno vabilo - in, seveda, da se do takrat zagotovi
               tudi vse napisano. Poudarjam pa, da so to le osnutki. Pri sestavi poročil je prišlo
               do pomote, ker so bili osnutki stališč pripetizraven k poročilom. O njih se odbor ni
               opredeljeval. Tudi sicer pa vam povem, da sem se včeraj pogovarjal z generalno
               sekretarko. Dela v odboru na tak način ni mogoče opravljati. Prvo je obseg dela. Vi
               poglejte, koliko strokovcev podpira delo odborov, ki imajo na leto, ne vem, deset do
               dvanajst sej, pa tudi dvajset - poglejte pri nas, koliko je tega - kakšne so te moči
               tam, torej so stari, izkušeni ljudje. Pri nas imamo zdajle pravzaprav dve, gospa je
               na bolniški in je danes prišla izjemoma sem, zato da pomaga. In na tak način, bom
               rekel, jaz preprosto ne morem več ne slediti, ne opravljati. Pričakujem vašo pomoč,
               predvsem pa pričakujem pomoč podpredsednikov.  In zato predlagam, da se podpredsedniki pred tisto sejo, dobimo,
               najboljše bo danes, če imate seveda čas, na nek način ste si ga rezervirali in da se
               dogovorimo o nadaljnjem delu v odboru.</p>
               <p>Tudi še ena stvar je, ki bi jo rad povedal, to pa je, obveščanje javnosti o delu
               odbora. Jaz bi želel seveda, da bi bile, da bo nekaj pripravljenega vnaprej, kajti
               sicer lahko prihaja do tega, da javnost ne izve kaj pravzaprav počnemo tukaj ali pa
               ne izve korektno, pride do zapletov, potem nepotrebnih. Sam sem imel enega od teh,
               ker sem urgiral v petek popoldne po žalni seji, pri nas na, torej pri gospodu Pezlju
               in <gap n="..."/> Na tak način se preprosto ne da delati korektno. Jaz ne morem zagotavljati, ne
               normalnega sklicevanja, zato je tudi izredna seja to, ne tega, da bodo gradiva, ki so
               pripravljena oziroma ki bi morala biti pripravljena, pripravljena korektno. Dva sta
               se javila k besedi. Najprej gospod Terčon, potem pa gospod Rupar.</p>
            </sp>
            <sp who="SDT3:TerčonDavorin">

               <speaker>DAVORIN TERČON:</speaker>

               <p>Hvala, gospod predsednik. Torej jaz podpiram, da bi sejo sklicali v torek in da bi
               poskušali takrat kaj narediti. Čeprav moram povedati, da nisem siguren, da bomo v
               torek, če bomo šli po predlaganem dnevnem redu, opravili vse. In mislim, da bomo
               morali zasedati še pred kakšno sejo državnega zbora, znotraj seje, pa vprašanje, če
               bo še to dovolj.</p>
               <p>Predsednik, ti si apeliral na pomoč nas poslancev, pa podpredsednikov, jaz pa
               apeliram tudi na tvojo pomoč. Vlada nas očitno bombardira z ogromno gradivi, ki niso
               pripravljena, nekateri zakoni so bolj tudi lepotni po moji oceni kot kaj drugega ali
               pa imajo rešitve, ki niso dorečene. To se dogaja tudi s predlogi zakonov, ki jih
               imamo zdaj na dnevnem redu, saj smo pri nekaterih ugotovili, da je treba še marsikaj
               premisliti.</p>
               <p>Ocenjujem, da ti kot predsednik, to bombardiranje vlade oziroma ministrstva za
               notranje zadeve, lahko nekoliko zaustaviš, ker vendar določaš dnevni red teh sej.
               Seveda je na mestu tudi razmislek, če bo ta odbor, to je bilo sicer že velikrat
               premleto, če bo ta odbor s tako širokim delokrogom lahko učinkovito delal. Mi vemo,
               da smo imeli že pobude, da bi ta odbor razdelili in mogoče samo v razmislek še enkrat
               ta pobuda, ker mislim, da je delokrog še zelo, zelo velik in preobsežen. Kot
               poudarjam pa, računam tudi na sodelovanje tebe predsednik in da boš zaustavil vlado
               in da boš uvrščal na dnevni red tisto, kar je res nujno, bodisi zaradi usklajevanja
               zakonodaje zaradi pristopanja k Evropski uniji oziroma zaradi rokov, ki jih imamo,
               sedaj na primer v zvezi z lokalno samoupravo. In da ne bomo imeli ogromno gradiva kot
               ga imamo zdaj, na koncu seje pa ugotovili, da nič skoraj nismo storili.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala. Gospod Rupar.
               </p>
            </sp>
            <sp who="SDT3:RuparPavle">

               <speaker>PAVEL RUPAR:</speaker>

               <p>Hvala, predsednik, za besedo. Pravzaprav je že gospod Terčon prevzel nekaj mojih
               misli, predvsem o preobremenjenosti oziroma o delu, ki si ga je v začetku tega
               mandata nakopal ta naš odbor. Namreč, prej smo imeli vrsto drugih odborov, katerih,
               bom pa rekel, je bilo delo porazdeljeno tako, da nismo bili tako hudo obremenjeni,
               kot sedaj. Prihaja do absurda, ko smo člani morda enega odbora, tega, ki sedaj
               zaseda, pa vendar je to lahko pet odborov v preteklem sestavu oziroma v preteklem
               mandatu. Zato pobuda tudi iz naše strani se mi zdi povsem na mestu, da še enkrat in
               ponovno razmislimo o razdelitvi dela na druge odbore, da se jih ustanovi ponovno, ker
               bo samo tako lahko zagotovljeno uspešno delo, sicer bo pa tako naprej, ali zaradi
               preobremenjenosti navzočnost vprašljiva ali pa natrpanje materialov in pa, seveda,
               dolgovezenje teh sej.</p>
               <p>Seveda je vse pomembno, kar se sprejema, je pa seveda veliko takih stvari, ki pa
               potrebujejo poseben razmislek, posebno debato, lahko je en zakon tako obsežen in
               dolg, da potrebuje veliko več časa, kot ga imamo na voljo in bi, seveda, bilo to tudi
               z naše strani kot predlog, da se v čim krajšem roku razdelijo dela in ustanovijo novi
               odbori, tudi s strani opozicije. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Jaz bom samo poskus opravičila naredil, zakaj je prav konkretno s to sejo
               državnega zbora prišlo do takih zapletov.</p>
               <p>Prvo. Cel sklop zakonov s področja uprave mora biti na tej seji. Danes smo imeli
               pridružitveni odbor in komisijo za evropske zadeve, kjer smo se seznanili s poročilom
               evropskega parlamenta in nam očitajo, da s spremembami na področju uprave, sploh z
               zakonodajo, ki naj bi sledila, da kasnimo. Kar pomeni, da je treba pohiteti tako s
               sprejemanje tovrstne zakonodaje, kot z implementacijo.</p>
               <p>Drugo je, da je sam predsednik državnega zbora obljubil varuhu človekovih pravic, da
               se bo poročilo varuha obravnavalo na septembrski seji. Navsezadnje nas je lahko celo
               malo sram zaradi tega, ker imamo tukaj dve poročili, eno še za preteklo leto. Ob tem
               se je pa krog strokovcev, ki podpirajo delo tega odbora, samo manjšal, nekaj zaradi
               težav z zdravjem in na žalost zgubljamo pravzaprav dve dobri moči, ki ne zmoreta več
               kot štiriurnega dela, drugo pa, bom rekel, nekateri so odšli, eni v penzion,
               drugidrugam, in zato sem s tem v zvezi obvestil tudi, saj pravim, včeraj gospo
               generalno sekretarko, da tega ni mogoče več tako voditi. To je eno.</p>
               <p>Drugo pa. Jaz se bom potrudil, da ob pomoči mojih podpredsednikov, in mi naj pri tem
               na nek način nudijo bolj moralno oporo in to, da me ne bodo preganjali, ker smo iz
               različnih vrst, da kljub temu, da bo gorela voda, da tako rečem, stvari, ki ne bodo
               na nek način pripravljene, ne bodo romale na dnevi red seje državnega zbora.  Tudi sicer mislim, da je enako
               kot prednost, so problemi tam. Jaz ne vem, kako bomo speljali z vsemi tistimi
               točkami, ki jih tam imamo, še posebej tukaj, če bo neka resna in poglobljena
               diskusija, denimo samo v tem sklopu zakona s področja uprave na seji državnega zbora.
               To jaz mislim, da manj kot dan ne more trajati. Potem pa, če preštejete še vse ostale
               točke, je pa to boleče za glavo. Gospod Potrč še želi besedo.</p>
            </sp>
            <sp who="SDT3:PotrčMiran">

               <speaker>MIRAN POTRČ:</speaker>

               <p>Hvala lepa. Jaz soglašam, da se preloži razprava in upam, da se bomo, ko bomo dobili
               dovolj pravočasno osnutke besedil pripravili na ta način, da bi lahko pripravili
               amandmajske predloge. Sprejemam tvoja opravičila, gospod predsednik. Nimam nič proti,
               da odpremo razpravo o mnogih vprašanjih. Bojim se pa, da je ne bomo, bi rekel lahko
               zaključili. Meni bi bilo ljubše, če bi je ne odprli. Načeta so pa vprašanja
               prevelikega obsega zakona. Jaz se strinjam. Samo hkrati si ti dal v pojasnilo, da je
               velika večina vezana na EU in sem šel zdaj gledati in res po teh piše tule. Kaj bomo
               naredili? Lahko bi rekli, naj v zakonu ne daješ na dnevni red, ali da bomo rekli
               vladi in pristojnemu ministru, naj jih ne pošilja. Karikiram, ampak recimo. Nimamo
               velike izbire. Jaz se strinjam s problemov strokovnih ljudi v delovnih telesih. Samo
               vas opozarjam, da imam to obveznost, da sem tudi vodja poslanske skupine in stalno
               znova poslušam na kolegiju, da je treba organiziranost v državnem zboru spremeniti.
               In sem edini, ki tam opozarjam, da bodimo pametni pri tej diskusiji. Edini sem. Ker
               vsi ostali vodje mislijo, da je problem strokovnih ljudi samo v poslanskih skupinah.
               Jaz trdim, da je v poslanskih skupinah, ampak ne na ta način, da se da na hitro reči,
               kot kdo reče, da imamo preveč ljudi v delovnih telesih. Predvsem pa bo nov poslovnik
               za mene, ker že diskutiramo tu, povečal odgovornost delovnih teles in ne zmanjšal in
               s tem v zvezi tudi strokovnih ljudi v delovnih telesih. Zato prosim, če bomo o tem
               diskutirali v miru, jim dajte tudi predsedniki delovnih teles zahtevo, da se celovita
               razprava opravi, da skupaj potem ocenimo, kaj je pametno, kaj ne in kako, bi rekel
               zagotoviti strokovno pomoč in poslancem in delovnim telesom. Ker konec koncev,
               delovnim telesom je tudi za poslance, saj ni za nekoga drugega. In podobna je
               diskusija okoli delovnih teles. Jaz nimamproti temu, da se odpira, ampak nisem pa za
               to, da isti ljudje, recimo danes sprejmemo en sklep na matičnem delovnem telesu,
               drugič pa mnogi enaki ali pa vsaj z istih krogov popolnoma drugačen sklep na Kviazu
               ali pa na kolegiju. In to se nam je nekajkrat doslej dogodilo, vsaj kar zadeva
               komisijo za invalide in odločanja na matičnem delovnem telesu o tem vprašanju in na
               Kvizau. Da ne bi kaj prehitro sklepali, problemi pa so točno takšni, kot je vsak od
               vas o njih govoril, jaz nobenega, ne rečem, da ni imel prav.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Gospod Petan.
               </p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Hvala za besedo. Torej, predsednik, sprejemam tvoje opravičilo, ker sam ugotavljam,
               da se je dejansko nakopičilo toliko stvari in da ti kot predsednik težko vse skupaj
               koordiniraš in spravljaš v red.</p>
               <p>Dejstvo je, da smo pač prišli v določeno obdobje, ko se nam je nekaj podrlo na
               glavo. Zakonodajo, za katero smo vedeli, da jo bomo morali sprejeti, smo verjetno pač
               odlagali do zadnjega. Tu ni niti tvoja krivda, predsednik, niti naša, parlamenta,
               ampak še kje drugje; verjetno so zadeve malo širše.</p>
               <p>Drugo, zdaj pa gremo malo gledati naprej. To, kar se nam je zdaj zgodilo za to sejo,
               se nam mirne duše lahko zgodi še za katero drugo sejo. To se pravi, da verjetno bo
               treba razmisliti in delo malo drugače postaviti, v smislu planiranja, glede
               obremenitev posameznih odborov in posameznih področij. Za to sejo je res za to
               področje, ki ga pokriva ta odbor, toliko zakonov in tako pomembnih in obsežnih
               zakonov, zahtevnih zakonov, ki jih sicer res moramo sprejeti. Res je, da bi nekateri
               lahko že prišli prej v parlament, vendar zaradi takšnih ali drugačnih vzrokov niso
               prišli; pa o tem nima smisla zdaj razpravljati, treba je najti rešitev iz tega.</p>
               <p>Mislim pa, da takrat, ko se bodo planirale seje državnega zbora, bo treba malo
               pregledati, kakšna zakonodaja je, kateri odbori in komisije jo pokrivajo. Ker ni,
               skoraj enostavno ni mogoče, to zdaj vidimo, da pade na en odbor, recimo, na ena
               tretjina seje, in to zelo pomembnih zakonov, dočim mogoče za nekatera druga področja
               pa v bistvu nič ali pa nekoliko manj, tam pa so obremenitve manjše. Tako da bo treba
               malce prerazporediti to obremenitev.</p>
               <p>Naslednje, kar se mi zdi zelo pomembno in, predsednik, ti si to že načel in drugi
               tudi, gre za kadrovsko politiko državnega zbora. Nekaj bomo verjetno morali reči in
               tudi doreči in se zmeniti, kako bomo to vozili naprej. Ali bomo, ne vem, predalčkani,
               pa če imaš ti preveč dela, mene to nič ne zanima, kljub temu, da bi jaz mogoče lahko
               pomagal. In pa drugo, kar je s tem v povezavi, je pa - zadnje čase ugotavljam, da
               ljudje iz državnega zbora kar, ne vem, že lahko rečem besedo, da množično odhajajo,
               pa se nihče kaj preveč verjetno ne razburja. Mislim, da bi nam to tudi moralo dati
               malo razmišljati, zakaj se todogaja. Zakaj ljudje, ki se, recimo, naučijo v državnem
               zboru, ki imajo znanje, ki pridobijo znanje, če je le možnost, odidejo.
               Nezadovoljstvo je veliko. Sam se pogovarjam z marsikom in - dobro, vemo, da nihče ni
               zadovoljen, saj je prav, da ni, da teži k boljšemu. Vendar so nekatere kritike pa
               upravičene. Tako da glede kadrovske politike bo treba nekaj reči. Ljudje, ki delajo
               kjerkoli, niso samo neke številke, da nas je toliko ali jih je toliko, ampak vsak
               posameznik je neka oseba, ki ima dušo in ga ne moremo tretirati kot neko mizo ali pa
               stol ali kaj podobnega.</p>
               <p>Tako da verjetno bomo tudi o tem morali kaj razmisliti. In mislim, da zdajle je neka
               majhna priložnost, da tudi o tem kaj rečemo in stvar gledamo celovito, ne samo da
               nimamo časa, da težko to naredimo, ampak se moramo tudi vprašati po vzrokih. In,
               predsednik, jaz se strinjam s tabo, da mogoče malo premislimo to, pa malce tudi kot
               celoto, ne samo kot vsebino teh zakonov zadevo obravnavamo, pa mislim, da bomo prišli
               do neke rešitve. Smo pa zdaj prišli v tisti kot, ko pa se moramo odločiti. Do zdaj
               mogoče se niti ni bilo potrebno; zadeve so se še vedno nekje pokrile. Ampak zdaj pa
               smo očitno prišli v tako situacijo, ko bomo morali zadeve verjetno malo širše
                  obravnavati. In žal
               predsednik, si ravno ti tisti, tega odbora, ki si pač najbolj nastradal kot se temu
               reče in imaš največ problemov s tem in boš pač moral mogoče pri tem tudi orati malo
               ledino. Tako da, jaz seveda te podpiram pri teh prizadevanjih, pa bomo skupaj mogoče
               morali tudi kaj reči, pa še malo širše kar je preko tega odbora, ki smo danes tu
               zbrani. Jaz zadevo vidim malo širše, tudi ne samo strogo, da je zmanjkalo časa in da
               je seja državnega zbora pač že v torek. Tako da, se pa strinjam s tem, da bi mogoče
               res malo, par dni zadevo prespali, pa preštudirali, pa našli neko boljšo rešitev, ki
               bi bila tudi bolj celovita. Toliko. To je moj pogled. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa, gospod Petan. Jaz zaključujem, da bomo sejo opravili v torek. Do danes
               popoldne boste vsi poslanci oziroma člani tega odbora dobili v pisni obliki osnutke
               stališč. Kdorkoli bi želel kakšno stališče popraviti, prosim, da ga vsaj do
               ponedeljka popoldne ali pa do torka dopoldne, dostavi strokovni službi odbora. In če
               bi šli potem tako, da preprosto z glasovanjem odločamo o posameznih stališčih, smo
               lahko v dveh urah gotovi. Ker mi smo z diskusijo okrog posameznih zakonov, o vsebini
               in tako naprej, opravili. Ostaja nam samo še odločitev o stališčih.</p>
               <p>Prosil bi to za to, ker bom naročil, da se pripravijo nova poročila. Prišlo je do
               napake, v uvodu bi moralo pisati, delno poročilo, piše povsod to, kar smo poslali v
               torek, seveda za to, da smo ujeli rok. Poročilo, to ni poročilo, pomotoma so bili
               zraven pripeti še osnutki stališč, zato bo za vsako točko, novo poročilo, ki bo po
               vsebini identično, tekst, ki je zgoraj, vendar s stališči takšnimi kot jih bomo
               sprejeli. To je ena zadeva. Zato bi prosil, da se to prej dostavi.</p>
               <p>Drugo je pa to, da bom na podlagi te diskusije pisal predsedniku državnega zbora,
               naj se opravi, torej naj on opravi s predsedniki odborov in komisij neko splošno
               diskusijo o organizaciji dela posameznih odborov in o strokovnem soportu, ki ga
               posamezni odbori in komisije za to potrebujejo. Hvala lepa za razumevanje in vse
               tiste, ki ste opravičilo sprejeli, se jim zahvaljujem.</p>
               <stage type="time">(Seja je bila zaključena 20. septembra 2001 ob 12.39 uri.)</stage>
            </sp>
         </div>
      </body>
   </text>
</TEI>