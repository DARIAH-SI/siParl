<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZNP-Redna-006-2001-05-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">7702512F6AD453AEC1256A3800315536</idno>
               <idno type="custom" subtype="day">B52DE5E0F02744FBC1256A490027803B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=B52DE5E0F02744FBC1256A490027803B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNP-Redna-006-2001-05-10.OZNP" n="006">
               <name>Redna</name>
               <date when="2001-05-10"/>
            </setting>
         </settingDesc>
         <particDesc>
            <listOrg>
               <org xml:id="OZNP-Redna-006-2001-05-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNP-Redna-006-2001-05-10.OZNP">
                        <orgName key="OZNP">Odbor za notranjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO IN PRAVOSODJE</stage>
            <stage type="session">1. nadaljevanje 6. seje</stage>
            <stage type="date">(10. maj 2001)</stage>
            <stage type="time">Seja se je pričela ob 9.22 uri. </stage>
            <stage type="chairman">Sejo je vodil Maksimiljan Lavrinc, predsednik.</stage>


            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Ugotavljam, da smo sklepčni. Predlagam, da nadaljujemo z delom. Dogajalo se bo, da
               nam bodo nekateri malo uhajali in potem prihajali nazaj. Zato bom povedal zdaj
               vnaprej, kako sem si predstavljal, da bo današnje delo potekalo. Najprej bi končali
               zakon o brezplačni pravni pomoči, ker sta amandmaja pripravljena in sta ravnokar
               prišla na novo na mizo. Ko bi
               zaključili ta zakon, bi šli na zakon o amnestiji, zato da odpravimo en del, se pravi
               notranje ministrstvo. Ker sem obljubil ministru za notranje zadeve, to me je pa
               zmedlo, ker sem ravnokar z njim govoril, da bi bil lahko navzoč pri svojih obeh
               točkah oziroma pri obeh točkah, kjer bo nastopal v imenu predlagatelja, predlagam, da
               se z zakonom o javnih uslužbencih začne ob poldvanajstih, v kolikorbomo seveda do
               takrat ostale stvari končali. Tako bi imel tudi dr. Virant, ki je pravzaprav šele
               danes dobil na mizo neke papirje čas, da v tem času vsaj preleti zadeve in da imamo
               potem tudi lahko kvalitetno debato. Na tak način sem si predstavljal današnje delo.
               Jaz upam, da ni kakšnega ugovora. Vidim ne.</p>
               <p>Smo pri zakonu o brezplačni pravni pomoči. Jaz predlagam gospe Irmi Pavlinič, ki je
               predlagala dva amandmaja, da ju najprej obrazloži.</p>
            </sp>
            <sp who="SDT3:PavliničKrebsIrma">

               <speaker>IRMA PAVLINIČ KREBS:</speaker>

               <p>Hvala lepa. Glede na to, da smo včeraj pravzaprav bili enotni, da se z dvema
               amandmajema k 32. in 33. členu na nesporen način zapiše, da je dolžnost organa, ki je
               odločal o brezplačni pravni pomoči, da podatke, ki jih lažje pridobi po uradni
               dolžnosti tudi pridobi, sem pri pripravi teh dveh amandmajev upoštevala to dejstvo in
               tudi dejstvo, ki ga je navedel gospod Deisinger, da pa vendarle prosilec sam predloži
               vse podatke, s katerimi razpolaga. Zaradi tega predlagam amandma k 32. členu, da se v
               četrtem odstavku za besedo <q>"zakona"</q> doda besedilo <q>"in z njimi razpolaga prosilec"</q>,
               črta pa se sedmi odstavek. S tako ureditvijo je nesporno, da se prošnji predložijo
               podatki, s katerimi prosilec razpolaga. To so odrezki od osebnega dohodka, prometno
               dovoljenje, ki ga ima. S predlaganim amandmajem k 33. členu,pa se besedica <q>"lahko"</q>
               črta, kar pomeni obligatorni zbiranje podatkov o dejstvih, s katerimi prosilec ne
               razpolaga, pa jih organ, ki odloča o brezplačni pravni pomoči, za svojo odločitev
               potrebuje in o katerih vodijo evidence ostali državni organi in je bila včeraj naša
               skupna ocena, da do njih lažje pride organ, ki odloča v upravnem postopku. Tako
               predlagam sprejem teh dveh amandmajev, z obrazložitvijo, da tako potem nesporno
               določimo, da se podatki, s katerimi prosilec ne razpolaga, pridobivajo po
               uradnidolžnosti. Hvala lepa.
               </p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Jaz bi prosil še gospoda državnega sekretarja in pa naš sekretariat, da
               je pozoren, da bi nomotehnično stvari bile v redu.</p>
            </sp>
            <sp who="SDT3:unknown-M">

               <speaker>GOSPOD ____________:</speaker>

               <p>Hvala lepa, gospod predsednik. Gospodje in gospe poslanke! Predlagatelj ne
               nasprotuje tem amandmajem oziroma celo podpira te amandmaje, ker bodo omogočili lažje
               in hitrejše pridobivanje podatkov za odločanje o brezplačni pravni pomoči. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa.</p>
            </sp>
            <sp who="SDT3:unknown-F">

               <speaker>GOSPA ____________:</speaker>

               <p>Je v skladu z našim mnenjem.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Prosim, gospod Potrč.</p>
            </sp>
            <sp who="SDT3:PotrčMiran">

               <speaker>MIRAN POTRČ:</speaker>

               <p><gap n="..."/> posebej, če stroka misli, da je to dobro. Jaz pa mislim, da je to zelo nejasno.
               Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Še kdo? Prosim.</p>
            </sp>
            <sp who="SDT3:PavliničKrebsIrma">

               <speaker>IRMA PAVLINIČ KREBS:</speaker>

               <p>Gospod Potrč, mislim, da je zelo dobro, da to razčistimo. Tu je predlagatelj, jaz
               sem predlagateljica tega amandmaja. V katerem delu je nejasno, gospod Potrč, da
               dorečemo?</p>
            </sp>
            <sp who="SDT3:PotrčMiran">

               <speaker>MIRAN POTRČ:</speaker>

               <p>Nejasno je namreč v tistem delu, kjer piše <q>"in z njimi razpolaga prosilec"</q>. Ker, kaj
               to pomeni, da z njimi razpolaga prosilec. Gre za podatke, ki so odvisni od tega, bi
               rekel, ali jih doma ali jih nima doma, jih je že priskrbel, jih ni priskrbel ali
               podobno. Mislim, ta <q>"z njimi razpolaga prosilec"</q> daje glede na ostali tekst še
               eventualno široka pooblastila in možnosti, da se v okviru pravilnika, ki bo najbrž
               potreben, potem te stvari tudi na način, ki bo oteževal cilj, ki ga je imela ta
               ideja, gospa Krebsova, malo težje uresničljiv. Ker recimo, jaz soglašam, kaj jaz vem.
               Od tega, kar se mi tu zdi, so nekatere stvari, bi rekel nesporne in ne vem, najbrž
               EMŠO, davčno številko, naslov<gap n="..."/> To so stvari, za katere, če je treba, se tudi lahko
               zmenimo, da jih je treba predložiti. Najbrž pa sploh niso sporne. Sporne postanejo
               stvari od tistega dela naprej, ko gre za vprašanje njegovega premoženjskega stanja.
               Po mojem. Štima. Od tam naprej so problematične. Od tu naprej, pa je diskusija, kaj
               od tega je tisto, s čimer prosilec razpolaga, kaj od tega je pa tisto, s čimer
               prosilec ne razpolaga. In če bi tu rekli, da on predloži zadnjo davčno napoved, kot
               smo recimo včeraj diskutirali, je bilo nesporno jasno. On predloži zadnjo davčno
               napoved. Če iz te zadnje davčne napovedi organ, ki o tem odloča meni, da so podatki
               zadostni in da dokazujejo, da nima pogojev. Nima pogojev in odloči. Če ugotovi, da so
               podatki zadosti, ker se vidi, da ima samo izjavo, da ni vložil davčne napovedi, ker
               je ni obvezen po zakonu vložiti. Pa se vpraša, res je ni bilobvezen vložiti, to
               najbrž tudi zadošča. Če pa ne, se gre pa na neke dodatne podatke. Se oproščam in še
               enkrat povem. Jaz bom to podprl. Ker je sigurno boljše od obstoječega besedila. Res
               se pa bojim, da je nejasno. Tudi glede na to, kar se spreminja. Poglejte, mi bomo
               zdaj četrti odstavek črtali. Prošnje morajo biti<gap n="..."/> <stage>(Glas iz ozadja.)</stage> Ali ni več
               tega? Črta se sedmi odstavek? V četrtem odstavku se za besedo  <q>"zakonu"</q><gap n="..."/> <q>"prošnji morajo biti predložene
               listine, ki dokazujejo obstoj pogojev po tem zakonu in z njimi razpolaga prosilec"</q>.
               Tu se zdaj to doda? Vsaj to velja isto? Zakaj potem recimo, je v celoti treba črtati
               sedmi odstavek, tudi ne vem. Hvala. Ne bom se več oglasil. Velja tisto, kar sem
               rekel. Boljše, kot prej ampak<gap n="..."/></p>
            </sp>
            <sp who="SDT3:PavliničKrebsIrma">

               <speaker>IRMA PAVLINIČ KREBS:</speaker>

               <p>Ravno zaradi tega pomisleka je predlagano črtanje sedmega odstavka, ki napotuje
               prosilca in obrazlaga, kakšen status ima prosilec, ko sam pridobiva javno listino.
               Ker, tu je potem mislim da na vaše pomisleke, gospod Potrč, odgovarja ureditev v 33.
               členu, ki pravi, da pristojni organ, ker se črta besedica lahko, ampak gre za
               obligatorno ureditev, pristojni organ za brezplačno pravno pomoč, zaradi izvajanja
               tega zakona in na njegovi podlagi sprejetih predpisov zbere podatke o prosilcu
               oziroma upravičencu. Tu je tudi amandmiran ta člen z amandmajem vlade. Oziroma druge
               podatke iz tretjega odstavka tega zakona <q>"kadar in če je to potrebno, da se odobri
               brezplačna pravna pomoč"</q>. V naslednjem odstavku tudi nalaga državnim organom, ki
               razpolagajo s temi podatki, da jih brezplačno posredujejo pristojnemu organu za
               brezplačno pravno pomoč, ki je zahtevo podal. Tako, da 33. člen ureja obligatorno
               pridobivanje podatkov, s katerimi prosilec ne razpolaga. Prosilec razpolaga s
               podatki, kot je osebni dohodek, to so odrezki iz osebnega dohodka, kjer dokazuje
               zadnjih šest mesecev osebni dohodek. To ministrstvo v pravilniku, vendarle glede na
               poznavanje dejstva, kaj posameznik ima in kaj nima, bo zagotovo v pravilnik korektno
               zapisalo te podatke. To je verjetno plača, na vpogled se lahko poda tudi prometno
               dovoljenje, ki dokazuje potem, ali nekdo ima vozilo, kakšen je letnik, koliko je
               staro. V kolikor bo te podatke želel državni organ še uradno preverjati, bo to
               njegova dolžnost, ne več lahko. Ker, ureditev, ki je bila zdaj v 32. členu je
               predvidela obligacijo, da posameznik predloži listine, ki dokazujejo obstoj pogojev
               po tem zakonu. Tu zdaj za besedico <q>"s katerimi razpolaga"</q>, če bo rekel, da tega nima,
               bo dolžnost državnega organa na podlagi 33. člena, da pridobi, v kolikor bo hotel
               odločiti o vlogi.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala. Zdaj tudi jaz razumem ta molk. Če moje vedenje ne vara, bomo najprej odločali
               o amandmaju, ki ga je vložila vlada, o amandmaju k 32. členu. Potem bi odločali o tem
               amandmaju, ki je tu pred nami in je bil predmet sedanje diskusije, na koncu pa o
               amandmaju odbora, ki je pripravljen na tretji strani zgoraj, tega posebnega pregleda,
               tudi k 32. členu.  Sem
               pravilno ujel vrstni red?</p>
               <p>Sprašujem potem, kdo je za to, da podpre odbor amandma k 32. členu, ki ga je
               predlagala vlada? <stage>(8 članov.)</stage> Je kdo proti? <stage>(Nihče.)</stage></p>
               <p>Sprašujem, kdo je za to, da vložimo takšen amandma, kot je pripravljen s podpisom
               gospe Irme Pavlinič Krebs? Potem to postane naš amandma k 32. členu. <stage>(9 članov.)</stage> Je
               kdo proti? <stage>(Nihče.)</stage></p>
               <p>In še končno. Kdo je za amandma, ki ga imate, kot sem omenil, na tretji strani
               pregleda zgoraj, k 32. členu? <stage>(6 članov.)</stage> Je kdo proti? <stage>(Nihče.)</stage></p>
               <p>Potem smo pa pri 33. členu. Tu imamo najprej amandma vlade. Potem imamo še amandma,
               ki ga predlaga gospa Irma. Želi kdo besedo? V kolikor ne, dajem najprej na glasovanje
               amandma vlade.</p>
               <p>Kdo je za podporo temu amandmaju? <stage>(6 članov.)</stage> Je kdo proti? <stage>(Nihče.)</stage></p>
               <p>Sprašujem, kdo je za to, da vložimo amandma, kot je predlagan s strani gospe Irme
               Pavlinič? Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo tako končno drugo obravnavo opravili. Prehajamo k tretji
               obravnavi. Želi kdo besedo? Ne vidim. Predlagam odboru sprejem sklepa. Odbor predlaga
               državnemu zboru, da sprejme predlog zakona o brezplačni pravni pomoči.</p>
               <p>Kdo je za takšen predlog sklepa? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo to točko zaključili.</p>
               <p>Prehajamo na <title>PREDLOG ZAKONA O AMNESTIJI, prva obravnava.</title>
               </p>            
               <p>K besedi vabim najprej predlagatelja.</p>
            </sp>
            <sp who="SDT3:unknown-M">

               <speaker>GOSPOD ___________:</speaker>

               <p>Hvala lepa, gospod predsednik. Zakon o amnestiji, spoštovane poslanke in spoštovani
               poslanci, se poredkoma znajde na poslanskih klopeh. V državnem zboru je to prvič.
               Kajti, amnestija z leta 1990 spada še v prejšnjo skupščino, ki je bila takrat,
               amnestija namreč, pravzaprav posledica, če odkrito povem, dejstva, da so vse druge
               takratne jugoslovanske  oziroma
               republike nekdanje Jugoslavije sprejele svoje zakone o amnestiji in je potem seveda
               tudi Slovenija sprejela zakon o amnestiji. Tokratni zakon o amnestiji seveda ima
               podlago drugje. Podlaga je, obeležje, bom rekel desetletnice obstoja samostojne
               Republike Slovenije. Kot smo v razlogih tudi napisali, tudi papežev poziv s konca
               lanskega leta, naslovljen na državnike sveta, za razne socialne ukrepe, med drugim
               tudi za znižanje zaporne kazni obsojencem. Seveda ta poziv za našo državo, moram
               takoj reči, prav gotovo nima tolikšne teže, kot velja to za vrsto držav, kjer omeni
               izvrševanje zaporne kazni tudi bistveno kršitev temeljnih človekovih pravic in
               svoboščin. Zakon o amnestiji, bom rekel, je preprost in kratek. Gre preprosto za to,
               da se določeni skupini kaznivih dejanj oziroma obsojencev, ki so obsojeni za določeno
               vrsto kaznivih dejanj, zniža kazen. Gre torej za delno amnestijo, ne za generalno
               amnestijo, to kar je tudi sicer praksa v večini držav, tudi evropskih držav. Vse
               evropske države, mimogrede, amnestijo jasno poznajo. Tudi v zadnjih desetih letih so,
               kolikor imamo podatke, večina njih tudita, bi rekel izraz, čeprav nekateri neradi
               slišijo, milost države, uporabile. Mimogrede, največkrat je to storila Italija, ki je
               v zadnjih letih, odkar je prestopila v zavezniški blok leta 1944 do danes že 36
               amnestij izrekla. To je največ, kar jih je bilo do zdaj. Mimogrede, zadnja amnestija,
               ki so jo poskušali v Italiji preteklo leto predlagati parlamentu pa ni dobila večine,
               ker je parlament pri njih sklenil, da morajo zakon o amnestiji sprejeti z
               dvotretjinsko večino glasov in zato zakon ni plasiral. Kot rečeno, temeljno načelo
               je, da obsojencem, katerim je bila pravnomočno izrečena kazen zapora na dan
               uveljavitve zakona in je še niso prestali, ali so na pogojnem odpustu,  zniža kazen za eno četrtino, razen
               tistim obsojencem, ki so obsojeni za kazniva dejanja, ki so izvzeta, našteta v
               zakonu, pa tistim, seveda, ki so na begu. Leta 1990 so bili tudi zajeti obsojenci na
               begu, ampak zdaj je bila le ocena, da tisti, ki so pa bežali, naj ne bi spadali pod
               amnestijo. Leta 1990 je bila situacija drugačna. Takrat smo imeli na begu čisto druge
               kategorije obsojencev. To so bili tisti, ki smo jih imeli na prestajanju kazni kot
               pomoč Kosovski avtonomni pokrajini oziroma Srbski pokrajini.</p>
               <p>Po tej amnestiji - no, še to bom rekel. Mi smo poskušali ugotoviti, kakšno je
               gibanje kriminalitete, vsaj v zadnjih nekaj letih, in pri tem ugotovili, da kolikor
               gre za tista, kako bi rekel, klasična kazniva dejanja, pravzaprav je to gibanje
               precej stabilno. Res pa je, da je pa cela vrsta kaznivih dejanj, ki pa so v vzponu,
               ki so seveda tudi, kar je posebej pomembno, mnogo nevarnejša za družbeno ureditev.
               Vsa ta kazniva dejanja so v 4. členu našteta in so izvzeta iz amnestije. Seveda,
               našim obsojencem to ni všeč. To ste tudi videli, kako so napisali apel, se mi zdi,
               to, kar je včeraj gospod predsednik poslal vsem vam, apel obsojencev na Dobu, ki se
               pač zavzemajo, in to ne prvič, že večkrat za splošno amnestijo.</p>
               <p>Druga kazniva dejanja, kot rečeno, ki so številna, so pa vendarle te vrste, za
               katere ocenjujemo, da niso tako zelo nevarna, družbi nevarna kazniva dejanja, kot so
               tatvine pa kazniva dejanja s področja prometa in podobno, posebno kjer ne gre niti za
               naklepna kazniva dejanja. In zaradi tega naj bi ta kazniva dejanja amnestija pač
               zajela, kot rečeno, z eno četrtino izrečene kazni. Izjema so obsojenci, starejši od
               60 let, in pa obsojenci, mlajši od 21 let, ki bi naj bili deležni, ne glede na
               kaznivo dejanje, ene petine, torej odpusta ene petine izrečene kazni, pri čemer
               seveda je ocena, vaša predvsem, ali je to sprejemljivo ali ni sprejemljivo. Gotovo pa
               bi se zavzel, če bi bila tu različna mnenja, za odpust petine kazni tistim
               obsojencem, ki so obsojeni na mladoletniški zapor, se pravi samo tistim do 18. leta.
               Številčno bi to pomenilo trenutno zdajle šest takih obsojencev. Onih starejših na 60
               let imamo pa sploh samo tri trenutno. Tako da tudi če ne bi bili zajeti, bistveno tu
               ne bi stvari spremenilo.</p>
               <p>Koliko po številu bo zajetih obsojencev za amnestijo, je seveda  zdajle nemogoče reči, ker ne vemo, kakšno bo
               stanje ob uveljavitvi zakona. Trenutno imamo zdaj 765, na včerajšnji dan, obsojenih
               oseb v zaporih. No, po naši oceni bi približno polovica bila deležna amnestije, ob
               tem da niso všteti tisti obsojenci, ki bi bili tudi deležni amnestije, pa so na
               pogojnem odpustu, kajti pogojni odpust je še vedno prestajanje kazni in so ravno tako
               deležni amnestije. Tako da bi jih bilo nekaj več kot polovica, in tu imajo naši
               obsojenci, ki v apelu govorijo o manjših odstotkih, nepravilne podatke.</p>
               <p>Ob tem bi samo poudaril to, da se zdi nam kot predlagatelju, da bi ob 10-letnici
               samostojne države, se pravi, ob 25. juniju, dnevu državnosti, država lahko namenila
               to, bom rekel, ugodnost. Navsezadnje je to - to je sicer, bomo rekli, politični akt
               države, mislim pa, da bi s tem tudi pokazali, da je država vendarle stabilna in
               lahko, če po domače rečem, si privošči to ne na škodo varnosti svojih državljank in
               državljanov.</p>
               <p>Rekel bi samo še to, da pa ne bi želel ustvariti vtisa, da je predlog zakona
               predlagan zaradi tega, ker, kot dostikrat slišimo, imamo prenapolnjene zapore. Tega
               očitka resnično ne bi sprejel, kajti tudi v nobenih drugih postopkih to dejstvo, ki
               sicer je, ne prenapolnjenost z obsojenci - če bi imeli mi samo teh 750 obsojencev, bi
               prav zelo lahko jih preživeli. Nas bolj tarejo druge kategorije oseb, ki jim je vzeta
               prostost - priporniki, upravno kaznovani, in, če hočete, še tisti, saj jih je malo,
               ampak vendarle, naši gojenci, 22 jih je gojencev v prevzgojnem domu Radeče,ki jih v
               skupno število vštevamo, čeprav ne spadajo med kategorijo obsojenih oseb. Tako da če
               vse to seštejemo skupaj, je pa res 1.100, 1.200 zaprtih oseb, za katere je treba
               seveda skrbeti, ki morajo imeti pač vso oskrbo, ustrezne razmere in tako
               naprej.Vendar, kot rečeno, pred sabo imamo kategorijo obsojencev, ki jih je toliko,
               kolikor jih je, in za katere menimo, da bi lahko predlagali to amnestijo.</p>
               <p>Hvala lepa, gospod predsednik. Če bo potrebno še kaj, lahko pojasnimo.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa vam, gospod Vohinc. Mislim, da bo še priložnost, da se oglasite, zaradi
               tega, ker bo treba reči verjetno nekaj tudi o mnenju komisije za politični sistem pri
               državnem svetu Republike Slovenije.</p>
               <p>Zdaj pa dajem besedo 
               sekretariatu.</p>
            </sp>
            <sp who="SDT3:PalhartingerMiroslava">

               <speaker>MIROSLAVA PALHARTINGER /?/:</speaker>

               <p>Dober dan! Hvala za besedo. Torej, sekretariat je uvodoma ugotovil, da je predlog
               zakona pripravljen v skladu z določbami 175. člena poslovnika in torej vsebuje vse
               sestavine, ki jih mora vsebovati predlog zakona.</p>
               <p>Sicer sekretariat z načelnega vidika, z vidika svojih nalog v tej zakonodajni fazi
               nima izrecnih pripomb. Opozorili pa smo samo na vprašanje uvedbe postopka.</p>
               <p>Namreč, predlog zakona je v 4. členu predvidel zgolj uvedbo postopka po uradni
               dolžnosti, in sicer gre za postopek, ki ga uvedeta zavod za prestajanje kazni oziroma
               sodišče. Opozarjamo pa, da je zakon iz leta 1990 predvidel tudi možnost uvedbe
               postopka na zahtevo takratnega javnega tožilca obsojenca ali osebe, ki se lahko
               pritoži v korist obdolženca <stage>(te so opredeljene v zakonu o kazenskem postopku)</stage>.
               Menimo, da je to vprašanje treba še dodatno proučiti.</p>
               <p>Kazalo pa bi opozoriti tudi na precej skopo obrazložitev predloga zakona, ki je v
               tem segmentu tudi po naši oceni nekoliko pomanjkljiva.</p>
               <p>Sekretariat je pripravil tudi pripombo, ki se nanaša na natančnost sklicevanj v zvezi
               z opredelitvijo posameznih kaznivih dejanj, in sicer v 2. členu. Žal, tukaj sta se
               tudi na zapisala dva lapsusa, pa bi se opravičila zanju in ju popravila. In sicer, v
               prvi alinei teh pripomb gre za naslov 11. poglavja kazenskega zakona SRS, v drugi
               alinei pa gre seveda za kazenski zakon SFRJ in ne kazenski zakonik, kot se nam je
               pomotoma zapisalo.</p>
               <p>Toliko. Hvala za besedo.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa predstavnici sekretariata.</p>
               <p>Odpiram razpravo. Besedo dajem poslankam in poslancem ter ostalim vabljenim na sejo.
               Kdo želi besedo? Gospod Vučko.</p>
            </sp>
            <sp who="SDT3:VučkoDušan">

               <speaker>DUŠAN VUČKO:</speaker>

               <p>Hvala, predsednik. Imel bi samo eno vprašanje, in sicer, ker ne razpolagamo s
               podatki, se mi zdi 3. člen, prvi odstavek, kjer govorimo o zmanjšanju ene petine
               izrečene kazni tudi za osebe, ki so starejše od 60 let in mlajše od 21 let, ne glede
               na vrsto kaznivega dejanja, ki so ga storile, se meni poraja seveda dvom. Ne vem pa,
               koliko oseb bi to zajelo Še vedno mislim, da v kolikor gre za res huda kazniva
               dejanja, pa ne poznam primerov, vendar če so bila naklepna, če je šlo za umor,
               storjen s kvalificirano obliko, na grozovit način, kakorkoli, se mi zdi, da - seveda
               je stvar odločitve, ali takemu obsojencu kljub temu zmanjšati to kazen, še posebej
                   če v postopku ni bila zelo
               strogo analizirana. In bi bilo res dobro izvedeti, ali so taki obsojenci med temi, ki
               so mogoče - spomnim se primera, ko je za 2.000 tolarjev tam v Mariboru nek
               mladoletnik sicer, ali pa mlajši polnoletnik, tam do 21. leta, obrcal tistega moškega
               in ga za 2.000 tolarjev ubil; mislim, ali imamo seveda obraz spet take prej spustiti
               na svobodo in omogočiti, da bo mogoče še kakšnega.</p>
               <p>Vendar stvar je za presojo. Mislim, da je treba malo pogledati v vsebino, ker imamo
               možnost najbrž, in bi takšnemu predlogu nasprotoval ali pa izločil vsaj kakšna res
               tista huda kazniva dejanja, za katera ocenjujem, da bi bilo treba pa tudi navzven
               pokazati, da država do takih dejanj ni, bi rekel, da jih obsoja in da jih ne bo
               odpuščala, če lahko tako rečem. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala. Gospod Potrč.</p>
            </sp>
            <sp who="SDT3:PotrčMiran">

               <speaker>MIRAN POTRČ:</speaker>

               <p>Hvala lepa. Samo zaradi preciznosti bi vprašal naslednje.</p>
               <p>Ali je res glede postopka v 4. in 5. členu cel postopek dovolj ustrezno domišljen,
               prosil bi za pojasnilo. Namreč, sekretariat opozarja, uvedba po uradni dolžnosti. Po
               uradni dolžnosti uvede upravnik zavoda ali pa sodišče. Kaj to praktično pomeni?
               Recimo, da ni uvedel za nekoga, za katerega bi sicer potencialno on sam menil, da je
               po tem zakonu upravičeno govoriti o amnestiji. Ni predviden postopek. Kaj to potem
               pomeni? Ali on lahko sam zahteva, ne more zahtevati, če tega ni, ker lahko je iz
               mnogih razlogov pač kdo izpuščen.</p>
               <p>In posebej tudi v zvezi potem s 5. členom, kjer mi ni jasno. V 4. členu pravimo, da
               začne upravnik zavoda za prestajanje kazni, v 5. členu pa, da izda odločbo o
               amnestiji pa zavod za prestajanje kazni - kaj pa je to? Mislim, ne vem, ali imamo v
               okviru zavoda še koga nad upravnikom ali pa kogarkoli, ki to naredi, ker drugače je
               to ista oseba. Potem je to tudi upravnik zavoda in on sproži postopek, hkrati izda
               odločbo, pritožba se rešuje pa potem v pristojnem ministrstvu. Zdi se mi, da najmanj,
               kar je, to dovolj precizno ni napisano. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Dr. Brejc.</p>
            </sp>
            <sp who="SDT3:BrejcMiha">

               <speaker>DR. MIHA BREJC:</speaker>

               <p>Hvala lepa, gospod predsednik. Mislim, da je prav, da slovenska država ob 10.
               obletnici sprejme zakon o amnestiji in s tem nekako pokaže tudi neko stopnjo milosti
               in odpuščanja do tistih, ki so se pač prekršili zoper družbene norme.</p>
               <p>Vendar pa je treba reči, da je mogoče ta seznam v 2. členu, še posebej v povezavi s
               3. členom, vreden premisleka. Na to je gospod Vohinc sicer že opozoril, pa bi
               vendarle želel reči tudi sam, da bi ne bil za to, da se v 3. členu mlajšim od 21 let
               in starejšim od 60 let, podeli ta milost, če so storili dejanje, recimo, ne vem,
                   iz prve alinee ali pa
               spolnega nadlegovanja otrok ali kaj podobnega. Torej, pa mi je vseeno, če gre samo za
               en primer. Po drugi strani, jaz se ne spuščam prosim v odločitve sodišča, zame je pač
               odločitev sodišča, odločitev sodišča kakršna je, je. Mislim to govorim zaradi tega
               apela, ki so ga tu kaznjenci oziroma obsojenci napisali. Po drugi strani se mi pa
               zastavlja vprašanje ali je vendarle mogoče iz tega 2. člena potem kaj še izuzeti, kar
               vendarle ne sodi v tej najtežje oblike kaznivih dejanj zoper človeka in tako naprej.
               Jaz si zdaj ne drznem reči, da so to dejanja recimo tule pranja denarja, jaz težko
               rečem zdaj ali pa podkupnine ali pa kaj takega ali pa ponarejanje denarja ali pa
               recimo kazniva dejanja zoper varnost Republike Slovenije in njene ustavne ureditve.
               Ali imamo sploh kakšnega takega, kakšen tak primer?</p>
            </sp>
            <sp who="SDT3:unknown-M">

               <speaker>GOSPOD __________:</speaker>

               <p>Nimamo.</p>
            </sp>
            <sp who="SDT3:BrejcMiha">

               <speaker>DR. MIHA BREJC:</speaker>

               <p>Nimamo ne. Tako, da če nimamo, bi jaz tudi predlagal, da spustimo, čeprav je res
               težko reči kaj bo takrat, imate prav. Ampak vendarle, morda se prav pri takih
               dejanjih ko se nekoga obsodi zoper varnost države, to je dostikrat zelo nejasen
               pojem, mogoče se tam lahko s strani države pokaže ena večja milost, kot pa v primeru
               ko je nekdo, ne vem, 20 letnik ubil, ne vem otroka ali pa starše, skratka nekega
               drugega človeka. Tako, da jaz bi predlagal, da se to v tem 2. členu ponovno
               pregledajo te alinee in se kakšno tudi izloči. In v 3. členu jaz ne bi bil za to, da
               se za te ljudi torej mlajše od 21 in starejše od 60, dajejo odpustki ko gre za težka
               kazniva dejanja, ko gre za umore in tako naprej, da ne ponavljam vsega tega.
               Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>A lahko še sam, potem pa bi vas prosil, če daste nekaj odgovorov. Najprej bi vas
               spomnil oziroma opozoril na mnenje komisije za politični sistem, pa bi želel, če
               lahko potem nekaj o tem tudi poveste. Drugo je, kot je razvidno gre zakon po rednem
               postopku in seveda bo svojo končno podobo in pa uveljavitev dosegel po praznovanju,
               tako da ne bi bilo kakšnega zmotnega pričakovanja. Strinjam se z oceno, da to kaže na
               nek način, tudi na stabilnost države oziroma na njeno moč. Ampak pri tem seveda je pa
               treba poudariti, da kadarkoli smo tukaj o kazenski zakonodaji v državnem zboru
               razpravljali, da je bilo skoraj večinsko mnenje, da so izrečene kazni pri nas na
               naših sodiščih prenizke vis a vis zagroženim kaznim. Zato mezanima malo ali drži, če
               se prav spomnim ta podatek, da so tam na neki prvi tretjini izrečene kazni v razmerju
               z zagroženimi. Drugo me zanima glede kriminalitete. Pred leti vem, da je, so
               strokovnjaki ugotavljali, da se kriminilateta seli iz zahoda proti vzhodu, da dobiva veliko bolj oziroma vse
               bolj grobe oblike in da je, so delikventi vedno mlajši. Torej za to me to zanima ali
               te statistične ugotovitve iz pred nekaj let še drže. Prav zaradi tega se nagibam k
               mnenju dr. Brejca, pa gospoda Vučka in seveda tudi v tistem delu ste že kar sam malo
               gospod Wohinz, da ko gre za mlajše od 21 let ne bi šel kar tako, kot je tu predvideno
               s splošnim odpustkom 1/5, vsekakor bi se pa strinjal s tem drugim delom, to ko so
               bili storilci kaznivih dejanj mladoletni. Zato še posebej ne, ker prav pri mladih je
               ta problem omogočanja uživanja mamil in tako naprej, skratka proizvodnja, promet
               mamil in tako dalje in ta trdovratnost teh delikventov, o tem bi celo lahko rekel
               človek še kaj drugače, še bolj grdo, ki služijo na račun tega, da mlade spravljajo v
               to nesrečo in seveda s tem vse družine, takim jaz ne bi nič odpuščal, to pa res ne.
               Tudi sicer je dobro, da se zberejo in torej vstopijo nazaj v družbo potem ko so
               prestali vse skupaj. Zato me zanima ali je ta vprašanja, pa bi potem mogoče še nekaj
               rekli in pa seveda tako kot sem na začetku rekel tamle okrog kazni pa. Seveda, dr.
               Brejc izvolite.</p>
            </sp>
            <sp who="SDT3:BrejcMiha">

               <speaker>DR. MIHA BREJC:</speaker>

               <p>Prej sem pozabil in se oproščam za to. Recimo kaznivo dejanje prepovedanega prehoda
               čez državno mejo po drugem stavku 311. člena KZ, zdaj sem seveda pozabil kaj je to,
               ampak to najbrž ni taka, tak hud greh danes. Organiziranih skupin. Ampak, ali pa
               recimo ta drugi, druga polovica ali naj, ali spodnja polovica 2. člena, to bi bilo
               vse nekaj, kar nekaj drugega kot prva polovica, ko gre za ta grozovita dejanja zoper
               posameznika, zoper človeka, zoper njegovo osebno integriteto, to se mi zdi, da bi
               kazalo ločiti. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Gospa Zupanova, prosim ja.</p>
            </sp>
            <sp who="SDT3:ZupanMajda">

               <speaker>MAJDA ZUPAN:</speaker>

               <p>Hvala lepa. Jaz mislim, da ta zakon je ena lepa gesta države, da da možnost obsojenim
               na prestajanje kazni, da se jim zniža. Mislim, da bi kazalo premisliti pri tistih, ki
               so mlajši od 21 let, če bi dejansko znižali za 1/5. Ne vem, jaz imam pomislek
               okolitega, zaradi tega, ker mislim, da prav pri mladih je treba mogoče malo bolj
               zaostriti, kot pri starejših. Bi pa vprašala, kako pa bi to zmanjšanje kazni vplivalo na problem
               povratništva. Vemo, da je tega kar precej, in ali se bo tudi skozi to povečalo ali
               kako se bo kazalo. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Še kdo? V kolikor ne, bi pa le prosil predlagatelja in ostale povabljene, tudi
               predsednika vrhovnega sodišča.</p>
            </sp>
            <sp who="SDT3:WohinzMiha">

               <speaker>GOSPOD WOHINZ:</speaker>

               <p>Hvala lepa. No, najprej ta petina za stare in mlade, da tako poenostavim.</p>
               <p>Tu pravzaprav ne bi kaj dosti govorili. Mi bomo, jasno, prisluhnili. Že uvodoma sem
               rekel, da to je vprašljivo. Res pa, da bi pa se lahko zavzeli za tiste, ki jim je
               izrečen mladoletniški zapor, mladoletniški zapor je že tako ali tako kategorija zase
               in je to pač nekaj drugega kot tisti, bom rekel, malo starejši, pa še vedno mlajši
               polnoletniki, bomo rekli, ki pa imajo, moram reči, kar precej grdih stvari na vesti
               in so zato tudi obsojeni. Tako da to bomo, jasno, proučili in se tudi ravnali v
               smislu razprave.</p>
               <p>Potem imamo postopek pri uvedbi - pri tem odgovarjam tudi na pripombe sekretariata
               za zakonodajo in pravne zadeve, v zvezi s 4. členom. Mi smo napisali, postopek po
               uradni dolžnosti, zato ker bi bilo to najhitreje, da tako rečem, prvič. Drugič pa,
               odločbe bodo dobili - tudi gospodu Potrču odgovarjam, čeprav ga zdajle ni tu -
               odločbe bodo dobili vsi obsojenci, tudi tisti, ki jih amnestija ne zajema, vsi, vseh
               750, če tako rečem, bo odločbe dobilo. Tehničnobomo mi to že prej pripravili, tako da
               bo to hitro šlo, ker mora biti, jasno, takoj in hitro. In vsakdo ima pravico pritožbe
               na odločbo, in v pritožbi je pa določeno tudi, da se lahko državni tožilec pritoži,
               obsojenec in vse osebe, ki so po ZKP upravičene do pritožbe v korist obsojenca. Zato
               smo mislili, da lahko to reč nekoliko racionaliziramo, da tako rečem.</p>
               <p>No, če sem že pri mnenju sekretariata za zakonodajo, oni drugi del, jasno, je v
               celoti upoštevati, tu ni kaj. To je glede postopka.</p>
               <p>To, kar je gospod dr. Brejc govoril o teh alineah, ki takole prebrane pravzaprav ne
               kažejo kakšne hude nevarnosti teh kaznivih dejanj, pa so, veste. Vse te alinee, tudi
               311. člen, prepovedan prehod prek državne meje, gre samo za tisti odstavek, ki govori
               o organiziranem prehodu. To so pa, zdaj smo pa že v tisti kategoriji kaznivih dejanj,
               ki so nova in ki so v porastu in za katera menimo, da so izjemno nevarna. To, kar je
               bilo - glejte, leta 1990 mi nismo poznali niti ne mamil in prometa z mamili, pa
               pranja denarja, patudi orožja 
               ni bilo, tega ni bilo. Takrat smo imeli umor, rop, posilstvo, pa smo že skoraj
               nehali. Zdaj se nam pojavljajo nove kategorije, če že ne nove kategorije, pa vsaj na
               plan so prišla tista kazniva dejanja, ki so včasih najbrž bila, samo iz takih in
               drugačnih razlogov niso bila tako v javnosti in tudi sankcionirana. To so vsa ta
               kazniva dejanja spolnih nasilnosti v družini, otroci, pedofilija in tako naprej, to,
               česar seveda ne moremo najbrž spraviti v amnestijo.</p>
               <p>In taka so tudi v pretežnem delu navedena ta kazniva dejanja, tudi kjer govorimo o
               goljufijah. Goljufija - ne vsaka, ampak tista, kjer gre za veliko škodo. Mi bi najbrž
               zelo težko rekli, da bomo pa amnestirali, ne vem, primer tega, mariborskega Dadasa,
               ali kaj je že bilo, pa grosupeljski, če govorimo o imenih, ki jih vsi poznamo,
               Grubelič, recimo. Zato so to tiste kvalificirane oblike, kjer gre za visoke škode ali
               pa za visoke zneske.</p>
               <p>Seveda, zadnji dve alinei sta v bistvu dve poglavji, kazniva dejanja zoper varnost
               Republike Slovenije in kazniva dejanja zoper človečnost in mednarodno pravo. Res
               nimamo nobenega, ampak vendarle že spet ne moremo reči, da je to zdaj, da sta to dve
               kategoriji, ki pa, če bi se kdo pojavil, bi pa bil amnestiran; najbrž ne. Imamo še
               nekatere druge.</p>
               <p>Ko sem že pri tem, in glede na mnenje komisije za politični sistem državnega sveta,
               moram reči - v glavnem smo že na to odgovorili - da pa oni naštevajo, saj ste dobili
               to mnenje, da niso navedena v predlogu zakona. Tako pravi člen 250, ponarejanje,
               uporaba ponarejenih vrednosti in vrednostnih papirjev. Mi bomo to vnesli kot četrti
               odstavek, kjer gre že spet za visoke vrednosti.</p>
               <p>Hudodelsko združevanje se zelo hudo sliši, ampak je pa kazen zagrožena do enega leta
               zapora. To je tako, že zakonodajalec je to ocenil kot kaznivo dejanje, ki nima neke
               hude teže, posebno še, ker je to povezano potem s posledico. Samo dejstvo, samo
               združevanje, je pa tako kot je, zato ga nismo in najbrž tudi ne bi bilo potrebno.</p>
               <p>Povzročitev prometne nesreče, ogrožanje posebnih vrst javnega prometa - tu pa res
               gre za malomarnostna kazniva dejanja in najbrž, da bi te kategorije, ki so že, moram
               reči, tudi pri izvrševanju kazni drugače obravnavane, praviloma so v odprtih oddelkih
               in tako naprej, to vemo, tako da to najbrž ne bi bilo potrebno.</p>
               <p>Vsekakor pa člen 330, to je ugrabitev letala ali ladje, nismo tega imeli še, vsaj
               zdaj ne, enkrat pred dolgimi leti je bila neka ugrabitev letala, ampak vendarle bi pa
               bilo za izvzeti. Ravno tako tudi onesnaženje pitne vode in pa to, kar, sicer ne
               navaja to poročilo, ampak spada zraven, onesnaženje  živil ali pa krme, že spet po tistem odstavku, kjer bi
               šlo za široke razsežnosti, za posledice smrt in tako naprej. To bi lahko, čeprav, saj
               pravim, mi tega zaenkrat nismo imeli. Toliko v zvezi s tem.</p>
               <p>Zdaj, seveda, pa kar zadeva vprašanja gospoda predsednika, to gibanje kriminalitete.
               Rekel bom tako, mi seveda nikakor ne moremo, predvsem pa ne smemo ocenjevati
               kaznovalne politike; kaznovalna politika je stvar sodišč in takšna, kot je, takšna je
               seveda tudi sprejemljiva. Moram pa reči, da vendarle kaznovalna politika se
               zaostruje, predvsem za kazniva dejanja, ki so družbi bolj nevarna, se pravi, prav za
               ta, ki so v tem 2. členu navedena.</p>
               <p>Na splošno, seveda, je zdaj težko reči, povprečna kazen. Veste, če dobimo mi štiri
               obsojence, ki so bili obsojeni na 15 ali pa morda celo 20 let, 30-letnega še nimamo
               nobenega, se nam to potem takoj dvigne povprečje. Ampak vendarle, tudi brez teh smo
               ugotavljali, pred dvema ali tremi leti je bila povprečno izrečena zaporna kazen nizka
               v Sloveniji, je bila komaj 16 mesecev. No, zdaj smo že prišli prek dveh let. Ampak,
               saj pravim, pri tem da za določene vrste kaznivih dejanj so te, bi rekel, kazni
               stabilne, tiste,kjer se tudi kriminaliteta preveč ne odmika navzgor in navzdol. Tam
               pa, kjer se pa te stvari bolj jasno kažejo, da so v porastu, tam je pa tudi
               kaznovalna politika, mi opažamo, predvsem, recimo, promet z mamili, tako, po domače
               rečeno, kaznivo dejanje se drugače imenuje, kjer je bilo še pred nekaj leti med
               storilci teh kaznivih dejanj znano, da se splača ta dejavnost v Sloveniji, kjer dobiš
               majhno kazen za to. Pa ne bom zdaj primerjal kazni v vzhodnih in teh azijskih
               deželah, kjer gre glava za zelo majhno količino teh mamil. Tu so se zdaj že kazni kar
               zelo približale evropskim kaznim. Tako da je pet let in več že tudi kar taka,
               normalna kazen za to sorto dejanj.</p>
               <p>Zdaj, te grobe oblike kriminalitete, kot pravite, te najbrž - tu nekih podatkov
               sicer nimamo, edini podatek pravzaprav nam je Kriminaliteta, revija, ki jo zavod za
               statistiko izdaja, pa je precej zadaj, za leto  2000 še ni podatkov. Vendar pa vidimo iz naših, bom
               rekel, oskrbovancev v zaporih, da je tega več, ampak to so pa tiste grobe oblike
               nasilja, ki so pa tudi zajete tu notri, kamor praviloma ne spadajo obsojenci, ki bodo
               deležni amnestije.</p>
               <p>Toliko. Če sem morda še kakšno reč pozabil<gap n="..."/> Aja, povratniki! Gospa Zupanova je
               vprašala glede povratnikov. Povratništvo je pa ena taka kategorija, veste, ki smo jo
               že hoteli že pred leti velikokrat analizirati, pa je to izjemno težko. Ampak pri nas
               se giblje to povratništvo tam nekje med 50 in 60%, in smo tu v evropskem merilu v
               povprečju. Vse mogoče smo že poskušali, da bi prišli do kakšnih drugih, bi rekel, ne
               rezultatov, ampak ekzaktnejših ugotovitev. Enkrat smo celo zaprosili inštitut za
               kriminologijo pri pravni fakulteti, da bi napravil analizo, pa niso prišli do konca,
               ker je to izredno veliko podatkov treba skupaj zbrati. Je pa seveda tako,
               povratništvo, če bi človek zelo, kako bi rekel, grobo rekel, če bi bilo stoprocentno,
               bi bilo pravzaprav najbolje, ker potem bi vedeli, da se ti vseskozi eni in isti
               vrtijo, pa ni nikoli novih zraven. Seveda, temu ni tako. Na povratništvo vpliva cela
               vrsta elementov. Ampak, kot rečeno, bistveno se nam ta odstotek ne spreminja, če
               gledamo za nekaj let nazaj te naše obsojence, ki se nam vračajo. In je tudi zelo
               težko predvideti, pri nas je to povratništvo - to je povezano seveda s tem, kakšna je
               prognoza za obsojenca, ki zapusti zavod, predvsem ko odločamo o pogojnih odpustih,
               ker sem sam predsednik te komisije tudi, in je to eno od bistvenih vprašanj, ali je
               utemeljeno pričakovati, da ne bo ponavljal kaznivih dejanj. Potem pa moraš seveda vse
               tisto drugo zraven upoštevati, pri čemer je najbolj pomembno to, ali ima on delo, ko
               bo prišel iz zapora, če gre za kolikor toliko urejenega, in če ima stanovanje. Če
               tega nima, če je prepuščen cesti in brez zaposlitve, je seveda možnost, da bo šel na
               pot povratništva, mnogo večja kot pa pri drugih. Ampak tu seveda nekih ekzaktnih
               meril pa ni. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa vam. Mislim, da bo besedo prevzel predsednik vrhovnega sodišča, gospod
               Deisinger. Izvolite!</p>
            </sp>
            <sp who="SDT3:DeisingerMitja">

               <speaker>DR. MITJA DEISINGER:</speaker>

               <p>Hvala lepa za besedo. Res je pri sprejemu tega zakona za poslance eno temeljnih
               vprašanj, kakšna je sploh kaznovalna politika, kajti ta nedvomno vpliva potem na
               odločitev za amnestijo.</p>
               <p>Težko je zdajle ekzaktno povedati, vendar je splošno stališče naslednje, povezano
               celo z včerajšnjo razpravo. V obdobju 1994-1997 je bilo človeka strah priti v službo,
               ker so bili čisto prazni hodniki na sodiščih. In enako, prejšnji ministri za
               pravosodje so se držali za glavo, ker je bila takrat v zaporih ena tretjina sedanjih
               obsojencev približno, in niso vedeli, kaj bodo s temi stavbami, ker je bilo okrog 500
               ljudi zaprtih.</p>
               <p>No, nov kazenski zakonik je znižal kazni, in pa ta zastoj pri delu sodstva je
               vplival, da je kaznovalna politika bila na razmeroma nizki ravni, kajti ljudje, ki so
               bili obsojeni, so bili po več letih od storitve kaznivega dejanja. To je vplivalo na
               višino kazni in pa na odločitev več ali manj za pogojne kazni. Sedaj se je šele v
               zadnjih letih normaliziralo stanje. Postopki tečejo več ali manj, zlasti kjer so
               pripori in ostalo, ažurno, in lahko potrdim besede gospoda Wohinca, da je kaznovalna
               politika se zvišala, se je nekje normalizirala, razmere v Evropi so na to tudi
               vplivale, za kazniva dejanja, recimo, ko gre za trgovanje z belim blagom, ilegalni
               prehodi meje, trgovina z mamili, z orožjem, in zlasti tudi hujše oblike umorov,
               naročeni umori in podobno. Tako da lahko trdimo, da se je zvišala kaznovalna
               politika, kar je seveda točno odraz števila obsojencev v zaporih. Imamo
               napravljenotudi analizo, kako se je dvigala število nepogojnih obsodb in višjih
               kazni. In vse to potrjuje, da kaznovalna politika se približuje nekemu standardu v
               Evropi.</p>
               <p>Prav presenetljivo je tudi to, da je kazenski zakonik anticipiral nekatere  mogoče delikte, ki bi nastali. V
               Sloveniji takrat ob pripravi kazenskega zakonika nismo imeli ne pranja denarja, ne
               zlorabe pri borznem poslovanju in podobno. Zanimivo, hitreje kot naše gospodarstvo in
               ostalo so vedno korak naprej, storilci, kriminalci in vse to, kar se v Evropi dogaja,
               se tudi danes v Sloveniji. Tako, da kaznovalna politika se dviga na tak nivo, da je
               sedaj, ko se odloča, so lahko poslanci soočeni s tem, da je nekako normalizirano
               stanje pri kaznovalni politiki, da kazni niso nizke in da ima ta zakon svojo podlago
               v tem, da se odloča o izrečenih kaznih, ki so na razmeroma povprečno visoki ravni.
               Napak bi bilo seveda, če bi poslanci sedaj odločali pri enem povprečju, ko so izredno
               nizke kazni in bi še te zmanjševali.</p>
               <p>Tako da lahko mirno, glede na vse te pokazatelje rečemo, da se kaznovalna politika
               približuje povprečnim izrekom kazni v Evropi, čeprav nekje še zaostajamo. Pri nas se
               bomo morali pač soočiti hkrati z dejstvom, ko so izrečene visoke kazni, da ne gre za
               nobeno zaostritev, da je nasprotno stališče lahko čisto en lažni humanizem, kajti za
               našimi mejami so se v preteklih letih izrekale kazni, ki so bile za ista kazniva
               dejanja za polovico tako rekoč nižja. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi vam. Ja, prosim izvolite.</p>
            </sp>
            <sp who="SDT3:unknown-M">

               <speaker>GOSPOD ___________:</speaker>

               <p>Gospod predsednik samo eno kratko informacijo, kjer je kolega predsednik vrhovnega
               sodišča govoril o praznih hodnikih pred leti še, je res. Če pogledamo leto 1989, zdaj
               govorim o obsojenih osebah, ne o tistih, ki so bile na prestajanju kazni zapora,
               ampak v letu 1989 je bilo obsojenih 12.718 oseb, potem je pa skoz padalo 9.800,
               8.200, 7.600, 6.800, 6.200, 3.400, leta 1995 najnižja številka 3.400 obsojenih. Potem
               se pa že ti novi trendi, novi kazenski zakonikiz leta 1995, se že kaže ta poostritev
               in gre potem na 3.900, 4.900, 5.700 in tam smo se zdaj ustavili, 5.700 v letu 1999,
               tako da tu se tudi en pokazatelj, da je vendarle, se te oblike pač spreminjajo.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Ne sodi čisto k temu zakonu, ampak jaz mislim, bojim se, da ne bo
               drugače prilike, da bi še nekaj povprašal. Poglejte, torej ob povečanju učinkovitosti
               sodišč, se bo nesporno zgodilo to, da bo obsojenih več. Ugotavljate, da so, torej
               kazni so višje, ugotavljate,da so zaporne, torej kapacitete natrpane oziroma tako
               tudi pišejo tukaj obsojenci, zahtevajo celo bolj humane razmere, da je preveč ljudi v eni celici in tako
               dalje. Jaz mislim, da bo treba v okviru ministrstva narediti neko ali študijo ali en
               razmislek vsaj opraviti o tem ali morda v naslednjih letih ne bomo potrebovali
               dodatnih kapacitet. Ne sicer takih, da bi mi jih naprej metali, da zapravljamo denar,
               kot sem slišal včeraj za v Kopru, ampak vsaj tako, da so normalni bivalni pogoji.
               Torej, sprašujem oziroma bojim se, če je situacija taka, skratka kazni se bodo še po
               moje tudi okrepile, zaradi tega, ker poglejte v eno hudo rak tvorbo, ki nesporno se
               razrašča, ampak jo je težko dobiti, tudi kljub temu, da smo uzakonili te posebne
               metode in sredstva in ne vem kaj vse, skratka pripomogli, pa bolj učinkovito
               sodelovanje tožilstva, torej policije pa tožilstva in tako naprej, je nesporno
               korupcija. Tu bo dela veliko, kazni bodo morale rasti že zaradi tega, ker je to res
               en tak defekt po moje za družbo, ki jo v temelje načne, skratka bojim se, da potem
               pride do povečanega števila obsojenih in da ne bomo potem tako, ne vem, nekje sem
               prebral, ena od skandinavskih dežel, skratka tam severnjaki čakajo ne vem koliko časa
               potem za to, da lahko odslužijo svojo kazen. In jaz mislim, da v tem primeru ta
               specialni preventivni moment precej odpade, tako kot je predsednik vrhovnega povedal,
               ko se razsoja o zadevi, ki je toliko in toliko stara, sploh če gre za kazniva
               dejanja, ki se storijo izmalomarnosti, je že na nek način eno svojo pokoro vsak skozi
               dal. Se pravim, ne tiče se pa to samega tega zakona. Še kdo želi besedo? Prosim ja,
               gospod Wohinz.</p>
            </sp>
            <sp who="SDT3:WohinzMiha">

               <speaker>GOSPOD WOHINZ:</speaker>

               <p>Če lahko na tole vendarle odgovorim, ker sem izjemno zadovoljen, da se je tole
               vprašanje pojavilo, ne glede na neposredno povezavo z zakonom, ker ni. Ampak to je
               težava, ki nas močno bremeni, že nekaj časa. Število oseb, kot sem že prej rekel, ki
               jim je odvzeta prostost raste. Obsojencev tudi. Vendarle bremeni nas posebej one
               druge kategorije, ki so sicer nestalnice kot je pripor, pripor je, danes jih imamo
               350 približno, jutri jih imamo lahko 500 ali pa samo 100, to je zdaj stvar presoje,
               potrebe sodišča in tako naprej. In potem še druga taka kategorija, ki nas zelo
               bremeni so tisti ki so kaznovani v postopku za prekršek in to z denarno kaznijo, ker
               pa ne plača, se mu spremeni v zapor. To je tudi sicer kategorija, ki nam je zelo
               neljuba, da tako rečem, ker so prvič to kratke kazni, moraš pa z njimi napraviti vse,
               kar z vsakim, ki ga dobiš tja. Zdravnik, hrana, obleka in tako naprej,  to so ponavadi še celo ljudje iz
               nižjih socialnih kategorij. Poleg tega se jim te nadomestne kazni nič ne da
               skrajšati, združevati, pogojno odpuščati, ker se to sešteva, tako kot denarna kazen,
               se sešteva. In on, seveda, kakor hitro plača, gre lahko ven. Krivda, težko je
               govoriti o krivdi, ampak neučinkovitost je tu seveda tudi drugih organov, sodnikov za
               prekrške, kajti po zakonu o davčni službi, ki se uporablja za izterjavo denarnih
               kazni, preprosto se na to nihče ne spušča. Sam sem že večkrat rekel, poslušajte, pa
               dajte komu nekaj zapleniti enkrat, od takihle, pa bo hitro šel glas okoli in bo raje
               plačal, kot pa da gre sedet. Tako pa gre sedet. Če vam ne tratim preveč časa, en
               primer sem zadnjič gledal. Človek, ki je gor z vašega konca, nekje v hribih, pa se
               vozi z neko podrto stoenko vsako jutro na delo na črno dol, neregistriran avto, brez
               šoferskega izpita, policist ga čaka pri vstopu dol v vas, ga zapiše in mu
               izrečedenarno kazen. Denarne kazni seveda ni, ker mu nimaš vzeti, ker dela na črno,
               in on gre sedet. In on ima teh nadomestnih kazni, denarnih, že do februarja prihodnje
               leto. Seveda, to je zdaj, bom rekel, neko nasprotje samo sebi. Namesto da bi fiskus,
               proračun, dobil nekaj denarja zaradi prekrška, ima pa z njim same stroške. Tako da to
               je problem, ki je širši in ki ga bomo morali tudi reševati.</p>
               <p>No, ne glede na to, rekel bom tako. Naši zapori so napolnjeni ali pa prenapolnjeni,
               seveda vedno upoštevaje izhodišče normativov Evropske skupnosti za to. S tem ni
               rečeno, pa nočem nič grobega reči, da jih ne bi še enkrat več lahko tudi zaprli,
               jasna stvar, če bi bilo treba. Ampak v teh evropskih normativih smo polni. In tu se
               potem poslužujemo teh premikanj iz Doba vMaribor, iz Maribora v Koper, tam kjer je
               več prostora in tako naprej in glede na težo kaznivih dejanj.</p>
               <p>Zdaj, vse to je pa resda odvisno od finančnih sredstev, od denarja. Mi smo zdaj
               prvič po vojni, razen če - ne naše države, ampak sploh po letu 1945 - razen tistega
               na črno zgrajenega prizidka v Murski Soboti in Doba, ki je bil zgrajen zato, da se je
               sprostil takrat v 60. letih Maribor, ker so rekli, mariborski centralni zapor je
               preblizu meje, treba je to nekam noter spraviti, zato je šlo to v Dob, nismo gradili
               niti enega samega zapora novega. Mi imamo samostane, graščine, pa take reči, in rekel
               bom, hvala bogu, da je ta koprski zapor v samostanu še trenutno, ki je kulturno
               zaščiten, da smo bili s te plati prisiljeni iti v novogradnjo. Pa zdaj
               slišimo,seveda, zapor s petimi zvezdicami in tako naprej, kar ni res. Gotovo je, če
               bomo gradili nov zapor, ne bomo gradili barake, ne vem, pod zemljo, pa ne vem kakšno,
               ampak boš gradil v tistih standardih, ki veljajo za Evropsko skupnost. In če je tam
               notri fitness, ki smo ga velikokrat slišali - hvala bogu, da je! Poslušajte, to je
               tisti prostor, kjer se najbolj sprošča ta prevelika energija, ki jo imajo obsojenci,
               predvsem mladi, in je to prostor, ki je, ne samo pri nas, po celi Evropi, najbolj,
               kako bi rekel, frekventiran. Fasada, marmor in tako naprej - ne bo marmor, ne bo
               pohorski tonalit, ali kaj, granit bi moral biti - ne bo! Ampak  to ni toliko zdaj naša stvar. Če zapor gradimo v
               nekem urbanem okolju, ja, ne boš zdaj postavil koče tam, take, ki ne spada notri. To
               je zdaj stvar urbanistov, arhitektov in tako naprej, seveda, vse v okviru nekih
               znosnih prirejenih naših zmogljivosti. Tako moram reči, tudi posebej smo se zavzeli
               pri nas, da bo koprski zapor imel klimatsko napravo, pa ne samo za upravo, kot so
               najprej samo mislili; lahko je za upravo, ki gre ven, kadar hoče, ampak tisti notri,
               ki je zaprt, pri 35 stopinjah, ja, pa res nič ne veš, če nima v 21. stoletju neke
               klimatske naprave, ki jo ima že vsaka baraka. No, toliko samo v zvezi s tem.</p>
               <p>Moram pa reči, da razmere, recimo, ki sem jih imel priložnost videti po drugih
               zaporih, vendarle še zmeraj niso primerljive, se ne dajo primerjati z nami, pa ne bom
               govoril, jasno, o skandinavskih zaporih, kjer je njihova bivalna soba lepša kot moja
               dnevna soba doma in tako naprej, to je druga reč, pustimo zdaj sistem. Ampak če pa
               pogledamo milanski zapor San Vittore, kjer je za 400 obsojencev oziroma 400 oseb
               prirejen, notri jih je pa 1.200, so seveda razmere drugačne, pa ne bi nič želel zdaj
               kritike nad drugimi državami izrekati. Hočem samo reči, da se mi trudimo, predvsem v
               okviru danih možnosti, predvsem z ustreznim tretmajem, ki je pa tak, da je vendarle
               še zmeraj visoko na evropskem standardu in se kaže navsezadnje tudi v tem, neglede na
               to, da dobivamo taka pisma, pritožbe in tako naprej, vendarle nismo imeli nekega
               resnega, bi rekel, upora ali nekaj takega od leta 1974 več nikoli, zahvaljujoč tem
               službam, ki delajo, z vsemi napakami in težavami in tako naprej, ki jih imajo.</p>
               <p>Hvala lepa. Šel sem malo ven iz tega, ampak je bila ravno priložnost. Hvala
               lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Sam se tudi opravičujem, ker sem vas <q>"zlorabil"</q> oziroma vašo prisotnost tukaj.
               Prosim, predsednik.</p>
            </sp>
            <sp who="SDT3:DeisingerMitja">

               <speaker>DR. MITJA DEISINGER:</speaker>

               <p>Se opravičujem, samo še eno besedo k statusu obsojencev, ker mislim, da poslanke in
               poslanci morajo to vedeti.</p>
               <p>Pridružujem se temu, kar je gospod Wohinz povedal. Poglejte, ob 100.000 nezaposlenih
               ima vendarle vsak obsojenec, ki dela v zaporu, popolno zdravstveno zavarovanje in,
               seveda, mu teče delovna doba, v nasprotju s temi, ki so na svobodi in nimajo dela. To
               je edinstveno v Evropi. Na eni od mednarodnih konferenc sem povprašal predstavnike
               Evropske unije, kaj se o tem v drugih državah dogaja, in so rekli, se razmišlja vtej
               smeri. Takšnega statusa, kot ga ima obsojenec pri nas, v tem pogledu praktično nihče
               v Evropi nima. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Še gospod Petan.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Hvala za besedo. Torej, spoštovani, ob teh podatkih, ki smo jih zdajle slišali in so
               zanimivi, se mi sicer poraja obrobno vprašanje v zvezi s tem zakonom, ampak se še
               kako nanaša na ta zakon.</p>
               <p>Namreč, če sem pravilno slišal, se je število obsodb, mislim, da ni bil <q>"obsojenec"</q>
               naziv te kategorije, ampak obsodb, od 10.000 pred desetimi leti<gap n="..."/></p>
            </sp>
            <sp who="SDT3:WohinzMiha">

               <speaker>GOSPOD WOHINZ:</speaker>

               <p>Ja, obsojenih, obsojenih.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Obsojenih. V redu, ja, hvala. Od 10.000 v šestih letih zmanjšalo na približno 3.800.
               Mislim, da je bil podatek za lansko leto pa povečano približno na 6.000. Zdaj pa me
               nekaj zanima. Tu se mi avtomatsko poraja vprašanje, ali smo se v šestih letih tako
               poboljšali, da se je število obsojenih zmanjšalo za trikrat, zdaj v treh letih smo se
               pa zopet poslabšali za dvakrat, pa se je kar podvojilo število teh obsodb. In tu se
               mi poraja neko drugo vprašanje. Mislim, da se  Slovenci ali naši državljani nismo mogli v šestih
               letih poboljšati za 3 krat, zdaj pa kar naenkrat v dveh, v treh letih zoper
               poslabšati za 2 krat. To se pravi, meni se poraja ena drugo vprašanje, to je zame
               slika dela sodišč, to ni slika delikventnosti naših državljanov, pa se mi avtomatsko
               poraja vprašanje in glede na to, da so tudi tu predstavniki sodišča, poraja vprašanje
               ali mogoče mi našo kaznovalno politiko prirejamo trenutni situaciji ali finančnim
               sredstvom, kar seveda ne bi bilo nič nenavadnega, navsezadnje država mora nekako
               funkcionirati, ampak vseeno tako velika razlika je pa mogoče malce prehuda, če
               prilagajmo financam kaznovalno politiko, ne pa dejanskemu stanju delikvence med
               prebivalstvom.</p>
               <p>Pa mogoče samo malce provokativno vprašanje, predsednik se opravičujem, ker direktno
               ne spada, ampak je pa del tega zakona. Ali prav razmišljam, ali pa je mogoče to
               seveda malce preveč provokativno, ampak nekaj resnice pa le je. In kako bomo to
               zadevo urejali naprej, če bomo prilagajali samo financam kaznovalno politiko, ker
               potem se mi avtomatsko poraja vprašanje zakaj recimo nekateri pojavi, ki se
               pojavljajo v naši družbi, ki so novi, ne dobijo svojega sodnega epiloga že toliko in
               toliko časa, da nekateri pojavi, ki bi zahtevali takojšnjo intervencijo, recimo pobeg
               ali pa dovolj časa za nekega človeka, ki je storil hudo kaznivo dejanje, tako da
               potem odide iz Slovenije in podobno. Ali ima to kaj zveze s tem, vem da mi direktnone
               boste mogli odgovoriti, pa vendar, želel bi mogoče samo to slišati, če razmišljam
               tudi v pravi smeri, glede na tako veliko razliko v tako kratkem času. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Prosim, gospod.</p>
            </sp>
            <sp who="SDT3:DeisingerMitja">

               <speaker>DR. MITJA DEISINGER:</speaker>

               <p>Hvala lepa. Ja, jaz sem skušal že prej odgovoriti na to vprašanje kako je prišlo do
               tega, te amplitude, padca, pa zopet rasti. To je več vzrokov, ampak glavni razlog v
               tistem zastoju dela sodstva je bil ravno odmaknjenost, časovna odmaknjenost kaznivih
               dejanj, ki je narekovala več nizkih kazni oziroma pogojnih obsodb zaradi poteka
               dogodkov. In gospod predsednik je tukaj pravilno ugotovil, za obsojenca je tudi prava
               tortura, čas postopka, da tudi to vpliva. Drugo pa je, pojav novih kaznivih dejanj,
               ki se hitreje sodijo v zadnjem času, narekuje seveda nepogojne obsodbe z višjimi
               kaznimi. To lahko zatrdim, da bi rekel finančno obremenitev države z obsojencem nima
               na kaznovalno politiko pa res nobenega vpliva. Pač razvoj dogodkov je takšen, ki je
               pripeljal do teh rezultatov. Poleg tega je seveda, na to moram tudi opozoriti, manjše
               število ljudi iz bivšega juga, ki so po enem principu bili v večjem odstotku storilci
               kaznivih dejanj. Samostojna država ima le drugačno strukturo, čeprav se vedno tujci,
               zdomci pojavljajo v procentu v vseh državah Evrope v večjem številu proporcionalno
               kot ostali. To je eno od zakonitosti. Ampak to vprašanje pa lahko zatrdim, da na
               kaznovalno politiko, potrebe države, zmogljivosti in ostalo, nimajo prav nobenega
               vpliva. Hvala lepa.
               </p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Ja, ker ugotavljam, da nas je premalo, da bi sklepali. In če mi dovolite
               bi najprej ugotovil, torej da smo zaključili to splošno razpravo na podlagi katere
               bomo sprejeli sklep prvo, da je predlog zakona primerna podlaga za pripravo in eno
               stališče torej, da naj predlagatelj pri pripravi predloga zakona za drugo obravnavo
               upošteva pripombe, mnenja iz vrst oziroma od sekretariata, potem iz razprave in
               seveda iz mnenja komisije za politični sistem. In ker bomo ob pol dvanajstih kot sem
               rekel nadaljevali z javnimi uslužbenci, ne vidim razloga, da bi kako drugače
               odločali.</p>
               <p>Zahvaljujem se vam, ki ste trpeli dva dni, še posebej kolegicam in kolegom iz vrst
               poslancev in seveda vabim vse skupaj ob pol dvanajstih, da nadaljujemo.</p>
               <p><stage type="time">(Seja je bila prekinjena ob 10.46 uri.)</stage>
               </p>
               <stage type="time">(Seja se je nadaljevala ob 11.38 uri.)</stage>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p><gap n="..."/> ki ste razumeli mojo stisko in se, seveda, zdajle tudi vrnili. Slišal sem pa, da
               je med tem časom en odbor končal delo, tako da je tudi zadeva po tej plati malo
               lažja.</p>
               <p>Končali smo pri zakonu o amnestiji. Tam potrebujemo še sprejetje obeh sklepov. Prej
               sem ju že malo skiciral oziroma en sklep, z enim stališčem.</p>
               <p>To je sklep, da je predlog zakona o amnestiji primerna podlaga za pripravo zakona za
               drugo obravnavo, in pa stališče, da naj predlagatelj pri pripravi predloga zakona za
               drugo branje upošteva opozorila sekretariata, potem državnega sveta in pa seveda
               opozorila oziroma mnenja iz naše razprave.</p>
               <p>Želi kdo o predlaganem sklepu oziroma stališču razpravljati? V kolikor ne, ga dajem
               na glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ker je danes tudi seja vlade, sem obljubil, da bomo s <title>3. TOČKO DNEVNEGA REDA -
                  PREDLOG ZAKONA O JAVNIH USLUŽBENCIH,</title> začeli tako, da bi omogočili ministru
               prisostvovati na seji, in ga lepo pozdravljam, in kar predlagam, da s to točko
               začnemo.</p>
               <p>Besedo dajem predstavniku predlagatelja.</p>
            </sp>
            <sp who="SDT3:BohincRado">

               <speaker>DR. RADO BOHINC:</speaker>

               <p>Spoštovani! Pred vami je zakon o javnih uslužbencih.</p>
               <p>Na podlagi dolgotrajnega strokovnega dela in številnih usklajevanj je vlada
               predložila ta dokument državnemu zboru. Je eden pomembnih sistemskih predpisov, tudi
               povezan z našim približevanjem Evropi, hkrati pa po naši presoji pomemben prispevek k
               ureditvi razmerij v državni administraciji na sodobnih načelih.</p>
               <p>Kakšne cilje vzpostavljamo, lahko razberete iz obrazložitve - strokovna, politično
               nevtralna uprava, približevanje uprave uporabnikom, razvoj odgovornosti,
               strokovnosti, profesionalizma, učinkovitega nadzora in podobno.</p>
               <p>V obrazložitvi zakona imate naštetih kar nekaj, devetnajst, poglavitnih ciljev tega
               zakona. Samo nekatere pomembnejše bi želel povzeti.</p>
               <p>Najprej v uvodnem poglavju definiramo pojem javnega uslužbenca, tako da je poslej
               jasno, kaj ta izraz pomeni. S tem je tudi nekako odpravljena dilema, ki se je
               vseskozi v razpravi vsiljevala v zvezi z vprašanjem, kolikšen krog zajeti v zakonsko
               regulativo. Prevladala je odločitev, da v prvem delu zakona, v prvih triindvajsetih
               členih, vendarle zajamemo javni sektor kot celoto, da v tem kontekstu tudi definiramo
               pojem javnega uslužbenca; da pa podrobneje uredimo oziroma celovito uredimo le tisti
               del sistema javnih uslužbencev, ki se nanaša na delo v državnih organih.</p>
               <p>Sicer se je zastavljalo še eno pomembno načelno vprašanje pri tem. Namreč, ali
               znotraj tega zakonskega projekta  urediti tudi plačni del. Tudi glede tega vprašanja je
               prevladala odločitev, ki je pred vami, namreč da plačnega dela ta zakon ne zajema. V
               pripravi, izdelan je že strokovni tekst zakona o plačah v javnem sektorju. V izdelavi
               so tri analitične podlage za ta zakon. Kar pomeni, da ta projekt teče posebej in bo
               vključeval celotni javni sektor. Tako so stvari zastavljene glede tega.</p>
               <p>Sicer pa bi vas želel opozoriti na nekaj najbolj zanimivih rešitev v novem zakonu,
               ki so morda vredne večje pozornosti.</p>
               <p>Opredelitev javnega uslužbenca je dana že v 1. členu. To je vsak tisti, ki sklene
               delovno razmerje v javnem sektorju, s tem da opredelimo pojem javnega sektorja dovolj
               natančno. Poleg državnih organov, uprav lokalnih skupnosti, so to še javne agencije,
               javni skladi, javni zavodi in druge osebe javnega prava, ki so posredni uporabniki
               državnega proračuna. Že 1. člen razmejuje zelo pomembno vprašanje, namreč razmejuje
               javnega uslužbenca od političnega funkcionarja. Po tretjem odstavku 1. člena ni javni
               uslužbenec posameznik, ki opravlja javno funkcijo, in ravno tu imamo v mislih
               političnega funkcionarja.</p>
               <p>Skupna načela, ki veljajo za vse javne uslužbence, so obdelana v I. poglavju, v
               členih od 7 do 17. Poleg tega pa v sklopu tega prvega dela obravnavamo še nekatera
               druga skupna vprašanja sistema javnih uslužbencev, ki so predvsem povezana z delovno
               pravnim položajem, ki naj bi bil dovolj enoten za vse javne uslužbence, ne zgolj za
               tiste, ki delajo v državni upravi.</p>
               <p>Drugi del zakona se, kot rečeno, nanaša izključno na državne organe oziroma uprave
               lokalnih skupnosti. Tu najprej opozarjam na distinkcijo med uradnikom in med javnim
               uslužbencem, ki je posebej predstavljena z definicijo v 25. členu. In pa posebna
               načela, ki veljajo zgolj za javne uslužbence, ki delajo v državni upravi in upravah
               lokalnih skupnosti, ki jih imate v členih od 29 do 34.</p>
               <p>Pomembna novost, konceptualna novost zakona je opredelitev tako imenovanega vodje
               upravnega dela. Lahko bi ga imenovali tudi drugače, upravnega managerja. Skratka, to
               je tisti administrator, direktor  ki vodi ali ministrstvo ali urad ali službo ali tudi občinsko upravo,
               skratka, kjer se njegov položaj z vidika funkcije in odgovornosti v celoti ločuje od
               položaja predstojnika organa, ki je v, vsaj v ministrstvih politični funkcionar.
               Pooblastila vodje upravnega dela so predvsem na kadrovskem področju, odločajo o
               pravicah in obveznostih, sklepa pogodbe ozaposlitvi, tudi je odgovoren za finančno
               poslovanje. Skratka uvajamo nek nov tip profesionalca v upravni eliti, ki bo imenovan
               izključno po strokovnih kriterijih.</p>
               <p>Še ena pomembna novost je uvedba tako imenovanih komisij za pritožbe iz delovnega
               razmerja. Uveden je namreč striktno dvostopenjski način odločanja o vprašanjih iz
               delovnih razmerij. In je s tem varstvo pravic delavcev, ki delajo kot javni
               uslužbenci, močnejše, celo močnejše od tistega, ki je z delovno pravno zakonodajo, ki
               velja za zasebni sektor.</p>
               <p>Opozoril bi vas posebej na organizacijske določbe, kjer se uvaja nekaj pomembnih
               novosti, sistemizacija, skupna izhodišča za sistemizacijo in načrt delovnih mest, kar
               naj bi vse prispevalo k bolj organiziranemu načrtovanju kadrovskih virov in tudi
               boljšemu nadzoru nad izvajanjem sprejetih kadrovskih politik.</p>
               <p>Posebej bi vas opozoril tudi na uvedbo osebnega lista oziroma personalnega lista, ki
               je zelo pomemben. Ima dokazno moč javne listine in se uporablja pri kariernem
               sistemu, ki ga sicer uvaja ta zakon na drugem mestu. Gre za sprotno ocenjevanje
               uspešnosti in na tej podlagi napredovanja.</p>
               <p>Morda, samo da vas opozorim na poglavje o delovnih razmerjih in s tem povezano
               konceptualno vprašanje narave delovnih razmerij pri javnih uslužbencih. Dejstvo je,
               da javno pravna narava dela na področju javnih služb vsekakor narekuje nekatere
               posebnosti delovnih razmerij na tem področju, te posebnosti so za javne uslužbence,
               ki delajo v državnih organih celovito urejene v tem delu zakona. Smatramo, da bo za
               druge dele javnega sektorja potrebno dopolniti na načelih iz uvodnega poglavja, tudi
               delovno pravne določbe, ki bodo pomenile posebnosti, urejanje tovrstnih razmerjih v
               drugih delih javnega sektorja. Vsekakor pa vendarle izhajamo iz načela enovitosti
               delovnegarazmerja oziroma univerzalnosti, kar pomeni, da je delovno pravna zakonodaja
               tudi za položaj javnih uslužbencev temeljna in da se urejajo s predpisi s področja
               javnih uslužbencev, zgolj posebnosti, ki izhajajo iz javno pravne narave tega
               delovnega razmerja.</p>
               <p>Teh posebnosti je kar nekaj. Opozoril bi vas na nekaj najbolj značilnih novosti v tej
               zvezi. Prva takšna novost je uvedba javnega natečaja za vse tiste nove zaposlitve,
               kjer gre za zaposlitev uradnika. Gre za poseben postopek  izbire kandidata v kontekstu javnega natečaja. In posebej bi želel
               opozoriti na distinkcijo med javno objavo, ki velja po siceršnji delovno pravni
               zakonodaji in med javnim natečajem, ki ga uvajamo tu, kjer je pravzaprav bistvena
               značilnost ta, da je dolžnost, ki je pravno varovana in odgovornost tistih, ki
               odločajo o izbiri, da izberejo najboljšega, kar pomeni, da morajo izpeljati izbiro
               tudi po sami vsebini, ne samo po formalnih kriterijih. Pomembna novost se nanaša na
               poglavje delovna mesta, položaj in nazivi. Zakon tu poskuša zelo natančno opredeliti
               kaj so uradniška delovna mesta. Razvršča jih v šest skupin. V skupino sekretarjev,
               višjih svetovalcev, svetovalcev, višjih referentov, za katere se zahteva tudi
               univerzitetno oziroma visoka strokovnaizobrazba in pa referentov oziroma sodelavcev,
               za katere se zahteva najmanj srednja izobrazba. Poleg teh skupin so določeni zakonsko
               tudi uradniški nazivi. V vsaki od teh skupin po trije nazivi, tako da prihajamo na ta
               način v sistem kariernih razredov, šestih kariernih razredov s tremi stopnjami, kar v
               vsakem razredu, kar skupno pomeni 18 stopenj možnega napredovanja, po kriterijih, ki
               so zakonsko precej natančno opredeljeni oziroma po posebnem postopku ocenjevanja, ki
               ga najdete v 125. in naslednjih členih.</p>
               <p>Morda še to, nekatere posebnosti namenoma so v delovno pravnem poglavju, tudi kar
               zadeva disciplinske odgovornosti javnih uslužbencev. Ta ureditev odstopa prav zaradi
               javno pravnih posebnosti, od ureditve disciplinske odgovornosti v predlogu novega
               zakona o delovnih razmerjih. Opozoril bi vas tudi na dve poglavji, ki sta tudi novost
               v sistemu javnih uslužbencev, vsaj kar zadeva zakonske regulative, to je poglavje o
               racionalizaciji poslovanja, ki daje možnosti oziroma posebnega postopka podobnega,
               ugotavljanje tehnoloških presežkov v gospodarstvu, čeprav še vedno zelo različnega,
               ampak vendarle analogija obstaja s tem postopkom. In pa posebno poglavje o
               ugotavljanju nesposobnosti, ki prav tako ima ureditev, ki lahko pomeni razklenitev
               pogodbe o zaposlitvi oziroma premestitev. Premestitev je posebno poglavje, ki vsebuje
               nekatere značilnosti prerazporejanja znotraj javnega sektorja.</p>
               <p>Želel bi vas opozoriti še na vprašanje strokovnih izpitov, dveh vrst. Na poseben
               državni izpit iz javne uprave, ki ga uvajamo in na strokovni upravni izpit, ki je, za
               katerega so pogoji in postopki pridobitve kar precej podrobno razdelani. In na še na
               eno novost, to je uradniški svet. Institucija, ki jo imate urejeno v 197. členu, ki
               naj bi bila nek strokovno avtonomen organ, imenuje se od spodaj navzgor kot pravimo,
               preko senatov obeh univerz, del jih imenuje predsednik republike, del pa jih izvolijo
               uradniki sami iz svojih vrst oziroma uradniki iz vrst občinskih uprav.  Ta svet naj bi skrbel za
               izvajanje izbire uradnikov na višjih položajih, na način, da bi lahko politični
               funkcionarji za določene vrste uradnikov izbirali le izmed tistih, za katere
               strokovno verifikacijo predhodno opravi ta uradniški svet. To je pravzaprav njegova
               temeljna funkcija.</p>
               <p>Vašo pozornost bi rad obrnil samo še na prehodne in končne določbe, ki so pomembne
               tako z vidika prevedbe sedanjih nazivov, koder si pravzaprav pomagamo z zatečenimi
               količniki in jih samo pretvarjamo v nazive, kot tudi z vidika zagotavljanja
               vzpostavljanja novih pogojev, ki jih v zvezi z imenovanji in tudi imenovanja sama,
               tako kot jih zakon posebej predvideva.</p>
               <p>To je samo kratek prikaz teh temeljnih novosti, distinkcij, glede na sedanjo
               ureditev. Predlagam, da zakon s sugestijami iz razprave podprete za nadaljnji
               postopek.</p>
               <p>Želel bi reči za zaključek samo to, da so pri pripravi samega zakona - to delo je pa
               potekalo zelo dolgo, kar nekaj let - bili uporabljeni številni raziskovalni projekti
               oziroma izsledki le-teh, komparativne študije, sodelovanje z organizacijo Sigma in
               uporaba njihovih standardov. Izrazil bi tudi zadovoljstvo nad tem, da smo v zadnjem
               obdobju zelo intenzivno sodelovali povsem ekspertno tudi s sindikati delavcev v
               državnih organih oziroma s tega področja in dosegli tudi visoko stopnjo enotnosti
               glede zakona, predvsem njegovega koncepta, in se tudi s posebnim sporazumom
               dogovorili za sodelovanje vnaprej. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu ministru.</p>
               <p>Besedo dajem gospe Nevenki Gorec, predstavnici sekretariata.</p>
            </sp>
            <sp who="SDT3:GorecNevenka">

               <speaker>NEVENKA GOREC:</speaker>

               <p>Hvala lepa za besedo. Uvodoma sekretariat ugotavlja, da je pri predložene gradivu
               predlagatelj v celoti izpolnil poslovniške obveznosti, torej da predlog gradiva
               vsebuje vse v poslovniku zahtevane sestavine.</p>
               <p>Predlagatelj je tokrat zakon posredoval v obravnavo v prvo fazo, kar seveda pomeni,
               da je ta prva faza namenjena predvsem predstavitvi zakona.</p>
               <p>Sekretariat je zato oblikoval nekatere splošne pripombe na sam zakon, poleg tega pa
               tudi nekatere konkretne pripombe, ki bodo služile lažji pripravi predloga zakona za
               drugo fazo obravnave.</p>
               <p>V zvezi s splošnimi pripombami bi se omejila predvsem na štiri temeljne pripombe, ki
               jih je sekretariat podal.</p>
               <p>Prva pripomba oziroma pomislek je, da se je predlagatelj tokrat odločil za nekoliko
               drugačen pristop, kot smo navajeni v številnih sistemskih zakonih. Odločil se je
               namreč za ureditev uslužbenskih razmerij za celotni javni sektor v prvem delu, kjer
               ureja v glavnem skupna načela za vsa uslužbenska razmerja, in pa  vpeljuje nekatere ključne institute, ki so pomembni za urejanje
               uslužbenskega razmerja. V drugem delu se je pa odločil za celovit pristop ureditve
               vprašanj, ki se nanašajo na sistem javnih uslužbencev v državnih organih in v upravah
               lokalnih skupnosti, ter uredil tudi posebnosti delovnih razmerij teh javnih
               uslužbencev.</p>
               <p>Sekretariatu se ob tem zastavlja vprašanje, glede na to, seveda, da je v končnih
               določbah predvideno veliko število razveljavitev, ali bo treba ustrezno prilagoditi
               tudi kakšne druge določbe področnih zakonov, ki so doslej celovito urejali položaj
               zaposlenih v posameznih delih javnega sektorja, ki se financirajo iz javnih
               sredstev.</p>
               <p>Enaka naša pripomba velja tudi za drugi del, se pravi, za uslužbenska razmerja,
               tista, ki so v celoti urejena, ker smatramo, da so v področnih zakonih do sedaj
               celovito bili urejeni položaji zaposlenih, in bi kazalo s strani predlagatelja to
               posebno pozorno proučiti.</p>
               <p>Druga naša pripomba se nanaša na morebitno vgraditev sistemskega izhodišča za
               drugačno urejanje zadev v drugih državnih organih. Drugi državni organi so namreč
               prepuščeni lastni iniciativi, kar pomeni, da se ohranja njihov samostojni položaj, od
               vlade neodvisen položaj. Glede na to bi ponovno predlagali predlagatelju, da prouči,
               ali je ta položaj v redu, zadosten, in v kolikor ne bo pripeljal do anomalij znotraj
               tega sistema.</p>
               <p>Drugi del predloženega zakona je seveda urejal določena vprašanja za vsa tri
               področja. Sekretariat pri tem predlaga, da se skozi celotno besedilo zakona ponovno
               prouči, ali so vsa področja v enakem delu zajeta. Namreč, opazili smo, da so pri
               nekaterih vprašanjih, recimo delovni čas, nekateri organi izpuščeni, medtem ko je pri
               poslovnem času zajeto vse. Zdaj, ali je bilo to namenoma tako urejeno ali ne, je
               seveda stvarproučitve.</p>
               <p>Naslednja pripomba je, da bi moral pravzaprav vzporedno temu zakonu slediti tudi
               zakon o plačah. Namen ureditve uslužbenskih razmerij oziroma položaja vseh javnih
               delavcev je bil tudi v plačnem sistemu. Plačni sistem je, kot smo zdaj lahko
               ugotovili, izpuščen iz tega zakona, kar je sicer korektna rešitev. Vendar v
               sekretariatu vseeno menimo, da bi plačni sistem moral spremljati ta zakon oziroma
               vsaj do končne odločitve oziroma končne opredelitve bi tudi videli oziroma da bi se
               lahko primerjal položaj vseh zaposlenih v državnih organih tudi na tem področju.</p>
               <p>Posebej bi pa še opozorili na ureditev v prehodnih in končnih določbah. Po našem
               mnenju so te določbe predlagatelju morebiti povsem jasne, mislim pa, da tistemu, ki
               se ni konkretno ukvarjal z zakonom, ostajajo v določeni meri nejasne.</p>
               <p>Zlasti bi opozorili na 219. člen in 220. člen. Problem namreč se pojavlja, vsaj v
               razumevanju, predvsem pri drugih državnih organih, kjer ni povsem jasno, kaj naj bi
               njihov akt uredil, ki bo sicer urejal ta razmerja posebej, lahko uredil drugače,
               glede na omejitev v 220. členu, kjer pravi, da se pač količniki ohranjajo za druge
               državne organe, medtem ko so za državno upravo in pa za upravo lokalnih skupnosti ti
               količniki navedeni.  Poleg teh splošnih pripomb je sekretariat izoblikoval še nekatere
               konkretne pripombe. Te konkretne pripombe so sicer namenjene drugi zakonodajni fazi.
               Tudi takrat bo treba povsem natančno pri posameznem členu pogledati ureditve. Tokrat
               bi pa opozorili na 37. člen, kjer je predvideno oblikovanje za, komisija za pritožbe
               za javne uslužbence pri reprezentativnih združenjih lokalnih skupnosti. Obstoječa
               zakonodaja namreč teh reprezentativnih združenj še ne predvideva. Gre za prostovoljno
               združevanje lokalnih skupnosti in zato obstaja bojazen, da bi morebiti sploh ne bilo
               mogoče oblikovanje teh posebnih pritožbenih komisij, glede na to, da v posameznih
               lokalnih skupnostih ne bi bile oblikovane, no, oblikovana ta združenja. Kot vemo v
               praksi določena združenja obstajajo, vendar so, še enkrat poudarjam, ustanovljena na
               prostovoljni bazi. V kolikor bo verjetno prišlo do drugačne zakonske ureditve, bodo
               tudi te zadeve rešene, vendar bi bilo treba to možnost predvideti.</p>
               <p>V 71. členu je za spremljajoča dela predvideno tako poskusno delo kot preizkus
               usposobljenosti znanja. Predlagamo, da se ponovno prouči ali je potreba da oba
               inštituta obstajata ali zadostuje en sam inštitut oziroma ali je ta sploh v skladu z
               veljavno zakonodajo.</p>
               <p>Posebno opozorilo velja tudi 78., 79. in 80. členu, kar vsi trije člani
               predstavljajo kar eno poglavje. Tokrat smo se omejili na zelo skromno pripombo in
               sicer opozarjamo predlagatelja kako se bodo sankcije, ki so predvidene v tem poglavju
               izvedle. Namreč gre za poseganje z oblastnim aktom v delovno razmerje oziroma v
               pogodbo o zaposlitvi. Ti trije členi po našem mnenju tehtajo nadaljnjo skrbno
               proučitev in morebiti predvideno kakšno drugačno ureditev v drugi fazi obravnave.</p>
               <p>V 115. členu opozarjamo na obveznost povrnitve celotnih stroškov za nadaljnje
               izobraževanje. Sodna praksa je šla v smeri, da se povrača samo tisti del stroškov, ki
               niso poplačani s preživetim časom v tistem organu, zato tukaj pa je predvidena
               celotna povrnitev stroškov, zato predlagamo, da se uskladi s sodno prakso.</p>
               <p>141. člen gre verjetno samo za redakcijsko pomanjkljivost, del stavka je izpadel.
               Tako, da to ne predstavlja kakšne bistvene pripombe.</p>
               <p>No, pri 157. členu pa opozarjamo v zvezi z racionalizacijo poslovanja v drugem
               državnem organu. Da se v nekaterih primerih dogaja, da <gap n="..."/> funkcionar hkrati
               predstojnik in potem obstaja določena dilema oziroma problem kako, kdo bo dal
               soglasje k racionalizaciji, ker že predstojnik  to sprejema.</p>
               <p>Pripomba k členu 162 in pa 163, sta samo redakcijske narave, tako, da niti ne bi
               omenjali jih.</p>
               <p>164. člen pa po našem mnenju podvojuje vlogo vodje upravnega dela in pa komisije, ki
               jo imenuje. Zato bi tudi to določbo kazalo ponovno proučiti.</p>
               <p>178. člen je po našem mnenju samo napačno sklicevanje uporabljeno. Gre namreč za
               sodbo za pravnomočno sodbo in za nepogojno zaporno kazen, pa v zvezi s prenehanjem
               delovnega razmerja.</p>
               <p>227. člen no je pa nekoliko resnejši pristop zahteva. Namreč s pravno sistemskega
               vidika je po našem mnenju poseganje v drug zakon nedopustno oziroma neprimerno.
               Dosedanja praksa namreč kaže, da samo, da smo samo v primeru razveljavitev, dopuščali
               poseganje v drug zakon, medtem ko tukaj gre za vsebinsko spremembo in smatramo, da
               gre, da je to stvar sprememb zakona o lokalni samoupravi.</p>
               <p>Nadaljnje pripombe bodo seveda konkretne na člene, bodo oblikovani v drugi fazi
               zakonodajnega postopka in tokrat bi pa zaenkrat od strani sekretariata vse. Hvala
               lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa predstavnici sekretariata. Povedati vam moram, da smo k tej točki poleg
               običajno vabljenih vlade, vrhovnega sodišča, ministrstvo za notranje zadeve, povabili
               tudi ministrstvo za delo, družino in socialne zadeve, inštitut za delovna razmerja,
               potem pravno fakulteto v Ljubljani, inštitut za delovno pravo, inštitut za javno
               upravo, pravno fakulteto v Mariboru, sindikat v državnih in družbenih dejavnostih,
               združenje tajnikov slovenskih občin in seveda ustrezno smo vam razdelili tudi
               nekatere že pisno oddane pripombe. Jaz domnevam, da jih boste posamezniki, ki ste tu
               predstavili.</p>
               <p>Poleg tega pa bi, preden, kot sem rekel dam besedo, prosil, če se v diskusiji
               poslanke in poslanci opredelite do mojega predloga, ki ga bom približno opisal. Gre
               za to, da je bila že, torej preden smo dobili ta zakon v obravnavo, v tem državnem
               zboru opravljena obravnava o zakonu o agencijah, potem da smo opravljali, že sprejeli
               pravzaprav zakon tudi o delovnem področju in o organizaciji ministrstev in da se
               seveda ob tem pojavlja vprašanje, neke predstavitve, javne predstavitve celotne
               reforme javne uprave, ki bi imela kar precej dela po moji presoji. Namreč preden smo
               začeli s tem nadaljevanjem, me je tudi predsednik vrhovnega sodišča opozoril, da bi
               eno od vprašanj, ki bi jih morali tam razčistiti, bilo  tudi vprašanje glede upravne poti oziroma, da tako
               rečem, upravnega postopka, kakršnega imamo sedaj, in seveda vrsta drugih vprašanj.</p>
               <p>Zato nameravam predlagati, da bi danes sprejeli nek splošen sklep o tem, da se med
               prvo in drugo fazo sprejemanja tega zakona opravi ta splošna diskusija - po našem
               poslovniku je možno to opraviti z javno predstavitvijo mnenj. Če bi mi dovolili, tako
               kot je eden od kolegov omenil, bi skupaj, torej ministrstvo za notranje zadeve, torej
               dr. Virant, potem naše strokovne službe in moja malenkost, pripravili tudi vprašanja,
               o katerih bi bilo treba tam razčistiti pojme. Eden od predlogov je tudi predlog
               državnega sveta, ki je vedno vabljen sem, na neko temo.</p>
               <p>Skratka, če bi se strinjali, če bi me tu potrdili v diskusiji, da sprejmemo danes
               načelen sklep, da odbor opravi to javno predstavitev mnenje, bi potem pripravili tudi
               vprašanja, seveda pozvali strokovne službe oziroma predlagatelja in druge, ki bi
               lahko kaj pripomogli h kvalitetnejši razpravi na tej javni predstavitvi mnenj, da
               pripravijo gradivo, organizirali to srečanje v teh prostorih. In, seveda, pričakovati
               je, vsaj po mojem, precejšnje zanimanje zainteresirane javnosti.</p>
               <p>Torej, zdaj pa lepo k razpravi. Odpiram splošno razpravo. Vabim vse povabljene in
               seveda poslanke in poslance, da prevzamejo besedo. Kdo želi besedo? Prosim, gospod
               Pristovnik, združenje tajnikov slovenskih občin.</p>
            </sp>
            <sp who="SDT3:unknown-M">

               <speaker>GOSPOD PRISTOVNIK:</speaker>

               <p>Spoštovani predsednik, spoštovane poslanke in poslanci, spoštovani minister in
               spoštovani državni sekretar! Dovolite mi, da vas v imenu asociacije, združenja
               tajnikov slovenskih občin, vse skupaj lepo pozdravim.</p>
               <p>Kot vam je verjetno znano, ta asociacija deluje že kar nekaj let in pomaga
               strokovno, se pravi med sabo, pri delu občinske uprave, da bo ta občinska uprava
               znatno bolj racionalna, učinkovita in seveda ravnala v skladu z veljavno zakonodajo.</p>
               <p>Ena od temeljnih nalog je tudi, da dejansko dajemo pobude in predloge pri
               sprejemanju zakonov in hkrati tudi podzakonskih predpisov, ki jih sprejema državni
               zbor, in podzakonskih predpisov, ki jih sprejema vlada Republike Slovenije. V tem
               primeru se je dejansko asociacija, združenje tajnikov, aktivno vključila pri pripravi
               tega zakona in je že s predlagateljem nekatere zadeve uskladila. Vendar kljub temu se
               nam odpira kar nekaj vprašanj, ki bi jih bilo treba pri pripravi zakona za drugo
               obravnavo upoštevati. Nekaj pripomb ste dobili že na mizo, seveda bi na kratko šel
               skozi te pripombe.</p>
               <p>Predvsem nas moti naslednje. Se pravi, če smo že z zakonom nekje uredili določena
               vprašanja, bi bilo treba tudi urediti, kako dejansko pristopiti k podzakonskim
               predpisom, kateri bo tisti organ oziroma katero bo tisto reprezentativno združenje
               lokalnih skupnosti, ki bo dajalo soglasje. Predvsem bi želeli, da se to dejansko
               vnesev zakon, in da dejansko tudi določimo, se pravi, reprezentativno združenje, ki
               bo dajalo k vsem podzakonskim predpisom soglasja.</p>
               <p>Naslednja taka pomembna pripomba bi bila, ko že govorimo, kako zagotoviti politično
               nevtralno upravo, potem moramo dejansko strogo ločiti te zadeve, kako bo dejansko
               vodja upravnega dela odvisen 
               od politike in kako mu določiti tudi ta mandat oziroma ali dejansko nekje obdržati
               sedanjo kontinuiteto.</p>
               <p>Potem se nam postavlja vprašanje, kako bomo urejali pravice in obveznosti iz naslova
               delovnega razmerja, če gre v tem primeru v predlogu zakona za dvotirnost. Se pravi,
               na eni strani imamo upravni postopek, na drugi strani pa imamo dve različni veji, se
               pravi, tako rečeno, sodne oblasti, se pravi, na eni strani upravno sodišče, na drugi
               strani je pa delovno socialno sodišče. Tako da bomo tu obremenjevali dva instituta.
               Zato bi želel, da se te zadeve nekje skušajo urediti in uskladiti, da ne bo prihajalo
               do te dvotirnosti.</p>
               <p>Potem, kar sem že omenil oziroma moram tudi to povedati, da se popolnoma strinjam s
               pobudami in predlogi, ki jih je predlagal sekretariat za zakonodajo, ker se skoraj
               smiselno ujemajo z našimi pobudami in predlogi. Prav tako pa, kot vidite iz vsebine
               naših pismenih pripomb, smo te zadeve uskladili tudi s skupnostjo slovenskih občin.
               Tako da so zadeve dejansko z obeh strani podkrepljene, tako da je na eni strani tudi
               druga veja, se pravi politična veja, kjer se združujejo župani, in tudi s tega vidika
               so te zadeve podkrepljene. In bi želel, da predlagatelj oziroma pripravljavec zakona
               do druge obravnave te naše pripombe smiselno upošteva in jih skuša vnesti v predlog
               zakona.</p>
               <p>Ne bi vas veliko obremenjeval, zato ker smo zadeve že usklajevali in jih bomo še
               nadalje, tako da bi mogoče potem več za drugo obravnavo. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Kdo želi besedo? Izvolite!</p>
            </sp>
            <sp who="SDT3:KraševecVekoslava">

               <speaker>VEKOSLAVA KRAŠOVEC:</speaker>

               <p>Hvala za besedo. Sem Vekoslava Krašovec, državni svet. Če dovolite, bi na kratko
               predstavila mnenje komisije, ki je pristojna za obravnavo predloga zakona o javnih
               uslužbencih. To gradivo ste prejeli, zato bi samo bistvene stvari izpostavila.</p>
               <p>V državnem svetu menimo, da bi kazalo nadaljevati z razpravo o predlogu zakona, s
               tem da se pa posebej zavzemamo za to, da bi, tako kot je bilo že danes povedano,
               sočasno za drugo obravnavo bil pripravljen tudi predlog zakona o plačnem sistemu.
               Namreč, gre za vsebinsko zelo povezana vprašanja in pravzaprav ta prvi del zakona
               tudi določa, da bo plačni sistem zajel določeno področje javnih uslužbencev. In prav
               bi bilo, da vemo pravzaprav, katero področje je zajeto in kako bo urejeno.</p>
               <p>Istočasno pa seveda podpiramo tudi pobudo - in hvala predsedniku, da je to že
               izpostavil - da bi se še pred drugo obravnavo izvršila javna razprava z
               zainteresirano javnostjo in strokovnjaki, kjer bi eventualno razčistili odprte pojme.
               Namreč, ta zakon prinaša nekatere definicije, ki niso pomembne samo za ta zakon,
               ampak so pomembne tudi potem za pravzaprav nadaljevanje neke zakonodaje ali nekih
               drugih postopkov. Nove definicije - torej, gre za zelo precizne definicije, ki so tu
               postavljene - zajemajo področje javnega sektorja, ki je sedaj opredeljeno tako, kot
               je v tem  predlogu zakona.
               Seveda so pa nekatere dileme glede tega javnega sektorja, zlasti se izpostavlja
               praktično vprašanje, kaj so to neposredni uporabniki in do katere veje sodijo. Namreč
               tudi ta del sodi po definiciji v javni sektor. S tem v zvezi je seveda povezano
               vprašanje javnega uslužbenca. Kajti javni sektor, je javni uslužbenec in javni
               uslužbenec bo povezan z nekim novim zakonom v novem plačnem sistemu. Tako, da se
               odpira pravzaprav vprašanje, ali ta zakon velja za, po oceni okrog 130 tisoč javnih
               uslužbencev ali za neko ožjo ekipo, odvisno od zelo precizno postavljenega pojma.</p>
               <p>Predlagatelj je sicer v predlogu zakona v obrazložitvi predloga zakona navedel, da
               se ta javni sektor nanaša na tiste proračunske uporabnike, torej neposredne in pa
               posredne, ki so določeni z odredbo vlade o proračunskih uporabnikih. Vendar to ni
               napisano nikjer v zakonu. Torej v zakonu ni navedeno, to je samo v obrazložitvi
               zakona. In v državnem svetu si zavzemamo, torej da bi, ko bi razčistili to odprto
               vprašanje, v zakon sam vgradili tudi ali da se napotuje na odredbo vlade ali pa,
               torej kaj je to javni sektor in javni uslužbenci ali pa da imamo kot sestavni del ali
               izvedbeni predpis zakona, tudi seznam tistih, ki jih bo zakon neposredno prizadeval.
               Skratka gre za to, da imamo jasno kateri je pravzaprav delodajalec, ki ga ta zakon
               zavezuje in za katerega delavca ta zakon velja po pravnih osebah.</p>
               <p>Naslednje, kar bi seveda radi opozorili je, da v samem zakonu se vse prevečkrat
               sklicujemo na izvedbene predpise, zlasti odredbe vlade in da menimo, da bi kazalo v
               predlogu zakona zadevo dodelati tako, da bi bil zakon bolj neposredno uporabljiv. Gre
               namreč za zakon, ki ureja zelo pomembno področje, to je delovna razmerja in po naši
               oceni bi moral biti seveda v tem smislu zelo konkreten. Istočasno pa seveda se ob tem
               postavlja vprašanje, kako ta zakon vkomponirati v novo nastajajoči zakon o delovnih
               razmerjih in pa tudi, še posebej bi opozorili, novi zakon o kolektivnih pogodbah.
               Namreč pravica do kolektivnega dogovarjanja in pravice iz kolektivnih pogodb po naši
               oceni mora biti tudi sestavina tega zakona, prav tako pa tudi rešitve novega zakona o
               delovnih razmerjih ustrezno uporabljene v tem zakonu. Verjetno bo to možno v času
               nadaljnjega usklajevanja, seveda se pa temeljno vprašanje postavlja, kako bo vse to
               uporabljivo, kajti zakon bo pravzaprav začel se uporabljati komaj leto pa pol po
               sprejemu. In je ta časovna dimenzija tako odmaknjena, da je težko ocenjevati kakšna
               bo lahko s tega področja neposredna uporaba.</p>
               <p>Konkretno smo navedli tudi nekaj pripomb, za katere predlagamo, da se upoštevajo pri
                   oblikovanju predloga
               zakona, tako kot je tudi vlada s posebno izjavo obljubila, da bo to postorila in
               uskladila te pripombe. Omenila bi samo dve bistveni. Po našem mnenju bi moralo v 5.
               členu, torej drugem odstavku 5. člena, ki govori, da bo posebni zakon urejal sistem
               plač javnih uslužbencev, biti zapisano, da bo posebni zakon urejal enotna izhodišča
               plačnega sistema. Gre namreč za pomembno vsebinsko razliko, ker če bo zakon urejal
               sistem plač, to pomeni, da se bodo za celoten sektor uslužbencev, plače morale zelo
               precizno določiti, mi pa ocenjujemo, da to v enem zakonu ne bomo možno. Možno pa je
               doseči z enotnim zakonom enotna izhodišča za plačni sistem javnih uslužbencev.</p>
               <p>In pa drugo, opozorili bi na 28. člen. Namreč menimo, da posega na področje, ki ga
               ureja drug zakon, to je reprezentativnost sindikatov. Obstaja poseben zakon, ki jasno
               definira kateri sindikat je reprezentativni. Ta 28. člen pa uvaja novo obliko
               reprezentativnosti in bilo za proučiti ali je to smiselno.</p>
               <p>Skratka, podpiramo pa predvsem to, da se izvedene še dodatna širša razprava, s tem
               da bi spoštovani predsednik predlagala, da bi ta javna razprava pravzaprav ne zajela
               samo razpravo o javni upravi, temveč kot sem povedala, tudi tematiko kaj je javni
               sektor. Torej ne samo področje javne uprave. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi vam. Bom dal besedo po vrsti. Kar prijavljajte se, pa si zapišem.
               Torej, ker v izogib nesporazumom, moram povedati, da sem si predstavljal to javno
               predstavitev tako, da bomo takrat imeli na mizi ali pa predstavljeno tudi denimo
               zakon o sistemu plač v javnem sektorju, da bomo imeli zakon o upravi, ne v tekstu v
               celoti, da govorim, temveč o tem, kaj vse bo sestavljalo reformo celotnega
               sektorjajavne uprave, javnega sektorja, če hočete. To je prvo.</p>
               <p>Drugo. Postopkovno pa sem mislil tako, kot smo to imeli, če se spomnite člani odbora,
               pri zakonu o tajnih podatkih, to je med prvim in drugim branjem. Takrat smo prav
               zahvaljujoč zelo strokovni in poglobljeni diskusiji, dobili zakon v drugem branju
               zelo kvaliteten. To je in zdaj naprej k besedi se je javil, aha še to bi prosil kot
               predsedujoči, zaradi zapisnika in magnetograma, če se vsi tisti, ki niste člani odbora, tako kot je
               to storila gospa z državnega sveta, predstavite po imenu in priimku. Sedaj je želel
               besedo gospod Vučko.</p>
            </sp>
            <sp who="SDT3:VučkoDušan">

               <speaker>DUŠAN VUČKO:</speaker>

               <p>Gospod predsednik, hvala za besedo. Spoštovane kolegice, spoštovani kolegi,
               spoštovani minister! Jaz bom razpravljal v duhu prve obravnave. Seveda vrsta vprašanj
               je pri tem zakonu še odprtih. To dokazuje tako mnenje sekretariata za zakonodajo,
               potem stališče sindikatov, strokovnih združenj in tako dalje. Vendar pa menim, da je
               zakon v osnovi dober. In obenem seveda izražam zadovoljstvo, da smo ga končno dobili
               v proceduro. O tem zakonu je bilo že toliko povedanega in v teh zadnjih štirih letih
               mislim, da je to že ena deseta ali enajsta različica. Še celo, odkar sem v
               parlamentu, imam spet spremembo, vsaj v naslovu, če ne drugje Še nedavno nazaj smo
               govorili o zakonu o javnih uslužbencih v državnih organih in organih lokalnih
               skupnosti, skladih in tako dalje. Tukaj imamo pa zdaj ponovno spet dikcijo zakona o
               javnih uslužbencih. V redu. Seveda, zadrega, ki je bila ves čas in je tudi v
               obrazložitvi navedena, se je rešila na tak način, kot je. In seveda, so stališča
               sekretariata in pa pomisleki tehtni. Jaz sem bil od nekdaj skeptik v tem, da bi z
               enim zakonom pobili vse muhe. Seveda je to ena rešitev, zdi se mi pa potrebno
               poudaritito, da je ta zakon vsaj z vidika vseh zaposlenih v državni upravi in organih
               lokalnih skupnostih po upravah lokalnih skupnosti potreben. Nenazadnje, zakon
               izboljšuje uslužbenski sistem v javni upravi in ga posodablja. Gre za to, da uvaja
               nove rešitve, nova načela, če omenim samo nekatera, potem decentralizira kadrovsko
               odločanje in tako dalje. Mislim, da je predlagatelj podrobno navedel, katere cilje
               zasleduje. Tako, da ta zakon za prvo obravnavo se mi zdi dobra podlaga in bi ga
               seveda odbor lahko podprl. Pred nami pa, se mi zdi, je še veliko dela, veliko
               usklajevanja, da bomo prišli do končnih rešitev.</p>
               <p>Glede prvega dela zakona, ki opredeljuje pojem javnega uslužbenca in pa uvaja neke
               skupne določbe za ves javni sektor seveda, bi lahko razmišljali tudi tako, da bi bil
               ta del mogoče bolj prikladen, če bi ga uvrstili v zakon, ki bo urejal potem  plačni sistem, razmerje plač.
               Vendar, tukaj je predlagatelj zapisal tako in se odločil, da v tem delu neka splošna
               načela, ki veljajo za ves javni sektor uveljavi. Mislim, da tudi same dileme o tem,
               kdo se šteje za javnega uslužbenca, niso tako, da so odveč pravzaprav, seveda, ker
               govorimo o tistem, kdo so posredni in neposredni uporabniki državnega proračuna. To
               je zakonodaja dovolj jasno zapisala, če se ne motim, tudi v zakonu o javnih financah,
               kjer je jasno določeno, kdo se šteje za posrednega in neposrednega. Če uporaljamo
               dikcijo, kateri ustanovitelj je država ali lokalna skupnost, seveda tudi vemo, na
               katere se to nanaša. Je pa seveda širok spekter teh institucij, organizacij, ustanov.
               Menim, da bi bilo potrebno podpreti tudi predlog predsednika v tem smislu, da se med
               prvo in drugo obravnavo opravi ta javna predstavitev. Če sem prav razumel, gre tukaj
               tudi za predstavitev o tem,kako naj bi reforma javne uprave potekala v celoti. V
               zvezi s tem menim, da je ta zakon samo košček reforme javne uprave, glede na vsebino
               zakona se nanaša zgolj na zaposlene v državnih organih in pa organih lokalnih
               skupnosti, obsega pa velik del zaposlenih v javnem sektorju. Sama reforma javne
               uprave je pa dolgotrajen proces in zajema še vrsto drugih ukrepov, zato se tudi
               strinjam, da se predstavi članom odbora in zainteresirani javnosti, da se ministrstvo
               izkaže oziroma vlada, da predstavi, kako bo ta reforma v prihodnjem času potekala.</p>
               <p>Da zaključim svojo misel. Jaz bom predlog zakona podprl, zaradi tega, ker menim, da
               je dobra osnova za drugo obravnavo in da ga je s tega vidika potrebno čimprej
               uveljaviti. Strinjam se pa tudi s stališčem mnogih, ki govorijo, da bo potrebno
               čimprej dobiti na vpogled in na mizo in celo v proceduro zakon o razmerjih plač v
               javnem sektorju. Drugače bo prihajalo do nezaupanja in pa kaj se skriva v tem zakonu.
               Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospodu Vučki. K besedi so javljeni k naslednjem vrstnem redu, potem, ko
               mi je dr. Brejc tako svetoval gospod Černjavič, potem dr. Brejc, potem mag. Deisinger
               in potem gospod Potrč. Kar vabim k besedi.</p>
            </sp>
            <sp who="SDT3:ŠčernjavičDrago">

               <speaker>GOSPOD ČERNJAVIČ:</speaker>

               <p>Spoštovani predsednik, spoštovane poslanke in poslanci!  V šestletnem obdobju nastajanja zakona o javnih
               uslužbencih, od prvih tez iz sodišč pa vse do danes je bilo ogromno konceptov
               menjanih. Ožjih, širših. Pa torej, in danes imamo tole en model, en možen pristop,
               <gap n="..."/> možen pristop. Ali je ta pristop, kar se tiče koncepta in prvega poglavja in
               opredeljevanja dovolj dober, pa to zaradi vsebine, zaradi vsebine. Verjemite, da sem
               v teh šestih letih pa, torej sodeloval v tolikih razpravah, torej v sindikatu, v
               strokovnih razpravah in smo se do tega vedno jasno in konstruktivno in odgovorno
               opredeljevali in smo tudi od vsega začetka, tudi zaradi vsebine podpirali najširši
               koncept tega odgovora, po katerih merilih, kriterijih definirati kaj je javni sektor
               in na tej podlagi kaj je javni uslužbenec.</p>
               <p>Seveda zdaj imamo tako, torej tudi ta definicija, ki not je, ena takole kar se tiče
               1. člena in opredeljevanja kaj je javni sektor in kaj je javni uslužbenec. Torej zdaj
               tako, če bomo imeli javno razpravo, jaz torej, da bo javna razprava in če bo
               omogočeno, rečva da bo povabljena razna stroka, ki še do zdaj ni sodelovala, tudi v
               tej razpravi, pa tudi še ostali deli, ki sodelujemo, se mogoče le to, odgovor na to
               vprašanje jasno izkristaliziralo, ne gre samo za upravno pravno vprašanje, gre tudi
               za ekonomsko sociološko, politološke vidike in je to tudi izjemno pa pomembno pač
               seveda, da se bi na taki razpravi oblikovali določena merila, kriterije, pa da ne bi
               mislili, da mi toplo vodo odkrivamo v zvezi s tem. Pač je pa problem v tem, da se
               glede meril, kriterijev in opredeljevanja, je seveda en, v teh obdobjih, enkrat bilo
               širše, enkrat ožje, pač odvisno od materialnih in drugih interesov, ki so bili
               prevladajoči v teh razpravah, da se je pač izbralo potem tisto, kar se pač je
               izbralo. Tako bom rekel. Naše stališče je od vsega začetka pa je najširši koncept. In
               to tudi strokovno argumentirano smo podprli zakaj. In če v tem smislu te rešitve, ko
               so zdajle v I. opredeljene, bo razprava tudi pokazala, kaj razni še dejavniki okrog
               tega mislijo, razmišljajo kakšne predloge tudi imajo.</p>
               <p>Osebno seveda pa podpiram tak koncept kot <gap n="..."/> rekel, en od meril, kriterijev je
               sigurno to, eno od meril kriterijev je poslušajte, po vsem svetu, evo takole eno od,
               eno do številnih meril kriterijev, pa tudi pri nas, da se, torej tisti, ki je
               financiran iz proračunskih sredstev, iz blagajne, morajo biti tukaj not v skupnih
               okvirih, pa tukaj ne more biti, oprostite, niti neke poklicne, neke, ne vem, neke
               druge, drugih kriterijev, da bomo pa se mi zdaj izločali iz tega. Kar je iz javnih
               sredstev, bi moralo biti enotno v enotnih okvirih in to je tudi ena zakonitost takega
               definiranja.</p>
               <p>Boste pa videli, pa slišali kako se bo megla delala v zvezi s tem, se že dela in se
               še bo delala, prav okrog tega vprašanja. Jaz tamle sem navedel že nekajkrat, tudi iz
               literature kako imajo to v svetu navedeno, razna merila, kriterije, ne da bi tukaj,
               ni čas, da bo jih  tukaj
               predstavljal, to bojo lahko še drugi naredili ali pa jih tudi bomo mi pripravili, če
               bo potrebno povzetek teh meril, kriterijev, kakšni so in kaj naj bi tole, kaj da bi
               odgovorili na to vprašanje na tej podlagi, pa tudi na vprašanje kdo je javni
               uslužbenec.</p>
               <p>Osebno moram pa nekaj tudi še enkrat reči. Prva izhodišča poglejte, daljnega leta,
               ko so bila sprejeta, prva izhodišča, teze, ko so bile sprejete na seji vlade 1995.
               leta, so nekatere te elemente zelo natančno definirane, zelo natančno. Potem pa se je
               šlo takole, po raznih merilih, kriterijih. Ogromno je bilo tudi, nekaj je bilo
               javnega koordiniranja, nekaj je bilo nejavnega več tudi in bi bilo dobro tudi, če bo
               taka javna razprav, da bi se sinergija vseh teh razprav enkrat pa zlila skupaj, pa
               vsi enkrat skupaj ti, ki nekaj, torej, ki se s tem ukvarjajo pridejo, pa da se bi
               okrog tega potem odlepili, pa rekli, zdaj pa imamo v tej Sloveniji, v državi
               opredeljene te, torej ta merila, kriterije, definicijo in na tej podlagi gradimo
               lahko naprej, kar se mi zdi izjemno pomembno. Ker če pa tole ne bomo naredili, potem
               se bo pa zakon lahko pa v drugih delih zlomil. Torej to je hrbtenica vsega tega, da
               čisto tako natančno povem.</p>
               <p>Kar zadeva, torej kar ste že drugi rekli zakon o plačah javnih uslužbencev. To je
               tudi gospod minister omenil, to smo imeli vse, da so že pripravljene dve analize,
               tretja se dela, izhodišča oblikovana in bi bilo res koristno, potrebno, da bi med
               prvim ali drugim branjem ali do drugega branja bil koncept razdelan. Glejte, v tem
               času je neenotnost, parcialno strahovita, čez 40 vrst je predpisov. Plačni sistem se
               lahko še naprej bo drobil, tako kot se je do zdaj. In če ne bomo imeli pa, torej
               sprejetih okvirov enotnih, dobro, da vsaj po določenih elementih, vsaj po določenih
               elementih, potem bomo rekli mi tudi dobro, zdaj <gap n="..."/> če bom čisto s strani sindikata
               takole,tudi da bo, da se pa kako bi rekel, žejni čez vodo ali pa ne bomo dali
               peljati. Ker te stvari dobro poznamo in imamo pa tudi določene odgovore pripravljene
               kot stališča, ugotovitve, kaj in kako glede plačnega sistema.</p>
               <p>Moram vas tudi opozoriti, da je bila v preteklosti ena od variant, ki je imela
               plačni sistem zakona o javnih uslužbencih zelo natančno razdelan. Mi smo na
               strokovnem posvetu, to je bila ena od variant leta, konec leta 1999, v začetku leta
               2001, na strokovnem posvetu tudi s strokovnjaki, ki so samo v Sloveniji s plačami
               ukvarjajo, so imeli dialog o tistih variantah in so torej tudi mnenja strokovnjakov
               bila, da je tista varianta bila dokaj približana, torej vsaj po njihovih merilih,
               kriterijih strokovnjakov za to, da bi se lahko prelila v neko dokončno oblikovanje.
               Torej pomeni, da bi lahko po mojem se vrnili tudi k tisti varianti v graditvi tega
               novega, torej novega, vsaj po nekaterih elementih novega koncepta, da bi se odlepili
               od te neenotne parcialne, poklicne funkcijskega urejanja plač v javnem sektorju. To
               je nujno. Ker  brez tega
               seveda se bo lahko ta del zakona prelomil. Kar zadeva položaj socialnega partnerstva
               v tem zakonu, je res, da je sindikat omenjen v precejšnjih točkah, vendar pa glede na
               sodelovanja sindikata, vsaj tako menimo, da bi bilo potrebno oblikovati korak naprej
               v oblikovanju tega socialnega partnerstva. In sicer, poglejte, čisto preprosto, da se
               pride do ene, govorim za državno upravo, ker sem tukaj predstavnik za 13.500 članov
               sindikata in kolegi s policijskega sindikata seveda imajo tudi tako mnenje, ampak je
               bilo nujno potrebno, da se pride do ene stalne oblike. Zakaj? Stalne oblike zato, ker
               je ogromno, stalna oblika delovno telo na nivoju med vlado in sindikatom dejavnosti,
               ki bi imelo namen, da se stalno in redno sestaja, zlasti tedaj, ko se določajo
               predpisi, ki posegajo v posamezne elemente delovnega razmerja, tega je pa precej in
               da se predvsem skozi to stalno delovno telo izmenjujejo mnenja, stališča, pripombe.
               In seveda tudi, da se išče konsenz, da se pride do rešitev in da tisto, kar se potem
               dogovorimo, tudi velja za naprej. To bomo tudi ponovili v 20. členu in še drugih
               členih, da se to socialno partnerstvo in standard socialnega partnerstva še razdela.
               Ker je to ena pomembnatočka, zato da se tisto, kar se pač dogaja na dnevnem redu
               vlade ali potem tudi v državnem zboru, pride tudi na to delovno telo. Določeni
               zametki so že tukaj, vendar jih je treba institucionalno, bom rekel, vgraditi in da
               bi dosegli višji nivo medsebojnega sodelovanja pri oblikovanju mnenj, stališč,
               pripomb predlogov, ko se določajo in spreminjajo posamezni predpisi.</p>
               <p>Kar zadeva druga vprašanja. En sklop je bil omenjen. Nov institut, postopek
               racionalizacije, postopek načrta delovnih mest, kar je že tudi minister omenil. Tukaj
               smo tudi na stališču, da bi morali ta postopek do racionalizacije, postopek načrta
               delovnih mest, da se to vgradi v medsebojni socialno partnerski odnos, če gledate
               podrobno. Tu iz tega postopka je sindikat izključen. Jaz si težko predstavljam, da se
               sindikat ne ukvarja, eno od temeljnih vprašanj sindikata so tudi delovna mesta,
               prestrukturiranje delovnih mest. Že v tem trenutku se je po naši oceni, že kar precej
               delovnih mest v državni upravi v tem letu ali pa naslednjih letih odprtih,
               prestrukturiranja so tukaj. Potem je izjemno pomembno, da smo kot sindikat, kot
               vodstvo, organi vključeni v oblikovanje odnosa do reševanja teh pomembnih vprašanj.
               Isto velja za nov institut, načrt, da rečem posamezni oziroma skupni načrt delovnih
               mest,od katerega bo odvisno tako število delovnih mest, pa odvisna bo tudi masa plač,
               prejemkov, ker mora biti usklajen z zakonom o financiranju oziroma s proračunom.
               Skratka, samo v teh dveh institutih, zdaj če tako gledam, sindikat ni vključen, v eni
               verzijije bil, pa si bomo pač prizadevali.  Menimo, da morajo biti ta vprašanja, ta vsebina sestavni del socialno
               partnerskega odnosa med sindikatom, delodajalcem ter vlado pri pripravi analize.
               Recimo, carinska služba se bo transformirala, kako in kaj, v katero smer in potem
               celo, da sindikat to analizo v obravnavo dobi, pa da si vsaj eno leto, ali pa ne vem,
               še mnogo prej, seznanjen o teh namenih, ciljih in da se lahko aktivno potem
               vključujemo v razreševanje teh vprašanj.</p>
               <p>Drugo, kar menim je tole, kar je že bilo rečeno, pri disciplinski komisiji, da bo
               treba določene stvari še dodelati. To je pač položaj posameznika, ali je v
               disciplinskem postopku, ali položaj posameznika v ugovornem postopku ali položaj
               posameznika v nekem postopku, ki je, bomo to morali še skupaj s predlagateljem, v teh
               čelnih, 144. in 5. točki še dodelati.</p>
               <p>Da zaključim. Mi imamo tukaj že javno razpravo zelo razvito. Čez pol ure imam 143
               zaupnikov ministrstva za obrambo, kjer bomo obravnavali tudi ta vprašanja, ki so
               tukaj na dnevnem redu. Napisali smo tudi precej mnenj in pripomb. Nekaj jih je bilo
               osvojenih v ta zakon, nekaj še ne. Glede na podpisano izjavo tudi pričakujemo, da se
               bomo v nadaljevanju usklajevanja o posameznih členih, poglavjih še bolj, birekel
               lahko približali, uskladili in da bomo na koncu lahko rekli, da smo neki primeren
               rezultat v tem usklajevanju tudi dosegli. Toliko. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Besedo ima dr. Brejc.</p>
            </sp>
            <sp who="SDT3:BrejcMiha">

               <speaker>DR. MIHA BREJC:</speaker>

               <p>Hvala lepa. Spoštovani! Jaz mislim, da je zakon o javnih uslužbencih, kakor je
               predstavljen v tem gradivu pomemben korak naprej. Jaz sem sodeloval pri nekaterih
               osnutkih v preteklosti. Mislim, da je tu precej novih znanj upoštevanih, ki doslej
               niso bila in da kaže to v tem smislupodpreti pripravljavce zakona. Seveda pa
               opozarjam na normativni idealizem, ki ga v tem parlamentu tako pogosto slišim. Če
               mislite, da bomo s tem zakonom našo upravo čez noč spremenili, potem so to seveda
               upanja brez osnove. Je pa seveda treba reči, da je vsaka dobra normativna podlaga
               podlaga tudi za spremembe, seveda če jih ljudje sprejmejo in če jih hočejo
               uresničevati. Mimogrede, jaz mislim, da naša javna uprava sploh ni tako slaba. Jaz
               sem v 25 letih delovanja na univerzi videl marsikatero evropsko državno upravo,
               delovanje javnih zavodov v Evropi in si upam trditi, da so mnoge naše rešitve boljše,
               kot so v Evropi. Mnoge so tudi bistveno slabše. Jaz vidim ta zakon predvsem v tej
               smeri, da smo mi še boljši, kot smo doslej. Dejansko vidim podlage za to v tem
               zakonu, zato ga tudi podpiram. Imam pa seveda tudi konkretne pripombe, ki jih bom v
               nadaljevanju povedal. Ne vseh, ker je teh preveč, ampak samo nekaj.  Ko bomo videli še druge zakone, denimo
               zakon o upravi, ta se mi zdi še izjemno pomemben, bo mnogo lažje zložiti predstavo o
               slovenski javni upravi. Mimogrede še to. Jaz nisem ljubitelj teh izrazov, kot so
               reforma. Javna uprava je, bi rekel, usmerjevalec družbenega razvoja in seveda je
               stalno na udaru sprememb in se stalno spreminja, tako da to je večen proces. Reforma
               javne uprave, kakor se zdaj o njej govori, je pretiran izraz. Prva moja konkretna
               pripomba je pravzaprav na prvi in drugi del zakona. Prvi del zakona govori o sistemu
               javnih uslužbencev, če tako rečem. Druga naj bi pa veljala za državne uradnike in
               občinske uradnike. Nekako to ne gre skupaj. Prvi in drugi del sta nekako v nekem
               neskladju, v nekem nepotrebnem neskladju. Jaz mislim, da bi ta zakon zlahka shajal
               brez prvega dela. Mislim celo, da bo prvi del povzročil nepotrebno razburjenje, že
               zdaj vidimo iz teh razprav in iz tega, kar smo do zdaj slišali. In jaz že slišim tudi
               moje kolege na univerzi, ki bodo videli v tisti rubriki, kaj je javni sektor, javni
               zavod, potegnili ven javni uslužbenec, to se pravijaz, ki sem redni profesor na
               univerzi, sem postal zdaj javni uslužbenec, kirurg v bolnici je javni uslužbenec in
               tako naprej. Mislim, da se bomo po nepotrebnem razburjali okoli teh nazivov in
               naslovov in tako naprej. Tako, da bi predlagal predlagateljem,da ponovno razmislijo,
               ali je prvih 23 členov, če sem si prav zapomnil, res nujnih. Ali ne bi kazalo
               preprosto tega izpustiti in se lotiti sistema javnih uslužbencev v državni upravi in
               lokalnih skupnostih? Precej težav bi nam bilo prihranjenih. Verjetnost, da bo zakon
               še letos sprejet bo večja. Če zdaj govorimo 23. oziroma od 24. člena naprej, potem
               mislim, da kljub temu, da se zavedam omejitev, ki jih postavlja delovno pravo, bi
               kazalo razmisliti o tem, da se med načela uvrsti načelo enotnosti uslužbenskega
               razmerja zato, ker to načelo usmerja na večjo fleksibilnost, večjo prožnost državne
               uprave. Dejstvo je, da je v nekaterih členih tem vprašanjem namenjena pozornost.
               Ampak samo načelo usmerja ravnanja. Predlagam, da o tem razmislite. Mislim tudi, da
               preveč pričakujete od sistemizacije in da delovno razmerje vežete na togo določena
               delovna mesta. Praksa kaže, da prav takšne rešitve ne pripeljejo do rezultatov, ki
               jih želimo, ampak bodo prej ovira. Zato vam predlagam, da razmislite o tem, da bi
               delovno razmerje vezali na področje dela. Se pravi, nekoliko širše in bi s tem seveda
               dosegli večjo prožnost znotraj državne uprave. Tako pa se uradnik drži tiste svoje
               pogodbe, odločbe in seveda, kar je izven tega, je velik problem. Tako, da se morda da
               tukaj kaj storiti tudi s prožnejšim razumevanjem delovno pravnih pojmov. Mislim, da
               bo tudi nekaj težav, recimo pri 25. členu, kjer  se opredeljuje status uradnika in se ga, zlasti tam,
               ko se podeljuje ta status, tudi za zahtevnejša spremljajoča dela, če se spomnite,
               kakšne so sedaj določbe v zakonu, zahtevna, bolj zahtevna, najbolj zahtevna in še ne
               vem kako zahtevna, vseh mogočih presežnikov je tam obilo. To zna biti velika težava.
               In tudi razlog za nove konflikte. Jaz sem prepričan da bo pri tem, ko bo šlo za
               konkretnosti veliko govora. Pa bi bilo dobro, da se pred tem mogoče stvar razčisti.
               Pozdravljam to evidenco ali pa bolje rečeno, jaz bi rekel kar interni trg dela. To je
               dobro. To je tudi v zvezi s tistim načelom enotnosti uslužbenskega razmerja, o
               katerem sem prej govoril. Bi pa predlagal, da se razmisli formulacija, ki bi
               pospešila prožnost te evidence. Da ne bi bila predvsem birokratska evidenca, to kar
               imamo danes. Mi imamo danes kadrovsko evidenco. Saj imamo vladno službo za kadre.
               Ampak to je samo en glomazen birokratski aparat, ki ni v funkciji internega trga dela
               in večje prožnosti uprave in tako naprej. Jaz se bojim da če bo ostalo tako zapisano,
               se bodo oni preslikali v to določbo in bomo imeli en birokratski aparat, ki se bo
               seveda še krepil s tem zakonom, učinka pa ne bo. Opozarjam tudi na izraz
               racionalizacije poslovanja. Namreč, naslov je sporen po mojem mnenju, ker ima
               negativni predznak. Iz tega vidimo, da gre za zmanjševanje, predvsem za zmanjševanje
               števila zaposlenih. V organizacijski znanosti in seveda predvsem v praksi imam pa
               pojem racionalizacija pozitiven pomen. Afirmativen pomen. Gre za večjo učinkovitost
               uprave in tako naprej. Tako, da predlagam, da razmislite o tem izrazu, da ne bi
               razvrednotili nečesa, kar je pozitivno sicer v praksi, torej racionalizacija je
               mišljena predvsem v tem pozitivnem smislu, kako povečati učinkovitost uprave, ne pa
               zmanjševanje zaposlenosti, ki ima samo po sebi negativen predznak. Sicer imamo že
               zdaj nekakšni upravni nadzor, ampak izrecno govorite o inšpektorjih. Inšpektor je
               navadno del nekega inšpektorata. Zdaj seveda ker sva midva z dr. Virantom tudi
               sodelovala v neki Pharovi raziskavi o inšpekcijah, se spomnim nazaj, pa seveda še
               tudi nekateri drugi kolegi z instituta za javno upravo, visoke upravne šole in tako
               naprej, smo videli, kakšna je pravzaprav organiziranost inšpekcijskega nadzorstva v
               Sloveniji. Jaz se bojim, da ni primerna ali pa da ni ustrezna, da bi lahko primer, ko
               se v zakonu navaja inšpektor, ne da bi bil vezan na institucijo, da bi lahko to
               sprožilo potem nastanek nekih drugih takih inšpektorjev. In potem se seveda človeku
               postavlja tisto znano staro vprašanje, v čem je pa razlika med inšpekcijo in
               nadzorom. Tako, da bi predlagal, da o tem razmislite. Potem, pri natečajnih
               komisijah, ki jih seveda pozdravljam po svoje, ampak tam pri 201. členu, pri drugem
               odstavku, če sem si prav zapisal, se bojim, da zahteva, da naj bo vsaj en član
               uradniškega sveta član natečajne komisije, da bo to morebiti, ne vem, ampak tako je
               težko izvesti.  Mogoče se ta
               zadeva še nekoliko premisli. Ideja je dobra, ampak ne vem, če je izvedljiva. Mislim
               tudi, da je vloga sindikatov v tem zakonu, če primerjamo ureditve v evropskih državah
               primerno opredeljena, v določenih delih celo bistveno širše in bolje, kot je to v
               drugih državah, recimo, ko gre za program izobraževanja. meni je prav, da sindikat to
               ve. Ampak, izobraževanje stane in je vezano na poslovni proces oziroma upravni proces
               in je zato predvsem v pristojnosti menedžmenta, da se s temi vprašanji ukvarja. Mene
               veseli, da ima sindikat pomembno vlogo v zakonu, ampak ugotavljam pa, da je kar
               precejšnja. Skratka, jaz sem za predlagani posvet, ki ga je danes predsednik tudi
               omenil. Oziroma za javno predstavitev. Sem tudi za poglobljeno razpravo, ampak
               opozarjam, da bi nas obširna razprava, zlasti tako obširna, kot jo vi, gospod
               predsednik predlagate, da bi bil zraven še zakon o plačah, pa zakon o upravi, pa še
               kakšen zakon, da bi nas to lahko pripeljalo do tega, da letos ne bo tega zakona v
               državnem zboru in da bi seveda en res potreben zakon, zakon ki ima dobre rešitve,
               padel spet v naslednje leto. Zato bi jaz vendarle predlagal, da naredimo to razpravo
               čimprej, ampak omejimo se na zakon, saj je tu zelo veliko dela, predstavniki
               ministrstva nam bodo gotovo znali pojasniti relacije do drugih zakonov, vsaj upam. In
               poskušajmo zaključiti to razpravo čimprej in seveda tudi razpravo v samem zakonu.
               Skratka, jaz mislim, da je zakon o javnih uslužbencih primerna podlaga za nadaljnjo
               razpravo. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa dr. Brejcu. Kratko pojasnilo, pa tudi eno vprašanje. Ni treba, da se
               takoj odgovori. Ravno to sem mislil. Torej, v kakšni konstalaciji bo potem, ko
               pridemo do vseh zakonov, ki jih zdaj, vsakega posebej jemljemo in seveda zdaj neke,
               bom rekel osnovne opredelitve, morajo biti po moje. V takem smislu sem ocenjeval to
               javno predstavitev mnenj. V tem kontekstu tudi ne razumem, zakaj nasprotujete prvemu
               delu tega zakona. Torej dejansko je, da lahko to izpustimo. Ampak, na kaj bomo potem
               obesili sistem plač v javnem sektorju, če ne bo nekih splošnih definicij, ki bi to
               omogočile? Torej, plačni del je nekako za moje pojme dvojček pravzaprav tega zakona.
               Transparentnost plač v javnem sektorju moramo doseči. To vidite že iz 1. točke
               današnjega oziromaže iz včerajšnjega začetka te seje. Vsak segment v tej družbi se je
               po svoje boril in prišel tja, kjer pač je. Ta dirka se lahko še nadaljuje. Zato bom
               želel potem, če bo še kakšna razprava. Prosim, dr. Brejc.</p>
            </sp>
            <sp who="SDT3:BrejcMiha">

               <speaker>DR. MIHA BREJC:</speaker>

               <p>Namreč, to je moja 
               priljubljena tema, veste, zakon o plačah<gap n="..."/></p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>To vem.</p>
            </sp>
            <sp who="SDT3:BrejcMiha">

               <speaker>DR. MIHA BREJC:</speaker>

               <p>Ampak, saj ni nobene potrebe, da si z zakonom o plačah vezan na zakon o javnih
               uslužbencih v tem smislu, kot češ, to je pa zdaj neka pravna podlaga teh prvih 23
               členov. Ni nobene potrebe. Zakon o plačah je samostojen zakon, ki ureja plače v
               javnem sektorju. In tam napišemo v uvodnih členih, za koga velja in je stvar
               opravljena. Jaz sem izrazil bojazen. Saj, zaradi mene naj bodoti členi notri. Ampak,
               že danes napovedujem glede na razprave do sedaj, precej nepotrebne hude krvi. Tako.
               In to bi omejilo oziroma upočasnilo proces sprejemanja zakona. S tega zornega kota
               jaz to razpravljam.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Tudi imate lahko repliko, da. Izvolite.</p>
            </sp>
            <sp who="SDT3:ŠčernjavičDrago">

               <speaker>DRAGO ČERNJAVIČ:</speaker>

               <p>Zakon o plačah, torej plačni sistem je eden<gap n="..."/> Plačni sistem je en steber, s katerim
               se ukvarjamo izjemno dolgo in pa tudi zelo natančno. Jaz se pa bojim, takole, če bo
               to šlo ven, da mi nikoli ne bomo prišli do plačnega sistema tako, kot tu sedim.
               Pazite. Naj pride vsaj do te faze, da bo plačni sistem prelit, da ga bomo dobili pred
               sebe. Potem se pa lahko odločamo oziroma se vi odločate kako in kaj naprej. Ampak
               zaenkrat naj bo to notri. Od 1. člena in teh opredelitev je odvisno tudi kako in kaj
               in potem napoved kako in kaj bo v plačnem sistemu. Če bo pa šlo tako naprej, seveda
               je bojazen, da vsak brani svoj vrtiček. To smo včeraj tudi malo videli. Nič ni
               novega, je tudi življenjsko objektivno. Tehvrtičkov je pa toliko, da v tem trenutku
               ni v Sloveniji nobenega, ni vlade, ni nobenega, ki ima en natančen pregled. Mislim,
               natančen pregled<gap n="..."/> Sem globoko prepričan, kakšno je stanje v tem trenutku. Pa ni. To
               je stanje. In kaj zdaj? Predlagamo, da gre še to ven. V redu. Mi bomo pa rekli, da
               tega zakona ne rabimo. Saj imamo zakon o delavcih v državnih organih. Desetkrat je
               bil spremenjen, dajmo ga malo spremeniti, dograditi in za državno upravo, občinsko
               upravo in za upravo, recimo del uprave tudi na sodiščih imamo zadevo kolikor toliko
               urejeno. Če je že tako. Tale zakon<gap n="..."/> mi imamo 25 verzij mi, vseh je bil več, ker je
               bil materialno interesno obremenjen do tistega trenutka, ko je imel plačni tarifni
               del notri in ni šlo naprej. Ni šlo. Je bilo ogromno blokad. Zdaj bi pa še tole dali
               ven, potem smo pa spet tam, kjer smo pred petimi leti. Toliko.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>PO vrsti so k besedi prijavljeni gospod Deisinger, potem gospod Potrč in potem
               gospod Kerševan z instituta za javno upravo. Imate besedo.</p>
            </sp>
            <sp who="SDT3:DeisingerMitja">

               <speaker>MAG. MITJA DEISINGER:</speaker>

               <p>Hvala lepa za besedo. Na začetku bi rekel, da ta zakon, predlog zakona, ki ga imamo
               pred sabo  iz te zahtevne
               materije o javnih uslužbencih je dejansko kakovostno pripravljen. Jaz moram kar
               povedati, pred leti v Bernu v švicarskem parlamentu sem videl približno tako
               pripravljene obrazložitve, komparativen mednarodni pregled, tudi konceptualno mislim,
               da je pravilno sestavljen. Seveda se pa odpirajo tudi določena vprašanja. Eno od
               pomembnih vprašanj, ki je bilo danes že nanj opozorjeno, je vprašanje statusa
               uradnikov drugih javnih uslužbencev, zlasti za druge državne organe, tudi sodstvo in
               pravosodne organe, se zna zaplesti, kaj so spremljajoča dela, kdo so uradniki, tako
               da bi to veljalo morda še premisliti in bolj natančno definirati ta status, kajti od
               tega bo odvisna, bi rekel vsa nadaljnja procedura.</p>
               <p>Nadaljnje vprašanje, ki je bilo še tudi zastavljeno, je sodno varstvo. Ali je to
               upravni spor za del uradnikov, ali je to delovni spor. Mislim, da se bo o tem treba
               definitivno odločati glede stvarne pristojnosti, vprašanja ali enotno ureditev ali
               pustiti deljeno ureditev na dveh različnih sodiščih. Kar se tiče prehodnih določb, se
               tudi zastavlja vprašanje, ali dejansko je potrebna razveljavitev vseh možnih določb
               različnih zakonov, recimo v zakonu o sodiščih celo poglavje strokovnih sodelavcev,
               sodnih referentov, sodniških pripravnikov, kaj bo to povzročilo. Ali bi samo določeni
               segmenti teh zakonov bili razveljavljeni. To najbrž zahteva podrobno proučitev. Jaz
               se strinjam z ostalimi, da zakon o plačnem sistemu mora nekako slediti vzporedno temu
               zakonu, kajti že v prejšnjih osnutkih zakonov, ko je bil ta del sestavni del tega
               zakona, je pravzaprav od tega bilo vse odvisno. Tako, da brez kake vzporedne poti
               nekako ne bo šlo. Jaz podpiram predlog predsednika odbora, da bi bila potrebna javna
               razprava. Sicer ne vem kako široko glede javne uprave. Vendarle, to je del sistema
               javne uprave in bi bilo potrebno vendarle odločati se vsaj o glavnih zadevah z vidika
               javne uprave. OB tem bi ponovil to sugestijo, ki sem jo predsedniku odbora že dal, da
               se v tem kontekstu obravnava seveda tudi pomemben del upravnega sodstva, ki pač
               vpliva potem na realizacijo dela zakona. Že sedaj poudarjam, da sistem upravnega
               sodstva v Sloveniji odstopa od sistemov v drugih evropskih državah. Tam gre namreč do
               konca za specializirano sodstvo, tukaj pa mešanica specializiranega in pa vrhovnega
               sodišča in ta ureditev nedvomno ni v redu, tako da bi se vklopili v to vprašanje, v
               celotni segment kot nujno tudi upravno sodstvo. Jaz mislim torej, da je ta zakon
               dejansko sedaj ena prelomnica,  primeren zakon, ki naj začne ta pomemben sektor, kakor bomo to
               imenovali, reforme javne uprave. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospod Potrč ima besedo.</p>
            </sp>
            <sp who="SDT3:PotrčMiran">

               <speaker>MIRAN POTRČ:</speaker>

               <p>Hvala lepa. Jaz soglašam, da je pomembno, da pričnemo po kar nekaj letih razmišljanj
               o konceptu in vsebini zakona konkretno razpravo v državnem zboru o problematiki
               javnih uslužbencev. Pri tem je najbrž želja vseh, tudi predlagateljev, da o javnih
               uslužbencih, kot izvajalcih državnih in drugih funkcij v javni upravi govorimo ne
               zaradi njih ampak zaradi državljanov. Da bi bila kompletna javna uprava, predvsem pa
               tudi državna uprava v ožjem smislu postavljena tudi preko sistema izvajalcev na
               način, da bi bila učinkovita, korektna, visoko strokovna in podobno po vseh načelih,
               ki so v tem zakonu tudi zapisana. Glede na to je bila pač odločitev, da gremo v
               celovito reformo, pri čemer bi si dovolil, upam da ne bom rekel kaj hudo narobe
               citirati ali pa opozoriti na eno razpravo dr. Viranta ob nekih internih razgovorih,
               da je pravzaprav obveznost celotne reforme ali pa celovite reforme malo tudi zaradi
               tega, ker smo tudi na tem področju sporočili Evropski skupnosti, da nobenega
               uslužbenskega sistema delamo, pa bo treba vse jovo na novo delati. In dve deli imamo.
               Jaz soglašam tu z dr. Brejcem, del ki je dober in del, ki je slab. In zdaj problem
               teh celovitih reform je pač v tem, da zadevajo preširok krog ljudi, da zelo mnogokrat
               zadevajo potem, bi rekel od vsega začetka razpravo in jih je mnogokrat težje
               pripeljati v končne efekte, kot bi kdaj pa kdaj lahko to naredili tudi z manjšimi
               spremembami. In recimo, kar mene zadeva, jaz popolnoma soglašam s predlagalci tega
               zakona, da je recimo eno od bistvenih vprašanj prevelika političnost državne uprave
               vis-a-vis manjše strokovnosti, samostojnosti, neodvisnosti. Ampak ne zaradi javnih
               uslužbencev ampak zaradi tega, ker je koncept državne upravil postavljen na način, da
               imamo preveč ljudi, ki so postavljeni politično in da je njihova vloga in njihov
               vpliv vis-a-vis slehernega uradnika prevelik. In mi lahko govorimo, da neposredno
               mora izvajati zakon, samo, če je pooblastilo za tolmačenje tega zakona preširoko. In
               če je njegova odvisnost od tega, kako bo navodila pisna, mnogokrat pa ustna, ki so
               gotovo še slabša, ker so mnogokrat lahko potem tudi manj precizna, morali izvajati.
               Hkrati je način  izvajanja
               odvisen od postavitve napredovanja. Hkrati je način izvajanja odvisen od tega, ali se
               mu bo odločba druge stopnje, ki jo izdaja tisti, ki mu daje navodila, sprejeta tako,
               kot to pričakuje, ali ne, skratka velika povezanost je. In tu je osnovni greh in
               recimo, čebi mi na neki točki šli v spremembe že mnogo prej in ne razmišljali samo o
               celoti, bi bili mogoče efekti lahko hitrejši. Ampak, tako smo se odločili in dajemo
               vsaj to potem v čimprejšnji in čimvečji meri narediti. Ampak prav s tega razloga
               soglašam, da jevsebina zakona postavljena tako, kot je in da si jo ponovno ne
               odpiramo v večji, širši, vseobsegajoči vsebini. Čeprav bi bila lahko boljša. Ampak
               vsaj tega se lotimo in to spravimo do konca, čimprej in vzporedno s krajšim zamikom
               pa delamo tudi ostala vprašanja, ki so potrebna z besedami o velikih reformah, ali pa
               z malo manj velikimi reformami, pa z željo, da se stvari dopolnijo tam, kjer so
               dopolnitve potrebne, da bi bili efekti čimbolj sprotni in čimmanj odmaknjeni. Jaz se
               spomnim ene razprave tule v tej sobi izpred treh, štirih let, ko je takrat prvič
               poslance dr. Trpin seznanil z zakonom in nam obljubil, da bo približno v tem času že
               ene dve leti ali pa več veljal. In sem si drznil reci, da bi bil vesel, če bi bilo
               kaj tega res, da pa malo dvomim. Na žalost sem imel prav. In seveda tudi zato, ker je
               bila ambicija takrat prevelika.</p>
               <p>Kar zadeva priprave takega zakona, torej s takšno vsebino, kot je postavljeno ob
               načelu soglašam in mislim, da naj takšno ostane. Če se da, dajmo vsaj danes
               eventualno to dilemo, bi rekel odstraniti. Mislim predvsem s tega vidika, ali čakati
               še na zakon o plačah, ali vključevati zakon o plačah, ali vključevati delovna
               razmerja in vse, kar je z njimi povezano za kompleten sklep javnih uslužbencev.
               Skratka, ne samo tistih v upravi in tistih, v upravi občin ampak širše. Ker, če bomo
               te stvari odpirali, bomo samo prišli do novih konceptov. Skratka, naj ostane
               približno v tem krogu, pa dajmo se na te stvari koncentrirati.</p>
               <p>Naslednje, kar bi rad rekel je to, da se mi zdi prav, da smo obveščeni o sodelovanju
               s sindikati, pa tudi z upravami v občini in da bi pozdravil to sodelovanje tudi
               vnaprej. Ne za to, da pričakujem, da se najde polno soglasje. Nekatere razlike bodo
               vedno ostale. Ampak zato, da smo mi potem na koncu obveščeni, kje so te razlike in da
               lahko kot poslanci o teh razlikah politično odločamo, kar pač moramo na koncu
               storiti, ne pa da je teh vprašanj  mnogo preveč in ne vemo, kaj je tisto, o čemer je dejansko odločitev
               potrebna. Ker tam, kjer so konsenzi, strokovni in političnimi z zainteresiranimi
               dosežemo, tam, če ni hudo tehtnih razlogov, pravzaprav mi kot politiki, ne glede na
               to, ali kdo kaj malega od stroke tudi malo več ali malo manj ve, pa potem, ko sem
               govoril več, sem mislil na zraven mene sedečega dr. Brejca, malo manj na sebe. Mogoče
               pa kdo še kaj malo manj ve. Ampak, imeti moramo dovolj jasni izbor, o katerem se
               moramo odločati, ker mi najbrž samega zakona ne bomo mogli pripraviti in napisati.</p>
               <p>Bi pa glede vprašanj in pomislekov rad le sam tudi rekel naslednje. Ko sem zakon
               prebiral, gotovo ne dovolj natančno in ne, da bi dovolj med sabo primerjal vse člene,
               ampak rad bi opozoril samo na dvoje, troje vprašanj. Če jaz razumem ta zakon na eni
               strani, govori o javnih uslužbencih v javnem sektorju, čeprav samo v uvodnem delu. Na
               drugi strani govori o javnih uslužbencih v državnih organih in lokalni samoupravi in
               jih deli na uradnike in na tiste, ki opravljajo spremljajoča dela. Morda sem, še
               enkrat povem, bil premalo natančen. Ampak, ko berem posamezne člene, v katerih
               ponekod piše, da veljajo za uradnike, ponekod piše, da veljajo za javne uslužbence v
               celoti, ponekod piše, da veljajo za javne uslužbence v, bi rekel tem ožjem segmentu
               uprave. Nisem, še enkrat povem, vse primerjave naredil. Ampak svetoval bi, da se to
               še enkrat pogleda. Bojim se, da kdaj pa kdaj kakšna stvar morda le ni dovolj jasno
               locirana ali pa ni dovolj gotovo, zakaj velja samo recimo za uradnike, zakaj za
               uslužbence ne. Sistem napredovanja velja samo za uradnike, ali ga pri ostalih sploh
               ni. Če ga pri ostalih spremljajočih delih sploh ni, kaj to pomeni? Potem je lahko
               tudi visoko strokoven, ki dela na organizaciji uprave, ki dela na financah, ki dela
               na recimo nekaterih ekonomskih, kadrovskih in podobnih vprašanjih Za njega sistema
               napredovanja ni. Ne vem, ali je to zavestna odločitev, ali je pametna, ali ni taka<gap n="..."/>
               <stage>(Glas iz ozadja.)</stage> O napredovanju govori samo, kar zadeva javne uradnike, na pa vseh
               ostalih. Primer sem dal. In mislim, da je nekaj stvari še takšnih, kjer ni gotovo,
               ali je ta distincija, zakaj za ene, zakaj za druge, zakaj za tretje, narejena v
               celoti in bi kazalo skozi zakon te stvari pogledati. Podobna stvar je glede razpisov
               in vsega tega postopka. Jaz sem imel priliko na to opozoriti. Bi samo še enkrat
               rekel, da je seveda idealno zamišljeno ob tem, da sem za to, da je ta fleksibilnost v
               okviru uprave večja. Ampak mislim, da so izjemno zahtevni postopki morda tudi prej
               idealizirani. Še enkrat povem, ker javni razpis, izbran vedno in samo najboljši.
               Zmožnostjo pritožbe preko inštance v okviru upravnega odločanja in seveda inštance,
               ko potem prideš ali na delo ali na upravno sodišče,  lahko zahteva zelo komplicirane postopke in
               pravzaprav odločanje ne samo o spoštovanju procedure, ampak lahko tudi odločanje o
               vsebini, ali je ta in ta boljši od tega in tega drugega oziroma najboljši od vseh
               drugih, ki tudi izpolnjujejo pogoje. Ker to je zdaj izrecna zahteva v zakonu. Zelo
               velika ambicija, zelo hvalevredna. Kljub temu predlagam en razmislek o njej, da ne bi
               šli preko noči v idealizirani sistem, ki bi nam eventuelno potem le pokazal kaj
               odprtega in težko za realizacijo.</p>
               <p>Na koncu naj rečem, jaz sem za to, da se odločimo za javno predstavitev. V mojem
               načinu pojmovanja je, da sicer poslovniško javna predstavitev bolj pred prvo
               obravnavo in bolj logična takrat. Jaz s tem ne plediram, da mora takšna biti, ker
               recimo za mene je zakon lahko pripravljen do te mere, da se lahko o njem odločamo. Če
               smo že uveljavili prakso, da je javna predstavitev možna tudi med drugo in tretjo
               obravnavo, čeprav bi se po moje dalo to tudi kako drugače poimenovati. Skratka, cilj
               naj bi bil, da se eventuelne dileme, do katerih bomo še tekom prve razprave prišli,
               dovolj natančno opredelijo, o njih slišijo različna mnenja, vendar na ta način, da
               imajo predlagatelji zakona pravico in, da rečem tudi obveznost, da na tej podlagi
               čimveč stvari vključijo že v zakon za drugo obravnavo. In tu je tistih problem, ki ga
               jaz vis-a-vis stališč v prvi obravnavi in priprave za drugo obravnavo vidim. Ker, če
               je cilj te javne predstavitve ta, da potem recimo predlagatelji ugotovijo, da je
               marsikaj koristnega, pa morajo zato potem 30 pa 50 ali pa 10 vsebinskih in 50
               posledičnih amandmajev pisati, to pa vsem nam bistveno oteži postopek odločanja.
               Potem je v tem delu ta javna razprava po prvi obravnavi malo manj koristna za samo
               proceduro. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospod Kerševan ima besedo.</p>
            </sp>
            <sp who="SDT3:KerševanErik">

               <speaker>ERIK KERŠEVAN:</speaker>

               <p>Dober dan želim. Erik Kerševan z Instituta za javno upravo pri Pravni fakulteti. Jaz
               sem tudi že nekaj časa pri nastajanju tega zakona zraven. Tudi sem sedel tista leta
               nazaj v tej sobi z gospodom Potrčem, ko je bilo tudi napovedano, da se ta zakon še ne
               bo premaknil. Moram reči, da me osebno zelo veseli, da se vendarle je premaknil v
               parlament, čeprav je, kot je bilo že poudarjeno, doživel marsikatero spremembo. Kar
               bi želel poudariti na tej točki je, da bi morda za to in seveda tudi naslednje javne
               in druge razprave bilo potrebno upoštevati še eno interesno skupino ki pravzaprav do
               zdaj ni bila izpostavljena oziroma do zdaj ni bila zastopana. Tukaj imamo pravzaprav
               neke tri skupine, ki se s tem zakonom bolj ali manj ukvarjajo, na katere ta zakon
               bolj ali manj vpliva. Prva je seveda oblast. Vlada ali drugi državni organi kot
               organizator, kot financer, kot tisti, ki je seveda zainteresiran, da uprava dobro deluje. Drugi del, ki je
               prav tako bil pritegnjen, so zaposleni, izvajalci preko sindikatov, preko združenj in
               ostalih skupin. Seveda pa bo šele sedaj oziroma bo v prihodnje nastopila tudi tretja
               skupina. In to so uporabniki storitev, državljani. Moram reči čisto osebno, da
               pogrešam v vseh razpravah, ki so se okoli tega zakona vrtele dejstvo, da ta zakon ni
               namenjen 30.000 zaposlenim v državni upravi ampak tudi ostalim 1.970.000 državljanom.
               In seveda tu, s te perspektive nekatere rešitve postanejo popolnoma drugačne. Jaz se
               strinjam, racionalizacija delovnih mest z vidika zaposlenega vsekakor ne pomeni nič
               lepega, tudi ima negativni predznak in ima seveda negativno posledico, izgubo
               delovnega mesta. Vendar seveda ni podjetja, sploh pa ne podjetja, ki bi se
               financiralo iz javnih sredstev, tako kot je državna uprava, ki ne bi občasno neke
               racionalizacije, nekega zmanjšanega števila, nekega prestrukturiranja, ki posega tudi
               v zaposlene v upravi imela. Če nadaljujemo recimo z institutom javnega natečaja. To
               je izredno zahteven institut. Zahteva ga celo ustava sama. In to izrecno kot javni
               natečaj. Ne kot javni razpis ali javna objava. In seveda, v duhu ustave je treba
               interpretirati to tako, da to pomeni možnost sodelovanja vseh in izbira najboljšega.
               To je izredno zahteven projekt. Tukaj se absolutno strinjam. Lahko se seveda do neke
               mere tudi izrodi, vendar ravno z vidika uporabnikov je potrebno tukaj zagotoviti, da
               to delo opravljajo najboljši, če se le da. Strinjam se seveda, da so nekatere rešitve
               v primerjalnih sistemih lahko vodile tudi v nekoliko čudne posledice. Če pogledamo
               recimo Grčijo, ki je poskušala izpeljati strogo objektiviziran sistem, so vmes
               ugotovili, da so po avtomatičnih kriterijih, ki so jih točkovali prišli do rešitev,
               da srednja oziroma povprečno usposobljena gospa, ki ima tri otroke, zasluži tisto
               delovno mesto namesto posameznika, ki je končalsicer univerzo oziroma ima še celo
               magisterij, vendar po točkah ne ustreza oziroma ne kvalificira to delovno mesto.
               Tukaj se strinjam, da bo vsebinsko ostalo marsikaj na subjektivni ravni. In
               pravzaprav je tudi prav tako, ker konec koncev je tisti, ki izbere vodja upravnega
               dela, bodisi funkcionar, tudi nosi odgovornost za delo, ki nastaja. Seveda tukaj tudi
               nastopi vprašanje kaj in kako se bo ta zakonski tekst dopolnjeval. Jaz zelo
               pozdravljam seveda vsako usklajevanje na strokovni ravni, tudi z zaposlenimi, torej s
               sindikati, kot njihovimi predstavniki, tudi z raznimi predstavniki združenj, tako na
               občinski, kot na državni ravni. Pojavi pa se seveda lahko veliko vprašanj in velik
               problem, kaj se bo zgodilo, če bo država oziroma oblast svoje stališče uskladila s
               sindikati, kar pomeni, da bodo v javnem sektorju bolj ali manj zadovoljni vsi, vendar
               v končni fazi uporabniki niti ne. Tako, da pridemo pravzaprav nekje do situacije, ko
               bo oblast, čisto po domače, zadovoljna sama s sabo, kar je potem nekoliko brezplodna
               rešitev. Zato bi seveda poudaril, da je potrebno neko podlago za razpravljano rešitev
               tega sistema razširiti tudi na širšo perspektivo, kot se morda vodi do sedaj.</p>
               <p>Morda bi čisto na koncu dodal še eno čisto kratko opombo. Nekje vmes je bilo samo
               navedeno pritiskanje oziroma, kako bi temu rekli, lahko navajanje želja Evropske
               unije po sprejemu tega zakona. Moram reči, da ko sem gledal poročila o napredku
               program za prevzem pravnega reda od partnerstva za pristop in tako dalje, se je pojavila zanimiva situacija, ko
               je v angleških tekstih v poglavju 1, točka 1, od potreb, ki jih mora recimo Slovenija
               izpolniti naveden civil service akt, ki seveda v prevodu pomeni zakon o javnih
               uslužbencih. Zanimivo je pa seveda to, da v slovenskih delih je bil ta enotni naziv v
               angleščini preveden kot zakon o javni upravi, zakon o javnih funkcionarjih in zakon o
               državnih uradnikih, kar seveda je pomenilo posledično, da se je marsikdo upravičeno
               vprašal kako, kje je sploh to zapisano, daEvropa na nas pritiska, da se ta zakon
               sprejme, če seveda ni bral angleškega dela. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa. Gospa na koncu te mize, imate besedo. Prosim, če se predstavite.</p>
            </sp>
            <sp who="SDT3:ŠifterAmalija">

               <speaker>AMALIJA ŠIFTER:</speaker>

               <p>Hvala lepa. Najprej bi se predstavila. Sem Amalija Šifter. Prihajam iz mestne občine
               in predstavljam skupnost občin Slovenije, kjer sem član komisije za zakonodajna in
               pravna vprašanja in smo sodelovali skupaj s kolegi z združenja tajnikov občin pri
               pripravi teh predlogov. Glede na to, da je bilo že marsikaj povedanega, bi se
               osredotočila samo na eno vprašanje in sicer vprašanje reprezentativnega združenja
               lokalnih skupnosti. Če tega združenja do priprave druge faze zakona ne bo, mislim da
               bo cel kup vprašanj za področje delavcev v lokalnih skupnostih ostalo nerešeno. In še
               eno vprašanje je, ki ga mi pričakujemo, tudi vprašanje višjega združevanja, se pravi
               ne na nivoju občin, ampak na nivoju regij. Tudi to mislim, da bo treba do takrat
               doreči, zaradi organizacij dela v lokalnih skupnosti Samo to bi prosila, da
               razmislite do takrat. Ostalo pa so že kolegi povedali oziroma je napisano. Hvala
               lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa tudi vam. S tem je vrstni red vsem, ki ste želeli razpravljati izčrpan.
               Bojim se pa, da ta trenutek nismo več sklepčni. Nismo? Potem pa predlagam takole, da
               zaključim splošno razpravo, da dam na korespondenčno sejo, prvič, sklep, da je zakon
               primerna podlaga za pripravo za drugo obravnavo, da sprejmemo zraven tudi eno
               stališče. To pa je, da naj predlagatelj pri pripravi predloga zakona za drugo branje
               prouči in upošteva, ustrezno upošteva oziroma obrazloži, zakaj ni upošteval pripombe
               z razprave, z mnenja sekretariata. In seveda vsa druga mnenja, ki so bila tu
               predstavljena. In za to javno predstavitev, ki je nekatere nekoliko prestrašila, se
               nekako zavezujem, da bom s predstavnikom ministrstva, jaz mislim, da bo to dr. Virant
               in naša služba pripravili predvsem<gap n="..."/> Smo sklepčni. Lahko nadaljujem, pa boste še
               ostali slišali. <gap n="..."/> pripravili vprašanja, ki bi vam jih potem sporočil in v kolikor
               se boste strinjali, da se takšna predstavitev opravi, bi to opravili. Naredili bi to
               med prvo in drugo obravnavo. Dejstvo je, da je ta stvar pozna,  vendar, bolje pozno, kot nikoli. Takšne imam
               izkušnje tam pri zakonu o tajnih podatkih.</p>
               <p>Drugo pa je to: Jaz sem želel, da bi se ob tem dalo slišati še<gap n="..."/> Bili so pomisleki,
               ne gre za reformo, saj to je neki proces, se povsem strinjam, ampak gre za en zelo
               pomemben korak prenovi, da tako rečem, pa drugačni miselnosti tudi, znotraj tega
               segmenta te naše družbe. In zato je po moje prav, da poslanci, kot tudi drugi slišimo
               še, kaj vse na tem področju načrtuje vlada. Ne v detajle. Bog ne daj, zato ker sem
               prepričan, da bi bila takšna odločitev možna, torej da bi ta zakon imel tudi del,
               kjer bi bile obravnavane plače, kot se je v preteklosti pokazalo, bi se zadeva
               sfužila, preden bi sploh zagledala luč sveta. Tako, da bomo pri tem dovolj pozorni,
               pripravili ta vprašanja in vam jih posredovali. Jaz predlagam, da se dogovorimo potem
               v tem delu za korespondenčno potrditev. Govorim samo o javni predstavitvi. Očitno se
               danes malo slabše izražam, kot je potrebno. Po običaju dajem na glasovanje predlog
               sklepa, da je zakon primerna podlaga za obravnavo.</p>
               <p>Kdo je za takšen predlog sklepa? <stage>(11 članov.)</stage> JE kdo proti?</p>
               <p>S stališčem, ki sem ga že prej razložil, da ga ne ponavljam.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Potem torej, če sem prav razumel, načelno nima nihče nič proti, da se ta javna
               predstavitev opravi. Prosim, gospod Petan.</p>
            </sp>
            <sp who="SDT3:PetanRudolf">

               <speaker>RUDOLF PETAN:</speaker>

               <p>Jaz to podpiram, gospod predsednik. Predlagam pa, da bo čimbolj enostavno, da mi
               tebi kot predsedniku damo pooblastilo ali zaupanje, da ti s strokovnimi službami sam
               pripraviš vprašanja, ki se ti zdijo primerna, glede tudi na razpravo, ker nam tudi ni
               treba korespondenčne seje, ker to je tudi en kup papirja in priprave. To je moje
               mnenje. Ne bom pa nič imel proti, če bo korespondenčna seja. Ampak jaz mislim, da kot
               predsednik imaš to pravico, da s svojim teamom, ki ga imaš, pripraviš ta vprašanja.
               Mi ti pa damo zdaj pooblastila, da to narediš. Mislim, da ni problema, da ti ne bi
               mogli zaupati. Hvala.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Za pomoč bom pa zaprosil dr. Brejca, enega iz združene liste in tako naprej. Dobro.
               Torej, soglašamo s sklepom.
               To bo šlo v zapisnik. Hvala lepa vsem, ki ste z nami zdržali do današnjega dne pri
               tej točki dnevnega reda. Kolegice in kolege prosim še pri naslednji <title>4. TOČKI
                  DNEVNEGA REDA - PREDLO G NACIONALNEGA PROGRAMA VARNOSTI CESTNEGA PROMETA V REPUBLIKI SLOVENIJI.</title> K
               tej točki dnevnega reda smo poleg vlade in predlagatelja, to je ministrstvo za
               notranje zadeve vabili tudi svet za preventivo in vzgojo v cestnem prometu,
               sekretariat za zakonodajo in pravne zadeve. Tu vidim gospo Tino Pengov. Besedo dajem
               predlagatelju.</p>
            </sp>
            <sp who="SDT3:BohincRado">

               <speaker>DR. RADO BOHINC:</speaker>

               <p>Spoštovani gospod predsednik, spoštovane poslanke in poslanci! Dovolite mi<gap n="..."/></p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Gospod minister, če lahko malo počakaš. Očitno je zakon o javnih uslužbencih
               razburkal sceno do te mere, da so nam pobegnili<gap n="..."/> Hvala lepa. Izvolite minister,
               imate besedo.</p>
            </sp>
            <sp who="SDT3:BohincRado">

               <speaker>DR. RADO BOHINC:</speaker>

               <p>Jaz bi začel z enim podatkom oziroma oceno varnosti cestnega prometa, tako kot jo
               vidimo v ministrstvu za notranje zadeve na podlagi skrbno vodene statistike. Ocena bi
               bila, da se varnost cestnega prometa vendarle izboljšuje. To bi lahko podkrepil s
               podatki. Ampak preden grem na te podatke, bi k tej oceni, da se izboljšuje varnost
               dodal oceno, da seveda s stanjem, kakršnim je, nikakor ne moremo biti zadovoljni.
               Kljub temu, da se izboljšuje, ker smo še vedno pri repu različnih evropskih lestvic,
               kar zadeva pokazateljev različnih vidikov varnosti v cestnem prometu. Bistveno pa je
               in temu je namenjen dokument, ki je danes predmet pozornosti, da se pospešijo,
               okrepijo, povečajo družbena prizadevanja za povečanje varnosti v cestnem prometu in
               da dosežemo prepolovitev tragičnih izidov prometnih nesreč v obdobju do leta 2005, to
               je obdobje  na katerega se ta
               program nanaša. Hkrati bi pa takoj dodal tudi predlog siceršnje družbene orientacije,
               ki jo je podprla tudi vlada. Namreč, tako imenovano vizijo 0 v obdobju, ki je bolj
               dolgoročno postavljeno, da se stanje izboljšuje, npr. od leta 1995 in da je ta
               prepolovitev v petletnem obdobju možna, bi oprl na nekaj statističnih podatkih na
               sicer tragični merilec števila mrtvih na naših cestah. Namreč, iz leta 1995 je
               podatek o 120 mrtvih v prvih štirih mesecih letošnjega leta. V letošnjem letu, 2001
               paje v prvih štirih mesecih vzpodbudnejši podatek o vsega 63 mrtvih. Pomeni
               prepolovitev v tem obdobju je bila dosežena in je verjetno stvarno postavljen
               program, da doseženo prepolovitev števila smrtnih žrtev tudi v obdobju do leta 2005
               glede na današnje obdobje.</p>
               <p>Morda samo še to. Tako za pretekla obdobja, kot za prvo četrtletje in prve štiri
               mesece letošnjega leta, je kot najpogostejši vzrok neprilagojena hitrost za prve
               štiri mesece letošnjega leta. Velja, da je kar 49% vseh umrlih v prometnih nesrečah s
               tega razloga. In morda še to. Kar 19 oseb oziroma daleč največ umre na regionalnih
               cestah.</p>
               <p>Nekaj dodatnih obrazložitev v zvezi z nacionalnim programom prometne varnosti.
               Strokovna prizadevanja in tudi politične pobude segajo v leto 1995. Že tedaj je vlada
               sprejela sklep o tem, da se pripravi nacionalni program. Delo je bilo kasneje
               prekinjeno in po sprejetju zakona o varnosti cestnega prometa v letu 1998 je bila
               vzpostavljena zakonska podlaga in tudi obveznost, da se pripravi nacionalni program
               in na tej zakonski podlagi temeljimo pričujoče gradivo. Kaj je bilo upoštevano pri
               tem programu? Predvsem analize prometno varnostnega stanja in pa specifični prometno
               varnostni problemi v Sloveniji. Le te, kot pravim, skrbno pripravlja služba
               ministrstva za notranje zadeve. To se vključuje tudi svet za preventivo in vzgojo v
               cestnem prometu oziroma v tej njegovi obliki organizirane različne civilno družbene
               organizacije na občinskih in drugih ravneh. Poleg tega smo upoštevali tudi številne
               direktive in predvsem druge dokumente Evropske unije in Sveta Evrope, ki se ukvarjajo
               s prometno varnostjo, dajejo smernice. Sestavljalci tega gradiva so pa pregledovali
               tudi primerjalno cestno varnostne koncepte in programe v številnih državah, tudi
               nacionalne programe, npr. v Avstriji, Švedski, Irski, Nizozemski, Poljski, Madžarski,
               Veliki Britaniji, Finski, Danski, Avstraliji. Ta program je zastavljen za štiriletno
               obdobje, povedal sem njegov ključni cilj, ki je potem razdelan na različnih ravneh,
               podobno po specifičnih kategorijah. Namen tega programa je, da določi ključne
               nosilce, da določi roke in da določi obveznost priprave petih projektov.  Prav na teh pet projektov bi rad
               usmeril vašo pozornost. Namreč, to je tudi tista konkretizacija tega programa. Teh
               pet projektov se nanaša na specifične ugotovitve o žrtvah, povzročiteljih in vzrokih
               prometne varnosti oziroma stanja na naših cestah. Tri kategorije so najbolj ogrožene,
               če govorimo o žrtvah. Prva skupina so pešci, druga so kolesarji in tretja skupina so
               mladi vozniki osebnih avtomobilov. Dva sta ključna vzroka. Eden je hitrost, ta
               prevladuje in drugi je alkohol. Zato v tem programu predlagamo pet projektov. Prvi se
               imenuje pešec, drugi kolesar, tretji mladi voznik, četrti hitrost in peti alkohol. S
               tem so povezane tudi obveznosti ključnih nosilcev teh projektov, ki so razdeljeni po
               ministrstvih. Naloge si delimo ministrstvo za notranje zadeve, za promet in zveze, za
               zdravstvo, za šolstvo, znanost in šport. Sprejetje tega programa pomeni obveznost
               izdelave teh projektov, ki morajo predvideti spremembe zakonodaje, finančne vire,
               investicije, skratka instrumentarij ukrepanja v obdobju do leta 2005. Rad bi povedal
               še to, da je na vladi tekla razprava predvsem o tem, kako doseči čimbolj
               učinkovitooperacionalizacijo tega programa, da bo doseženo čimbolj učinkovito,
               splošno prizadevanje pri premeščanju problemov oziroma odpravljanju vzrokov za
               nevarnost na naših cestah. Zato je bil sprejet dodaten sklep k sprejetju podpore temu
               programe, namreč sklep, da je v obdobju do druge obravnave nujno, da vsak od
               nosilcev, ki sem jih prej omenil, tista štiri ministrstva, pripravi povsem konkreten
               pregled operativnih ukrepov, ki jih bo koncipiralo, uveljavljalo, vključevalo v prej
               navedene projekte posamezno ministrstvo. Skratka, terja se operacionalizacija že v
               postopku sprejemanja tega dokumenta. Mi si zamišljamo tako, da bomo v obrazložitvi,
               dopolnitvi obrazložitve za drugo branje predstavili vse te ukrepe oziroma vse te
               instrumente. Morda naj zaključim samo s tem, da je v ta program vtkano veliko
               poglobljenega strokovnega in raziskovalnega dela v preteklih letih, da temelji na
               sodobnih evropsko znanih metodologijah pristopa k razreševanju tega vprašanja, da ima
               oporo v prejšnjih razpravah o civilni družbi. Predlagam, da mu tudi vaš cenjeni odbor
               da podporo. Hvala lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa dr. Bohincu. Besedo ima sekretarka. Prosim.</p>
            </sp>
            <sp who="SDT3:unknown-F">

               <speaker>GOSPA ________:</speaker>

               <p>Hvala lepa za besedo, gospod predsednik. Mnenje sekretariata za zakonodajo in pravne
               zadeve k predlogu tega nacionalnega programa ste tudi pisno prejeli, zato bi se
               osredotočila samo na glavne poante. Najprej smo pravzaprav opozorili na relativno
               nejasno in nedorečeno določbo v samem zakonu o varnosti  cestnega prometa. Glede na doslej že prisotno tudi
               prakso, za katero smo ugotovili, da določene nacionalne programe sprejema, očitno je
               pooblaščena za to po posameznih zakonih tudi vlada. Namreč, po našem poslovniku
               sprejema nacionalne programe državni zbor, kadar zakon tako določa. Zdaj, namen je
               več ali manj očitno vendarle jasen, da bi ta nacionalni program sprejel državni zbor,
               čeprav opozarjamo, da njegova pristojnost ni jasno določena in da je tudi praksa že
               taka, da določene sprejema vlada. To je pač stvar tudi za presojo namena in osnovne
               naravnanosti, namena te določbe od samega začetka naprej. Opozarjam, da ima zelo
               podobno določbo tudi zakon o policiji, kjer pravzaprav pristojnost ni jasno določena
               in bi prej izhajala pristojnost vlade, kot pristojnostdržavnega zbora. Kar se tiče
               same vsebine, bi pa opozorili zlasti na naslednje. Nacionalni programi so programi,
               ki po našem poslovniku zadevaj področja gospodarske infrastrukture in družbenih
               dejavnosti, na področju katerih pride do porabe in dolgoročnega načrtovanja porabe
               javnih sredstev. S temi akti se ne more posegati v zakonodajo, niti se ne more
               določati pravic in obveznosti državljanov oziroma pravnih oseb. Zato mi opozarjamo s
               sistemskega vidika na to, da se bodo morale določene predvidene reorganizacije,
               zlasti s sveta za preventivo in varnost v cestnem prometu izvršiti z ustrezno
               zakonodajno akcijo oziroma pobudo, kjer je seveda nacionalni program sam lahko neka
               osnova za neko politiko, za neka načrtovanja, ampak sam po sebi ne more dajati
               pooblastil vladi za neko tako zadevo, kar je treba potem v nekem smislu tudi
               predvideti, kako bo zakonodajna aktivnost v nekem smislu tekla in jo vključiti. Druga
               zadeva, na kar pa opozarjamo, je pa problem odnosa med državo in lokalno skupnostjo.
               Lokalna skupnost je po ustavi avtonomna. In je treba biti pri, bom rekla, nekem
               predpisovanju ali pa načrtovanju aktivnosti pravzaprav zelo odmerjen in se seveda za
               tiste zadeve, ki spadajo v njeno originalno pristojnost, lokalna skupnost pravzaprav
               sama odloča, kako boorganizirana in na kakšen način bo svoje naloge izvajala in kako
               bo celo zadevo financirala. Tako da v končni fazi, podobne zagate so bile tudi pri
               stanovanjskem programu, toliko pač povem. Tako, da se mogoče določene zadeve lahko
               tudi nekako pogleda v instrumente, ki so uporabljeni na nekaterih drugih
               področjih.</p>
               <p>Kar se tiče pravno tehničnih ozirov, pa opozarjamo zlasti na naslednje. Nacionalni
               program ima v državnem zboru tretma zakona in se objavi v Uradnem listu. S tega
               razloga mi opozarjamo na to, da vse te slike, grafi in posebne grafične predstavitve
               izjemno otežujejo objavo. In to mislim, da je treba imeti vendarle pred očmi in
               eventualno se zateči mogoče 
               včasih tudi v kako prilogo, ki se ne bo objavila in ki ilustrira potem posamezne
               navedbe in tako naprej. Glede na to, da je to prva obravnava, je možno pač v to smer
               še pripravljati besedilo za drugo obravnavo. Opozarjamo še na naslednje. Nekako se
               nam je zdelo, da so posamezne navedbe navedene samo v obrazložitvi.Obrazložitev je,
               bom rekla, obrazlaga seveda samo vsebino, se ne objavi in ne živi svoje življenje
               potem, ko je akt sprejet. Tako, da je treba zdaj pogledati, kaj je dejansko tisto,
               kar želite v nacionalni program urediti, ker obrazložitev je samo detajlna
               predstavitev njegove vsebine. Kot dodatno pa pravzaprav v smislu redakcijskega seveda
               opozorila pač opozarjamo, da se posamezne vsebine o nekih smislih ponavljajo na
               raznih nivojih in da bi bilo mogoče, bom rekla, se posvetiti enemu malo bolj
               jedrnatemu besedilu in bolj, bom rekla tekočemu besedilu za drugo obravnavo, tudi v
               kombinaciji s tisto prvo pripombo, da bo seveda treba zadevo objaviti. Hvala
               lepa.</p>
            </sp>
            <sp who="SDT3:LavrincMaksimiljan">

               <speaker>PREDSEDNIK MAKSIMILJAN LAVRINC:</speaker>

               <p>Hvala lepa gospe Pengov. Odpiram razpravo in uvodoma ugotavljam<gap n="..."/> Torej, sam sem,
               iskreno povedano, razočaran. Smo ena najbolj zanikrnih držav, kar se prometne
               varnosti tiče. Nacionalni program ima pa, bom rekel, namenjene toliko pozornosti,
               kolikor nas ta trenutek tukaj sedi. To je eno. Enako mislim to tudi glede medijev. In
               če pogledamo samo 11. oziroma 29. stran tega nacionalnega programa, kjer je 11.
               zaključek: Program potrebuje širšo družbeno podporo. To je kaj slaba popotnica. Zato
               v tej točki sejo prekinjam in jo bomo nadaljevali v polnem številu. Sekretarko odbora
               pa prosim oziroma zahtevam od nje, da opravi popis vseh prisotnih. Vsi ostali, ki se
               niso opravičili, so neopravičeno odsotni. In to se sporoči Kviazu. Zaključujem sejo.
               Hvala lepa. <stage type="time">(SEJA JE BILA PREKINJENA 10. MAJA 2001 OB 13.45 URI.)</stage>
               </p>
            </sp>
         </div>
      </body>
   </text>
</TEI>