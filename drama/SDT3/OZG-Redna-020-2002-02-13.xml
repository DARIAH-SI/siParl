<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT3-OZG-Redna-020-2002-02-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">4F2E671FC9F4DCA4C1256B360038061B</idno>
               <idno type="custom" subtype="day">27AF66001A730235C1256B5F0048A8B6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=27AF66001A730235C1256B5F0048A8B6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZG-Redna-020-2002-02-13.OZG" n="020">
               <name>Redna</name>
               <date when="2002-02-13"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZG-Redna-020-2002-02-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZG-Redna-020-2002-02-13.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">1. nadaljevanje 20. seje</stage>
            <stage type="date">(13. februar 2002)</stage>
            <stage type="chairman">Sejo je vodil Franc (Feri) Horvat, predsednik odbora.</stage>
            <stage type="time">Seja se je pričela ob 9.15 uri.</stage>


            <sp xml:id="SDT3-OZG-Redna-020-2002-02-13.sp1">

               <speaker>PREDSEDNIK FRANC (FERI) HORVAT:</speaker>

               <p>...gospodje, gospa ministrica s sodelavkami in sodelavci, spoštovana predlagatelja in
               vsi ostali prisotni. Prav lep pozdrav na tem nadaljevanju 20. seje odbora državnega
               zbora za gospodarstvo. Kot je razvidno iz dnevnega reda in kot je bil dogovor na
               zadnji seji bi imeli dve točki, samo, to je predlog zakona o spremembah in
               dopolnitvah zakona o prevzemih - hitri postopek, smo matično delovno telo; in predlog
               zakona o spremembah in dopolnitvah zakona o preprečevanju omejevanja konkurence -
               hitri postopek, smo matično delovno telo. Ne binavajal, katera gradiva imamo, ker jih
               poznamo še od zadnjič. Dobili smo jih za odbor in pa tudi za sejo. Opredelitev do
               postopka ni potrebna, ker je to opravil sam državni zbor, tako da sta na seji
               uvrščeni obe točki in to po hitrem postopku.</p>
               <p>Glede na to, da smo mi opravili začetek splošne razprave, in sicer konkretno
               predstavitev zakona, ki sta jo opravila kolega Zmago Jelinčič Plemeniti in kolega
               Sašo Peče, in pa poslušali smo mnenje vlade, ki ga je predstavila gospa ministrica
               dr. Tea Petrin, in potemsmo na tisti točki prekinili zaradi drugih obveznosti. Sedaj
               bi nadaljevali potem tam, kjer smo prekinili, in sicer bi najprej dal besedo
               predstavnici sekretariata, gospe Andreji Kurent in pa gospodu Roglju - vsak sta
               obdelovala po en zakon. Mi smo dobilipisna mnenja, smo imeli, sem prepričan, da je
               bilo sedaj dovolj časa, da smo jih lahko temeljito prebrali, vendar vseeno je
               korektno in je red, da dam besedo obema predstavnikoma, če želita še karkoli dodati
               oziroma povedati k mnenjem, ki sta jih pripravila. Izvolite, gospa Kurentova.</p>
            </sp>
            <sp xml:id="SDT3-OZG-Redna-020-2002-02-13.sp2">

               <speaker>ANDREJA KURENT:</speaker>

               <p>Hvala za besedo. Jaz bi povzela mnenje sekretariata do predloga novele o prevzemih,
               kolega bo pa glede omejevanja konkurence.</p>
               <p>Torej, bistvena pripomba sekretariata je bila, da čeprav je predlog zakona zelo
               kratek, je njegova obrazložitev in celoten uvod precej pomanjkljiv, tudi nedosleden,
               delno kontradiktoren, in iz tega potem izvirajo vsa nerazumevanja, kaj predlagatelj
               sploh želi. Na prejšnjem začetku seje, kljub temu da je predlagatelj po našem mnenju
               precej pavšalno zavrnil naše pomisleke, v bistvu boljše obrazložitve nismo dobili.</p>
               <p>Naše zadrege gredo predvsem v tem, glede na katere gospodarske subjekte predlagatelj
               sploh misli, ali na vse gospodarske družbe v Sloveniji, kot navaja v uvodu in pa tudi
               v 2. členu predloga, ali pa gre samo za tako imenovana privatizirana podjetja, na kar
               navaja pa njegova umestitev. Poleg tega predlagatelj nekako navaja v uvodnem delu, da
               hoče zaščititi ta podjetja, za katera se ne ve točno katera, pred prevzemom s strani
               tujcev, kar pa nikjer v samem zakonskem predlogu ni opredeljeno.</p>
               <p>Iz tega izvira potem spet naslednji problem, povezan tudi glede samega subjekta, za
               katere delnice oziroma vrednostne papirje sploh naj bi šlo. Predlagatelj se tu
               sklicuje na 2. člen zakona o prevzemih, ki govori o vseh vrednostnih papirjih. To
               pomeni, da bi ta novela veljala za vse gospodarske družbe. Po drugi strani pa je
               mogoče predlagatelj tukaj delno nedosledno zapisal, da hoče, da v poštev pridejo vsi
               vrednostni papirji, ne pa samo tisti, ki dajejo tudi glasovalno pravico, kar pa je v
               bistvu opredelitev samih prevzemov. Potem iz samega koncepta izpušča PIB-e kapitalski
               sklad in se ne ve kako z njimi.</p>
               <p>Naslednji problem je glede časovne <stage type="mag"/>
               (Nadaljevanje) omejitve, predvidevamo, ker ni nobene obrazložitve, da predlagatelj
               tukaj želi vnesti ureditev, ki bo veljala tudi za v naprej, brez same časovne
               omejitve.</p>
               <p>Potem je mogoče še zadnji, bistveni problem, glede nacionalnega interesa. Kot se je
               verjetno tudi zadnjič ugotovilo na vaši javni predstavitvi, ni enoznačne opredelitve,
               kaj naj bi ta nacionalni interes sploh pomenil. Iz tega je zato toliko težje
               zaključiti, kdo naj ga opredeli in kako naj ga ugotavlja, in mi tukaj še posebej
               izpostavljamo, če so zadostni subjekti za to prvo opredelitev, predstavniki delavcev,
               sindikati, ena sama posamezna lokalna skupnost ali pa državni zbor. Jaz bi tukaj
               zaključila. Posebej bi pa še povedala, tega ni v mnenju, da sekretariat po
               pristojnostih, ki jih daje poslovnik, ni pristojen za primerjavo z evropskim pravom.
               Tukaj smo posebej še potem pogledali dve stvari in prvo, predlog 13. direktive, po
               kateri je bil celoten zakon o prevzemih sploh delan, v bistvu ni bila sprejeta, je
               padla. To je prva stvar. Druga stvar. Vlada sicer trdi v svojem mnenju, da je ta
               predlog novele, da je v direktnem nasprotju s 63. členom evropskega sporazuma. Tukaj
               mi izražamo določen pomislek, ker ta določba sporazuma je vendarle bolj precizna,
               vsebuje tudi količinsko omejitev, za katero vsoto se gre.</p>
               <p>Posebej bi pa poudarila naslednjo stvar. Sekretariat seveda ni strokovnjak za
               evropsko pravo, smo se pa dali podučiti. Namreč drugi odstavek 63. člena pravi, da po
               treh letih, da bo ta določba prenehala veljati. Kot so nas podučili, to pomeni, da od
               3. februarja leta 2002 ni potreben noben poseben akt državnega zbora oziroma države
               Slovenije, pač pa je ta določba prenehala veljati. Hvala lepa.</p>
            </sp>
            <sp xml:id="SDT3-OZG-Redna-020-2002-02-13.sp3">

               <speaker>PREDSEDNIK FRANC (FERI) HORVAT:</speaker>

               <p>Hvala, gospa Kurentova. Gospod Rogelj. Želiš replicirati, kolega Jelinčič Plemeniti?
               Izvoli.</p>
            </sp>
            <sp xml:id="SDT3-OZG-Redna-020-2002-02-13.sp4">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Namreč gre za dva zakona, zato mislim, da je smiselno,
               da se ob vsakem zakonu odpre razprava, ne pa da obdelamo najprej oba zakona, potem pa
               o obeh naenkrat govorimo.</p>
               <p>Najprej bi se popolnoma strinjal z ugotovitvijo predstavnice sekretariata, da
               sekretariat ni specialist za evropsko pravo. To dokazuje tudi s to današnjo razpravo
               in s svojimi mnenji, ki dejansko kažejo, da ne poznajo evropskega prava, ali pa, kar
               je celo huje, da po nalogu vlade Republike Slovenije ne sme upoštevati slovenskega
               nacionalnega interesa in zato dela tako, kot ji naroči vlada. Skratka imam občutek,
               da je tako sekretariat, kot slovenska vlada, sta bolj evropska od Evrope same. Radi
               bi pač ugajali, ugajali <stage type="mag"/>(Nadaljevanje) za vsako
               ceno, tudi za ceno uničevanje slovenske industrije.</p>
               <p>Gospa iz sekretariata je povedala, da je predlog nedosleden in kontradiktoren.
               Mislim zgolj, da ga sekretariat ni razumel. Namreč, če bi ga razumel, bi točno vedel,
               da ni kontradiktoren in da je zelo dosleden. Je pa širši iz enega razloga; zaradi
               tega, ker Evropa - namreč zakon je bil delan na osnovi evropskega prava, na osnovi
               konkretno nemškega prava in Nemci vedo, kaj je nacionalni interes in zato ga ščitijo,
               zato ga ščitijo natak način, kakor smo ga želeli zaščititi mi.</p>
               <p>Res je, da pri nas ni intence po zaščiti nacionalnega interesa oziroma nacionalnih
               družb, firm, podjetij in ostalega. Zato tudi gospa iz sekretariata govori, da ni
               opredelitve, kaj je nacionalni interes. Mislim, da opredelitev, točna opredelitev,
               kaj je nacionalni interes, je pravzaprav bolj filozofska zadeva, kot karkoli drugega,
               če vzamemo v obzir njene pomisleke. Vendar mi mislimo, da je nacionalni interes nekaj
               zelo konkretnega. Čisto enostavno povedano, če bomo Slovenci hoteli živeti ni
               preživeti, moramo nekaj imeti, ne pa, da bodo imeli tujci, mi bomo pa pri njih zgolj
               in samo delavci.</p>
               <p>Gospa iz sekretariata tudi pravi, da ne ve na katere družbe se nanaša zakon. Jaz
               mislim, da je potrebno prebrati zakon in ga v pozitivni maniri obravnavati, ne pa
               "eksatedra", reči, "slovenska vlada na čelu z gospodom Drnovškom je proti temu
               zakonu, treba je Evropi ponuditi vse, kar ona hoče, pa še malo več, in zato smo mi
               proti temu zakonu". Iz tega izhodišča, smo prepričani v Slovenski nacionalni stranki,
               je sekretariat obravnaval ta zakon. Ne vem, kaj naj odgovorim na to mnenje gospe iz
               sekretariata, kajti ne vem, ali naj napiše slovenska nacionalna stranka, spisek
               podjetij, pri katerih se bojimo, da bo prišlo do prevzemov, da bo prišlo do prodaje,
               da bo prišlo do uničenja, da bo prišlo do v bistvu podarjanja slovenskih podjetij
               tujcem.</p>
               <p>Vse skupaj se nanaša na podjetje, na podjetja, ki se prevzemajo. Samo na ta
               podjetja. Katera podjetja bodo tujci zahtevali tisti hip ne vemo, še ne vemo. Morda
               ima ta spisek vlada, morda ga ima celo sekretariat, ne vem. Slovenska nacionalna
               stranka ga zagotovo nima, kajti pred opozicijo, še posebej pa opozicijo, ki kaže na
               napake vladajoče strukture, v tem primeru zagotovo skrivajo take dokumente.</p>
               <p>Še enkrat bi rekel. Zadeva in zakon je bil vložen zato, da se bo zaščitilo slovensko
               gospodarstvo, za to, da se ne bo dogajalo pri nas tisto, kar se je že zgodilo v
               nekaterih državah tranzicije in kar se v nekaterih državah še dogaja, ko uničujejo
               gospodarstvo, ga odkupujejo in potem <stage type="mag"/>
               (Nadaljevanje) pridejo notri. Vam povem en primer, morda za lažje razumevanje.</p>
               <p>Vzemimo tovarno Zlatorog v Mariboru. To je bil pravzaprav en od paradnih konj
               slovenske kozmetične in kemijske industrije. Ko so ga kupili Nemci, prvo, kar so
               naredili, so zaprli raziskovalni oddelek in namesto, mislim, da je bilo tam zaposleni
               okoli 60 inženirjev kemije, je danes zaposlen en sam. Kajti Nemci so rekli, "veste
               kaj, razvoj imamo mi v Nemčiji, vi ne boste tega delali", in so zadevo zaprli. Kot so
               mi povedali ljudje, se v višjih strukturah govori v nemškem jeziku in zadeve se
               vrtijo v nemškem jeziku. Danes Zlatorog v glavnem, kot mi je bilo povedano, dela
               tisto, česar v Nemčiji ne sme delati, to dela v Sloveniji. In če kdo še govori o
               Zlatorogu, govorijo v glavnem tisti, ki nas boli ta zadeva, drugače se govori o firmi
               Henkel Zlatorog, ali še bolj enostavno Henkel. Ravno take zadeva pa bi radi v
               Slovenski nacionalni stranki preprečili in sodimo, da je za preprečenje takih zadev
               ustrezen zakon o dopolnitvah zakona o prevzemih, ki bi ga pravzaprav državni zbor in
               kolegi, poslanci in poslanke, morali sprejeti. Hvala lepa.</p>
            </sp>
            <sp xml:id="SDT3-OZG-Redna-020-2002-02-13.sp5">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Zmago Plemeniti. Gospod Rogelj, želite vi še kaj dodati k vašemu
               mnenju?</p>
            </sp>
            <sp xml:id="SDT3-OZG-Redna-020-2002-02-13.sp6">

               <speaker>GOSPOD ROGELJ:</speaker>

               <p>Gospod predsednik. Mislim, da je smiselna sugestija, ki jo je gospod Jelinčič dal, da
               bi posebej obravnavali problematiko zakona, ker je malo specifičen. Verjetno bi se
               lahko skoncentrirali v tem delu razprave samo na problematiko, ki je odprta glede
               prvega zakona. Hvala.</p>
            </sp>
            <sp xml:id="SDT3-OZG-Redna-020-2002-02-13.sp7">

               <speaker>PREDSEDNIK FRANC (FERI) HORVAT:</speaker>

               <p>Prav, soglašam s tem, kar je omenil kolega Zmago, s tem, da jaz sem začel splošno
               razpravo, ker smo se za danes že dogovorili, da skupaj vodimo ob soglasju
               predlagatelja. Vendar sedaj bomo šli bolj v konkretnosti, v podrobnosti in pa tudi,
               seveda, da korektno ravnamo po poslovniku, je prav, da obravnavamo ločeno sedaj in
               dejansko obravnavamo sedaj najprej predlog zakona o spremembah in dopolnitvah zakona
               o prevzemih in potem gremo na drugi zakon.</p>
               <p>K zakonu je dala pisne pripombe Gospodarska zbornica, ki je poleg, seveda, same
               obravnave te novele, obširneje tudi opisala pogled zbornice na ta zakon. Na osnovi
               tega bom tudi ob koncu si dovolil predlagati en predlog vladi, da se dejansko pogleda
               izvajanje tega zakona, izkušnje doslej, da se naredi ena evalvacijo in da se vidi, če
               niso potrebni dejansko kakšni posegi v ta zakon. En je predlagan sedaj konkretno,
               ampak vprašanje, če ne bi bilo treba še kakšne zadeve v temzakonu, ampak brez
               prejudiciranja zadeve, ampak da se dejansko ga temeljito pogleda. Vprašam
               predstavnika zbornice, če želi besedo glede na to, da ste dali mnenje.</p>
            </sp>
            <sp xml:id="SDT3-OZG-Redna-020-2002-02-13.sp8">

               <speaker>GOSPOD ______________:</speaker>

               <p>Lahko na kratko, mogoče, samo naredim obnovo tega, kar smo predlagali. Na zbornici
               menimo, da so štiriletne in pol <stage type="mag"/>(Nadaljevanje)
               po sprejetju zakona, da je to primerno razdobje za oceno pozitivnih in negativnih
               izkušenj delovanja zakona. Zlasti, upoštevajoč dejstvo, da od 1. februarja 2002 vlada
               nima več pristojnosti v skladu s 63. členom evropskega sporazuma o pridružitvi
               dajanja soglasij za prevzeme. Menimo, da gre seveda za izredno trdo problematiko, ker
               je v Evropi dvanajst let po pogajanjih o neki direktivi o prevzemih prišlo ponovno do
               prekinitve in ima posebna delovna skupina nalogo, da to naredi do junija oziroma do
               sredine letošnjega leta. Ne glede na to so Nemci sprejeli svoj zakon konec lanskega
               leta, kjer seveda ni vinkulacije. To smo posebej pogledali, tudi v avstrijski
               zakonodaji ni vinkulacije države. To pomeni, da država v enem ali drugem primeru ne
               daje soglasja k lastništvu delničarjev, ker nekako se zasleduje, da morajo imeti
               delničarji prosto voljo in prosto možnost razpolaganja s svojim premoženjem.</p>
               <p>Mi smo seveda tudi pogledali naprej, da seveda ocenjujemo, da je zakon o prevzemih
               odigral pozitivno vlogo v teh letih, od leta 1997 do sedaj, da pa v planskih
               dokumentih države in pa industrijske politike pristojnih ministrstev ne zasledimo
               neke, razen horizontalnega povezovanja .../Ni razumljivo./... in podobnih zadev, ne
               zasledimo neke politike kapitalskega povezovanja, kar seveda ni nujno slabo, če take
               strategije ni. Kajti kljub temu verjetno obstaja, vsaj neki mehki cilji, ki
               zahtevajo, ni nujno, da so napisan. Tukaj so zelo pomembni rezultati pri posameznih
               primerih.</p>
               <p>Menimo pa, da je ta razprava okoli neto premoženjske pozicije Slovenije do tujine
               vendarle pomembna. Osebno bi dodal tudi k temu, da je pravilno, da se spoštuje zakon
               o javnih financah in, seveda, da tudi parlament dobi premoženjsko bilanco države,
               kajti zadnjič je bila predložena za leto 1998, sedaj smo pa v letu 2002, in da jo
               seveda tudi parlament obravnava in pogleda, kako se gospodari z državnim premoženjem.
               Zakonsko osnovo za to ima v 84. členu zakona o financah.</p>
               <p>Nekako smo na stališču, da bi morda bilo smiselno postaviti si nek dolgoročen cilj
               tudi pri neto pretoku kapitala. Pri netu, ne pri brutu. Seveda, tudi nek cilj pri
               dolgoročnem netu premoženjski poziciji do tujine, kjer se seveda v zadnjih letih res
               poslabšuje.</p>
               <p>Če, seveda, grem naprej, v teh naših, sicer mogoče obširnih pripombah. Mi v bistvu
               nasprotujemo takšni dikciji, kot je predlagana za spremembo zakona o prevzemih. Kajti
               tretji odstavek 63. člena sporazuma o pridružitvi vendarle omogoča Republiki
               Sloveniji, da <stage type="mag"/> (Nadaljevanje) Slovenija začasno
               lahko omeji kapitalski pretok za šest mesecev, če so resno ogrožene ali pa če
               obstajajo resne težave pri delovanju tečajne in denarne politike. Kajti veliki neto
               pritoki kapitala, zlasti v obstoječa podjetja, so lahko škodljivi zaradi tega, ker
               lahko porušijo razmere na deviznem trgu. Tukaj država ima seveda še vedno
               pristojnost, tudi v skladu s tem sporazumom. Tako, da ta instrument obstaja.</p>
               <p>Seveda pa ocenjujemo, da 82. člen uvaja v, predlog tega 82. člena, po predlagatelju
               uvaja tudi pojem nacionalni interes. Mislim, da je potrebno, ocenjujemo, da je
               potrebno opredeliti ta pojem v samem zakonu, kjer seveda ni nujno, da je vsem
               ustreza, ampak nekako ga je treba vpeljati. Primer bom povedal, kjer nastaja celo
               kolizija med posamezne opredelitvijo istega pojma. Po zakonu o gospodarskih družbah
               je pretežni družbenik tisti, ki ima 50 odstotkov, po zakonu o invalidskem in
               pokojninskem zavarovanju pa je celo sam zakon uvedel dikcijo, da je pretežni lastnik
               tisti, ki ima 25 odstotkov. To se pravi, če se opredeli ta pojem, potem je seveda
               tudi razumljivo za kakšen kriterij gre.</p>
               <p>Menimo, da je to priložnost, da se oblikuje neka delovna skupina ekspertov, ki bi
               ocenili ta zakon, in predlagali mogoče v spremembi davčne zakonodaje, da se stimulira
               ali pa da se daje davčne olajšave tistim tujcem, ki pri nas investirajo, in
               investirajo v razvojne oddelke. Po nekaterih primerih je res možno brez posameznih
               primerov ali pa mehkih informacij je možno sklepati, da tujci, ko pridejo sem, dobijo
               status SI ali pa položaje razvojnih oddelkov ali pa raziskovalnih oddelkov drugačen
               status, vendar generalno ni možno narediti tega zaključka. Prakse iz tujine pa so, da
               se stimulira v investiranje v takšne razvojne oddelke.</p>
               <p>Opozoril bi še tudi to, da praksa ZDA, kjer seveda sklepa davčna uprava tako
               imenovane "advantage price agreemente", z multinacionalkami, kjer se dogovorijo za
               neke standarde zaradi bojazni pred transferom dobička, preko transfernih cen, in to
               je seveda tudi eno področje, ki bi ga veljal, recimo, ali pa bi ga lahko obelodanila
               ta skupina.</p>
               <p>Nasprotujemo seveda dikciji, da bi imeli seveda organi lokalnih skupnosti možnost,
               bom rekel, predlaganja vladi, da odloča o tej vinkulaciji, ker so lahko interesi in
               pa lobiranja v teh lokalnih skupnosti popolnoma v nasprotju z interesi družbe, ki
               zasleduje seveda predvsem poslovne cilje. Jaz se vam zahvaljujem za to možnost,
               mogoče bi dodal samo še en problem, ki pa vendarle je tudi strokoven.</p>
               <p>Namreč, če v slovenskih panogah od 501 teh panog, po katerih se mora vsakdo
               registrirati, ugotavljamo, da je, ko smo naredili to analizo, da je kar v 50-ih
               oziroma v 11 odstotkih delež prvega ponudnika <stage type="mag"/>
               (Nadaljevanje) večji od 40 odstotkov na domačem trgu. Če je primer panoga, kjer so
               samo trije igralci, trije ponudniki, in obstaja 25 odstotna carina, je seveda zelo
               velik problem, kako sedaj združiti to moč v tej regiji, kot je Slovenija, ne da bi
               posameznega igralca kupil nekdo iz druge regije, bom tako rekel, kajti če je isti
               lastnik v obeh podjetjih - to je ponavadi tudi država - seveda obstaja nek, pride do
               nekega diskonta pri drugem podjetju in seveda tudi do neke, lahko rečemo,
               oportunitet, vsaj oportunitetne izgube in seveda tudi prihodnje manjši izkupiček v
               proračunu. Predsednik, hvala lepa.</p>
            </sp>
            <sp xml:id="SDT3-OZG-Redna-020-2002-02-13.sp9">

               <speaker>PREDSEDNIK FRANC (FERI) HORVAT:</speaker>

               <p>Hvala lepa za vaš prispevek. K repliki se je prijavil kolega Peče. Za razpravo se je
               pa kolega Brenčič prijavil prvi.</p>
            </sp>
            <sp xml:id="SDT3-OZG-Redna-020-2002-02-13.sp10">

               <speaker>SAŠO PEČE:</speaker>

               <p>Hvala za možnost replike. Jaz bi zelo enostavno, zaradi našega prihodnjega pogovora
               na naši seji, le podal dve stvari, ki mislim, da bosta konstruktivno pripomogli k
               obravnavi samega zakona, in sicer v obliki na predstavnika gospodarske zbornice in pa
               na predstavnico sekretariata. Poglejte. Zakon je zelo enostaven. V svojih določbah
               nosi novi 82.a člen, ki govori samo to, da se daje možnost vladi Republike Slovenije
               oziroma ustreznih institucij, da da negativno soglasje, v kolikor, kot temelj oziroma
               argument za to opredeli nacionalni interes. Tu se zopet ustavimo pri besedi
               nacionalnega interesa. Ne smatrati te besede, kot nekaj zlega, v končni fazi na javni
               razpravi se je videlo, da je nacionalni interes predvsem dobrodošel v tistih sferah,
               ki aktivno posegajo na trg kapitala oziroma na gospodarski trg v Republiki Sloveniji,
               in nekoliko manj zaželen termin tistih, ki pasivno sodelujejo na temu trgu, torej od
               visokih politikov do različnih predstavikov fakultet in različnih predstavnikov
               različnih institucij, ki imajo za sabo obvezno članstvo.</p>
               <p>Gospodje in gospe, logično je, da nacionalnega interesa ne moremo opredeliti v zakon
               o prevzemih oziroma zakonu o preprečevanju omejevanja konkurence. Tega se vsi mi
               zavedamo. Se pa zavedamo oziroma vsaj v slovenski nacionalni stranki smo računali na
               to sposobnost dojemanja ostalih v tej dvorani, da vedo, kaj je to nacionalni interes,
               in da vedo, kaj je dobro za našo državo. V kolikor, seveda, te sposobnosti
               razumevanja, gospodje in gospe, nimate, je možno izbrati tudi drugo pot, tako
               imenovano osnovnošolsko pot in v tem primeru smo vam tudi v slovenski nacionalni
               stranki podali pot oziroma načrt za to pot in rekli, skličimo izredno sejo,
               opredelimo zakon o nacionalnem interesu in da bo potem vsakemu v vsej državi jasno,
               kaj je nacionalni interes na različnih področjih. Ne moremo se sklicevati na isti
               nacionalni interes na področju izobraževanja, kakor gospodarstva.</p>
               <p>Zapomnite si in prav je, da si boste zapomnili, da so vsi predstavniki, ki so
               sodelovali na javni predstavitvi s strani gospodarstva, zagovarjali prioriteto
               domačih gospodarskih subjektov pred tujimi gospodarskimi subjekti. To je tudi prav,
               to je ena izmed tistih oblik, ki jih država lahko nudi kot zaščito domačemu
               gospodarstvu, in samo temu je namenjen ta zakon. Skratka s tem zakonom dajemo
               pooblastilo vladiRepublike Slovenije, ki je oblikovana politično, da na predlog
               različnih objektov v tej družbi izda negativno mnenje. T7orej mnenje, ki bo omogočalo
               domačim subjektom, kadar so v boju s tujimi subjekti, neko prednost.<stage type="mag"/> (Nadaljevanje) Še, resnično, zaradi tega, ker se mi zdi, da
               okoli tega zakona zganjate, o njegovi vsebini oziroma o njegov nekonsistentnosti,
               vsaj s strani sekretariata preveč vika in hrupa, ko je govora o katerih vrednostnih
               papirjih govorimo. Veste, meni je zelo žal, da se kot strokovna sodelavka državnega
               zbora ne spoznate nič na vrednostne papirje. Vrednostni papirji so praviloma treh
               vrst, naj si bodo stvarno pravni, ki za sabo nosijo neko lastninsko pravico,
               obligacijski, ki za sabo nosijo določeno obveznost. Ko govorimo v vrednostnih
               papirjih v tem pogledu, tega zakona, govorimo to o delnicah, ne govorimo o
               obveznicah, ne - Lahko počakate? - govorimo o čeku in ne govorimo o menici. Lahko?
               Hvala, sedaj sem vas v istem stavku dvakrat moral prekiniti k vašemu posredovanju.</p>
               <p>Skratka, o vrednostnih papirjih, gospa, obstajajo literature, poglejte si jih, poleg
               tega pa je smiselno, če kot predstavnik sekretariata, ki daje mnenje, in posebej
               takrat, kadar je to naročeno, negativno mnenje, pogledate vsaj osnovni zakon. Torej
               tisti na katerega se nanašam. Gospa, v 2. členu tega zakona imate v 2. členu v drugem
               odstavku govor, o katerih vrednostnih papirjih gre. Torej, ne spraševati in zavajati
               udeležence našega odbora oziroma ljudi, ki se tu srečamo, da ne veste, o katerih
               vrednostnih papirjih, po drugi strani pa sami navajate, da je možno imeti prednostne.
               Prednostne je možno imeti samo delnice, gospa, delnice se delijo na navadne in
               prednostne oziroma tiste, ki so brez glasovalne pravice ali z glasovalno pravico. Pri
               čeku pač ne izhaja pravica glasovanja in to, mislim, da bi morali vedeti. Hvala.
               Toliko za enkrat, zaradi tega, ker resnično mislim, da vsaj okoli take pravne vsebine
               se preveč spuščamo.</p>
               <p>Še ena zadeva. Jaz bi se resnično tu na vas, predstavnik gospodarske zbornice.
               Mislim, da ste v enem svojem kontekstu tudi poimenovali davčne olajšave za tujce, da
               bi bilo to smiselno, da država naredi, če sem vas prav razumel. Če sem vas prav
               razumel, jaz moram tako reči: Jaz temu absolutno nasprotujem. Slovenija mora dvigniti
               oziroma dvigniti status slovenskega gospodarstva. Če se že pogovarjamo o različnih
               davčnih olajšavah, naj bodo to davčne olajšave za tiste, ki na tem trgu nastopajo in
               ki so v slovenski lasti. Torej, ne davčnih olajšav dajati tujcem. Če sem vas narobe
               razumel, se vam opravičuje. Istočasno pa še enkrat poudarjam, če sem vas pa prav
               razumel, pa mislim, da ne bi imeli niti enega člana, če to članstvo po zakonu ne bi
               bilo obvezujoče v vašem interesnem združenju. Hvala.</p>
            </sp>
            <sp xml:id="SDT3-OZG-Redna-020-2002-02-13.sp11">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Peče. Preden dam besedo, prijavil se je za repliko kolega Jeličnič in
               potem kolega Džuban. Ampak bi, mi dovolite, kolega Peče, prosil bi vas, pa tudi za
               ostale to velja, imate vso pravico oporekati mnenju sekretariata in gospe Kurent,
               tudi polemični ste lahko, je to prav, ali pa celo zaželeno, vendar nekaj bi pa le
               prosil. Ne dajati takih vrednostih vsot, češ dela po naročenem mnenju. Jaz moram tu
               malo, ne v zaščito vzeti, ampak zaradi korektnosti reči to, da vsi poznamo gospo
               Kurentovo kot profesionalko in ona, in seveda tudi njen kolega in drugi kolegi, v
               sekretariatu <stage type="mag"/> (Nadaljevanje) imajo, ne samo
               pravico, ampak dolžnost, da pravno, korektno, da dajo mnenja, da vse opozorijo na
               nepravilnosti, ki jih ocenjujejo, da so, in kot jih poznamo, kot človeka, tudi
               doslej, da bi lahko imeli kakršnokoli podlago za kakršnekoli očitke take narave, da
               je nekaj naročeno in podobno, in bi prosil, da se tega vzdržite. Kolega Jelinčič,
               potem kolega Džuban repliki. Bi pa prosil naprej, ne preprečujem replik,ker jih nimam
               pravice preprečevati, ampak da bi vendarle bili korektni do tistih, ki še niso
               razpravljali, želijo razpravljati, da bi jim dali možnost, da povedo svoje mnenje in
               da lahko normalno nadaljujemo in čim bolj produktivno nadaljujemo razpravo. Kolega
               Jelinčič, izvoli.</p>
            </sp>
            <sp xml:id="SDT3-OZG-Redna-020-2002-02-13.sp12">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Najprej replika tebi. Namreč jaz mislim, da tukaj smo
               predstavniki političnih strank in predstavniki političnih strank ne samo, da imamo
               pravico do svojega mnenja, ampak je to celo naša dolžnost.</p>
            </sp>
            <sp xml:id="SDT3-OZG-Redna-020-2002-02-13.sp13">

               <speaker>PREDSEDNIK FRANC (FERI) HORVAT:</speaker>

               <p>Temu nisem oporekal.</p>
            </sp>
            <sp xml:id="SDT3-OZG-Redna-020-2002-02-13.sp14">

               <speaker>ZMAGO JELINČIČ PLEMENITI:</speaker>

               <p>Zato imamo pravico povedati, kaj mislimo o določenih odločitvah, ki jih vlada
               sprovaja tudi preko sekretariata v državnem zboru. Konec koncev je to odraz
               razmišljanja določenega segmenta slovenske družbe, ki je prav, da se pokaže tudi
               tukaj v državnem zboru, razen če ne boste naredili tega, da bo zopet, tako kot je
               bilo morda včasih, prepovedano povedati drugačno mnenje oziroma bo drugačno mnenje
               sankcionirano.</p>
               <p>Sedaj pa glede na razpravo gospoda iz Gospodarske zbornice Slovenije. V svojem
               papirju, ki je bil v določeni meri povzet tudi v razpravi sekretariata, je v tretji
               točki napisano, da zbornica meni, da bi ponovno aktiviranje takšnega instrumenta, kot
               ga mi predlagamo, imelo lahko negativen poslovni odmev v mednarodnem povezovanju
               družb. Jaz bi želel, da bi gospodje iz Gospodarske zbornice Slovenije vedeli, da
               mednarodno povezovanje družb pomeni multinacionalni prevzem določenih nacionalnih
               segmentov. Evidentno je, da je Slovenija premajhna, da bi se lahko vključevala v
               mednarodno povezovanje družb na enakopravnem nivoju, ampak lahko v tej zadevi zgolj
               pasivno sodeluje na ta način, da se dovoli, da se odkupijo določeni segmenti
               slovenskega gospodarstva in se jih potem podredi tujemu partnerju, in ravno to je
               tisto, kar mi želimo preprečiti v tem zakonu.</p>
               <p>Potem, ko govori gospod v 6. točki, Gospodarska zbornica, dokument pravi v 6. točki,
               da doslej noben od prevzemnikov ni navedel, recimo ukinitev proizvodnje, bistveno
               škodovati konkurenci in očitno s prenizko ceno izkoristiti nestabilne razmere. Jasno,
               tega ne bodo napisali, vendar ukinitev proizvodnje se je že dogajala - prej sem vam
               povedal primer, ko so zaprli razvojni oddelek. To je ukinitev proizvodnje, ne cele,
               zato ker morajo imeti "delavčke", ki bodo delali čim bolj poceni in po možnosti
               zastonj, vendar so ukinili tisto, kar nosi denar, razvojni oddelek. Bistveno
               škodovati konkurenci, kaj pa delajo drugega, kot s "dumpinškimi" cenami, ko pridejo v
               slovensko tržišče in trg prevzemajo? <stage type="mag"/>
               (Nadaljevanje): Kar nekaj je že bilo razprav o dampinških cenah, verjetno se jih
               spominjate in vendar seveda se je prišlo na koncu do tega, kakor ne tujci, pa res
               niso imeli dampinške cene, ampak je bilo to nekaj drugega.</p>
               <p>In 3. točka. Očitno s prenizko ceno izkoristiti nestabilne razmere. Vzemimo primer
               na gradbenem področju, ki je zdaj zelo eklatanten in se bo v kratkem zopet razvil in
               razširil, da ne bi govoril o železarnah in železarstvu. Vzemimo Impresso Grasseto.
               Impressa Grasseto, de facto je z prenizko ceno in z očitno prenizko ceno, šlo v posle
               in kaj se danes dogaja z Impresso Grasseto. Da bi nizko ceno opravičili, pred
               lastnimi lastniki, vgrajujejo slab material, vgrajujejo nekvaliteten beton in se je
               že zgodilo, da se je en del okrušil in skoraj ubil enega delavca iz Slovaške. Ne
               najemajo delovne sile iz Slovenije, ampak Slovake vozijo v Slovenijo, da jim delajo
               še ceneje. Obenem so naredili samo 20 odstotkov tistega, kar je bilo planirano. In
               tako naprej. In zdaj se vlada zopet prereka in preriva, da bi jim oziroma DARS, da bi
               jim dal tej isti firmi gradit še tisti del ceste in tunele in viadukte na Primorskem,
               od Kozine proti Kopru.</p>
               <p>Naprej, ko ste omenili davčne olajšave tujcem, kar piše tudi v tem dokumentu v 7.
               točki. Kjer piše, tako imenovanih davčnih olajšav za nerezidente, če investirajo v
               lokalne razvojne oddelke v naši državi. Lepo vas prosim, povejte mi en sam primer,
               kjer je tujec investiral v lokalne razvojne oddelke v naši državi. Razen, ko se
               menijo za ljubljansko čistilno napravo in za nekatere čistilne naprave, vendar to ne
               gre za investicijo v lokalne razvojne oddelke, ampak gre tukaj za koncesijo, kar
               pomeni, da bodo gospodje lepo služili na naš račun, država bo pa plačala. In tem
               ljudem bi vi dali še davčne olajšave. Po drugi strani pa pobirate članarino od vseh
               svojih članov in ne naredite za njih pravzaprav nič.</p>
               <p>In jaz imam močan občutek, da kakor izgleda tudi iz vaše razprave, imam občutek, da
               je gospodarska zbornica Slovenije nek institut za ekonomsko teoretiko, ne pa združba
               oziroma družba ali združenje, ki bi pomagalo slovenskemu gospodarstvu v prodoru na
               tuje trge in pa v obrambi domačih gospodarskih interesov. In ne vem.</p>
               <p>Potem naprej v 8. točki navajate, da takšen predlog utemeljujemo na praksi iz
               Združenih držav Amerike. Pa lepo vas prosim. Prvič je razlika med evropskim
               gospodarstvom in ameriškim gospodarstvom ogromna, vi pa tukajle primerjate slovensko
               gospodarstvo z ameriškim gospodarstvom. Pa lepo vas prosim.</p>
            </sp>
            <sp xml:id="SDT3-OZG-Redna-020-2002-02-13.sp15">

               <speaker>PREDSEDNIK FRANC (FERI) HORVAT):</speaker>

               <p>Si končal? Hvala. Kolega Džuban ima repliko in potem kolega Kremžar.</p>
            </sp>
            <sp xml:id="SDT3-OZG-Redna-020-2002-02-13.sp16">

               <speaker>GEZA DŽUBAN:</speaker>

               <p>Jaz sem se javil za repliko gospod predsednik. Takrat, ko si ti sicer že posredoval
               za dogodek, ki se nam pojavlja iz seje v sejo. Namreč kolega Peče se loti običajno
               ljudi, ki se ne morejo braniti in se mi zdi, da to ni dobro, sploh pa takrat, ko žali
               in podtika. Meni je vseeno ali je to gospa Bergoča ali Kurentova, vendar ni dobro,
               ker nam poslancem <stage type="mag"/> (Nadaljevanje): kljub
               vsemu ni vse dovoljeno, da se obnašamo na način, ki ni pošten in da izmišljujemo
               stvari, ki pač niso, mislim na tisti del, ko je govoril o nekih naročenih negativnih
               mnenjih.</p>
               <p>Mi mnenje sekretariata dobimo, ga spoštujemo oziroma upoštevamo ali ne in ne vidim
               nikjer, da je to naročeno negativno mnenje in mislim, da način ni pošten, niti ni
               kulturen. Hvala.</p>
            </sp>
            <sp xml:id="SDT3-OZG-Redna-020-2002-02-13.sp17">

               <speaker>PREDSEDNIK FRANC (FERI) HORVAT):</speaker>

               <p>Hvala. Kolega Kremžar.</p>
            </sp>
            <sp xml:id="SDT3-OZG-Redna-020-2002-02-13.sp18">

               <speaker>LEOPOLD (LEO) KREMŽAR:</speaker>

               <p>Hvala lepa. Saj moja replika gre na enako, v enako smer. Jaz bi prosil predsednik da
               vendarle ohranimo tu en nivo razprave, ki ga ta državni zbor in ta odbor seveda
               zahteva in ki je nujen pri taki zadevi.</p>
               <p>Lahko, vsak ima svoje mnenje, lahko to mnenje poda, ampak seveda bi bilo zelo dobro
               upoštevati, da tudi drugi imamo neka druga mnenja in če bomo celo zadevo pripeljali
               do tega, da bomo podtikali zadeve, da bomo učili eni druge, da bomo imeli rahle
               tečaje, kaj pomenijo kakšni izrazi. Mislim, da so tu še mnogo večji strokovnjaki za
               delničarstvo, pa ne mislim sebe seveda, kot kolega Peče. In jaz ne bi rad poslušal,
               če ni nujno, kratkih iz priročnika prebranih zadev. Kaj je delnica in kaj je ček. Ker
               to seveda so drugi za te stvari.</p>
               <p>Skratka, mislim, da ne gre razprava v pravo smer. Poleg tega lahko polemizira z
               vsemi in z vsakim, tudi s sekretariatom in prav tako. Ni pa prav, da se stvari kar
               tako izrečejo, ne da bi se lahko to dokazalo. Namreč trditve, da ima nekdo nekaj
               naročeno od nekoga, so lahko seveda domneve, je pa treba, gospodje, določene stvari
               tudi dokazat. In seveda izreči takšno zadevo ni enostavno. Ta sekretariat je resna
               ustanova in ni vseeno nekomu podtikati, da nekaj nečedne reči počne.</p>
               <p>Drugo. Predsednik, jaz bi prosil in predlagam, da zaprosimo kot odbor investitorja,
               zadeve o kateri je kolega Jelinčič govoril in da zares dobimo včasih tudi podatke, s
               katerimi lahko pritrdimo temu, kar je govoril ali pa seveda dobimo tudi drugačen
               podatek. Reči, da je narejeno toliko in toliko procentov, da se vgrajujejo slab
               material, da je lahko skoraj nekoga ubilo in tako naprej. To je vse mogoče, da je
               res. Ampak jaz bi bil zelo zadovoljen, če bi od, ne glede na to, da ni to tema, o
               kateri danes govorimo tukaj, če bi od investitorja dobili odgovor na ta.</p>
               <p>In jaz predlagam, da dobimo odgovor na to. Jaz bom zelo seveda zadovoljen, če je to,
               kar je kolega Jelinčič rekel, tudi res, zaradi tega, ker bomo potem seveda, ne mi,
               ampak tisti, ki morajo ukrepati, tudi ukrepali. Ne bi rad, da stvari kar tako
               obvisijo v zraku, da se nekaj izreče in ostane. Naj se potem zadevi pride vendarle,
               ne do konca, ampak naj se da možnost tudi tistim, ki so v tem primeru na drugi
               strani, da povedo svoje mnenje. Hvala.</p>
            </sp>
            <sp xml:id="SDT3-OZG-Redna-020-2002-02-13.sp19">

               <speaker>PREDSEDNIK FRANC (FERI) HORVAT):</speaker>

               <p>Hvala. Kolega Blaž Kavčič ima repliko.</p>
            </sp>
            <sp xml:id="SDT3-OZG-Redna-020-2002-02-13.sp20">

               <speaker>BLAŽ KAVČIČ:</speaker>

               <p>Ja, jaz bi želel omejiti na zakon o prevzemih oziroma razmislek o prevzemih, ne bi
               želel iti širše. In se mi zdi, da je ta predlog zakona vendarle nekoliko preozko
               zastavljen, ker gradi na predpostavki, da so prevzemi <stage type="mag"/> (Nadaljevanje) kot kategorija sporni in da so po definiciji sporni
               tuji prevzemi. Preprosto rečeno bi veljalo opozoriti, poleg tujih "barab" imamo lahko
               opravka tudi z domačimi "barabami". Če govorim o dveh temeljnih vrstah prevzemov,
               velja najprej opozoriti na to, da so prevzemi v tržnem gospodarstvu nepogrešljiv
               instrument čiščenja tržnega prostora in je zato, seveda, treba izpostaviti tudi tiste
               pozitivne in potrebne vidike prevzemov, in pa seveda poskušati omejevati tiste
               škodljive prevzeme, kjer gre za izpraznitev poslovne vsebine nekega podjetja, ki pa
               lahko izvirajo tako s strani tujcev, kot s strani rezidentov.</p>
               <p>Želel bi kolegu Jelinčiču, vendar v repliki, odgovoriti v zvezi z razvojnimi
               oddelki. Pavšaliziranje je tukaj škodljivo, tako kot generalno pri tem predlogu
               zakona. Opravka pa imamo v Sloveniji z večjim številom pozitivnih prevzemov s strani
               tujcev. To so primeri, kjer ne samo, da ni bilo in ni škodljivo, da so tujci
               vstopili, ampak celo brez tuje udeležbe določene aktivnosti v Sloveniji ne bi morale
               funkcionirati. Za primer navajam Revoz, za primer navajam Iskratel v Kranju. Brez
               vpetosti v svetovno gospodarske in tehnološke tokove seveda na teh področjih ti
               slovenski subjekti ne bi moral delovati. Za ilustracijo razvoja v Iskratelu v Kranju
               je prav na osnovi te mednarodne vpetosti zaposlenih približno dvakrat več ljudi v
               razvoju kot pred tem, več kot 200 ljudi že dela na razvojnih nalogah. Jasno pa, da je
               razvojni oddelki ne bodo morali biti v funkciji tam, kjer ne prinašajo pozitivnih
               ekonomskih rezultatov. In ni res, gospod Jelinčič, da razvoj prinaša dobiček, razvoj
               prinaša lahko tudi hude in drage zablode, in to se je v Sloveniji marsikje dogajalo.
               Seveda je treba spodbujati razvojne oddelke, tehnološki razvoj itn., vendar tukaj
               pavšaliziranje lahko samo škodi.</p>
               <p>Na koncu, problem tega predloga vidim v tem, da predlaga neko časovno neomejeno
               možnost vmešavanja države in ne lastnikov v gospodarstvo. Verjetno se bomo po
               premisleku strinjali, da je to negativna vsebina in zato menim, da ta predlog, kot
               tak, ne zasluži podpore. Hvala lepa.</p>
            </sp>
            <sp xml:id="SDT3-OZG-Redna-020-2002-02-13.sp21">

               <speaker>PREDSEDNIK FRANC (FERI) HORVAT:</speaker>

               <p>Hvala. K repliki se je javil kolega Jelinčič in potem kolega Peče. Bi vas pa prosil
               za naprej, če se le da, da če ni nujno potrebno, da bi se replike vzdržali, ker
               dejansko smo vsi skupaj malo ne najbolj korektno do kolega Brenčiča, ki je od začetka
               prijavljen za razpravo, pa ne pride do besede. Izvoli.</p>
            </sp>
            <sp xml:id="SDT3-OZG-Redna-020-2002-02-13.sp22">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. No, v začetku so bile kar tri replike, ki niso bile
               strokovne, ampak <stage type="mag"/> (Nadaljevanje) so nekako v
               bistvu omejevale določeno mnenje političnih strank. Jaz sem že na začetku, gospod
               predsednik, rekel, da nisem za to, da se omejuje mnenje in potem sta me zmotili ti še
               dodatni dve repliki gospoda Kremžarja in gospoda Džubana, ki pravzaprav ne
               dovoljujeta drugačnega mnenja. Mi imamo pravico do svojega mnenja in tako mnenje je
               izrazil kolega Peče in jaz sem izrazil tako mnenje. Vsakdo ima pravico do mnenja,
               potem bomo tako ali tako glasovali in zanimivo, predlog bo padel.</p>
               <p>Potem še gospodu Kavčiču. Vprašal bi ga, ali bodo tujci glede na to, ko ste
               govorili, ali bodo tujci potem investirali v Muro? Ali lahko pričakujemo kakšen velik
               finančni kapital, ki bi prišel v Muro, da bo rešil to zagatno situacijo? Jaz mislim,
               da ne. Rekli ste, da Iskratel, da ima sedaj celo 200 ljudi v razvoju, pa Iskra je
               imela pred časom ogromno število ljudi. Moram povedati, da tudi ta finančna
               injekcija, ki bi prišla v Iskratel, je bila tako, kakor recimo cepljenje. Tisto, kar
               se je zgradilo iz tiste majhne finančne injekcije, prinaša gospodom, ki so dali
               majhno finančno injekcijo, ogromne dobičke in profite. Zato ne mi govoriti o tem,
               kako je, ne vem kaj tukaj, gre za, razumem, popolno liberalistični, ne liberalni,
               liberalistični pristop do gospodarstva, ko zagovarjate popolnoma samo lastnike in
               pozabljate, da lastnik mora imeti tudi nekoga, ki mu dela, in jaz bi želel, da so
               lastniki doma, ne pa v tujini.</p>
               <p>Ne razumem pa tistega vašega, ko ste rekli, da razvoj prinaša škodo, tisto bi vas pa
               prosil kasneje ob kavi, da se pomeniva, ker to pa je že skoraj filozofska premisa, ki
               jo je pa potrebno razdelati. Hvala lepa.</p>
            </sp>
            <sp xml:id="SDT3-OZG-Redna-020-2002-02-13.sp23">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Peče.</p>
            </sp>
            <sp xml:id="SDT3-OZG-Redna-020-2002-02-13.sp24">

               <speaker>SAŠO PEČE:</speaker>

               <p>Naj mi bo dovoljeno, ampak za gospoda Geza Džubana in gospoda Kremžarja. Veste, že
               kar se tiče strokovnosti in pa neodvisnosti našega sekretariata v tej hiši, naj mi bo
               samo toliko. Še sam sem sodeloval, sicer zelo kratko časa, v eni izmed tistih
               strokovnih posvetov med izbranimi političnimi strankami in sekretariatom, kjer je
               bilo prav s strani sekretariata vprašano, kakšno mnenje hočete, damo vam na izbiro
               tri posameznim političnim strankam, to pa je bil govor - vidim, da se zopet vmes
               oglašate, pa vam bom povedal - o spremembi ustave glede volilnega sistema. Tako, da
               kako te zadeve potekajo za pridobitev mnenja sekretariata, vsem tisti, ki mogoče v
               svojih političnih strankah niste tako visoko oziroma tako blizu vrhu, da bi te zadeve
               vedeli, naj vam povem, da te stvari, žal, pač potekajo tako. Ampak ni bilo to na
               gospoda Kavčiča.</p>
               <p>Poglejte. Mi ne prepovedujemo prevzemov, seveda ne, saj prevzemi so tržna
               kategorija. Z našim predlogom zakona pravimo - pa bom tu recitiral, ker je to zelo
               pomemben del - vlada lahko izdajo dovoljenja zavrne, če oceni, da bi imel načrtovani
               prevzem dolgoročne in škodljive posledice za socialni ekonomski razvoj države oziroma
               regije, v kateri deluje družba, oziroma če bi bil s prevzemom lahko ogrožen obstoj
               ali razvoj pomembnega dela določene gospodarske dejavnosti v državi ali regiji,
               oziroma če bi bil prevzem v nasprotju z nacionalnimi interesi. Vlada pa zopet
               poudarjam besedo, lahko zavrne izdajo dovoljenja, zlasti, če je namen pobudnika za
               zavrnitev in potem našteto. <stage type="mag"/> (Nadaljevanje):
               Saj mi nikjer ne prepovedujemo prevzeme. Mi samo dajemo vladi Republike Slovenije,
               ker jo pač v temu trenutku ocenjujemo kot verodostojno, ob sodelovanju z uradom in z
               vsemi svojimi institucijami, da lahko zavrne prevzem. Mi jih ne omejujemo oziroma in
               ne prepovedujemo prevzeme.</p>
               <p>Prevzemi so, se strinjamo, gospodarski učinki oziroma gospodarske aktivnosti, ki se
               odvijajo na trgu. Določeni so upravičeni, določeni ne. Daje mu pa zakonsko možnost za
               besedo lahko. In to je namen. Nič drugega. Hvala.</p>
            </sp>
            <sp xml:id="SDT3-OZG-Redna-020-2002-02-13.sp25">

               <speaker>PREDSEDNIK FRANC (FERI) HORVAT):</speaker>

               <p>Hvala. Kolega ...</p>
            </sp>
            <sp xml:id="SDT3-OZG-Redna-020-2002-02-13.sp26">

               <speaker>BLAŽ KAVČIČ:</speaker>

               <p>A lahko jaz samo odgovorim na direktno vprašanje gospoda Jelinčiča?</p>
            </sp>
            <sp xml:id="SDT3-OZG-Redna-020-2002-02-13.sp27">

               <speaker>PREDSEDNIK FRANC (FERI) HORVAT):</speaker>

               <p>Izvoli, replika, kolega Blaž.</p>
            </sp>
            <sp xml:id="SDT3-OZG-Redna-020-2002-02-13.sp28">

               <speaker>BLAŽ KAVČIČ:</speaker>

               <p>Jaz bi samo odgovoril gospodu Jelinčiču, samo čisto na kratko. Se sicer zahvaljujem
               za vabilo na kavo in ga lahko "helizirava"/?/, vendar primer tistega negativnega
               razvoja v enem stavku. Razvojni oddelek, ki nekaj let razvija nek proizvod ali
               funkcijo, ki ne najde poti na trg ali je celo v zasnovi napačen. To je izguba, ki jih
               je bilo v našem slovenskem gospodarstvu možno registrirati veliko. In v tem primeru
               je razvoj, seveda razvojni oddelek generator izgube v podjetju, konkretno.</p>
            </sp>
            <sp xml:id="SDT3-OZG-Redna-020-2002-02-13.sp29">

               <speaker>PREDSEDNIK FRANC (FERI) HORVAT):</speaker>

               <p>Hvala. Ja, kolega Brenčič, končno.</p>
            </sp>
            <sp xml:id="SDT3-OZG-Redna-020-2002-02-13.sp30">

               <speaker>STANISLVA BRENČIČ:</speaker>

               <p>Hvala za besedo, gospod predsednik. Vse lepo pozdravljam.</p>
               <p>No, jaz v celoti rešpektiram vodilo ali bi morda temu rekel vzrok, ki vodi
               predlagatelja, da je ponudil v proceduro predlog zakona in enako temu tudi namen, ki
               ga želi predlagatelj s tem doseči. Vendar pa ne morem mimo tega, da smo se že nedavno
               nazaj odločili pri nas v tej novi državi za drugačen, nov ekonomsko gospodarski red
               in da prevzemamo nase tudi slej ko prej vse te štiri svoboščine, ki so sestavni del
               skupnega bivanja na tej stari celini.</p>
               <p>Zato mislim, da je nesprejemljivo to, da mi z zakonom, z zakonom vzpostavljamo
               državno intervencijo oziroma, da omogočamo z zakonom v določenih primerih, kar pa je
               lahko tako kot jaz zakon razumem, kar praktično v vseh, to, da je s soglasjem države
               na, po predhodni verjetno mnenju ali sugestiji tako lokalnih skupnosti, sindikatov in
               tako naprej, mogoče vzpostavljati regulativo na teh prostih svoboščinah in na takšnem
               ekonomsko gospodarskem tržnem redu. Mislim, da bi to imelo prej ko slej slabe
               posledice.</p>
               <p>In zato mislim, da vlada ne sme tukaj dobiti zelene luči za tako početje.</p>
               <p>Treba je pa povedati, da je za vsak narod in državo, s tem ko izgublja svojo
               ekonomsko, finančno moč ali jo nima, njen nadaljnji obstoj v ugašanju. To je
               evidentno. Samo, če to refleksiramo v naše manjšine za mejo, pa naj bo na
               italijanskem, naj bo na avstrijskem koroškem in nam je to evidenten dokaz, da tako
                  je.<stage type="mag"/> (Nadaljevanje): In narava in značaj
               človeka veste, se ne bo nič spremenil z našim vstopanjem v Evropo, takšen bo. In zato
               mora imeti vlada, ne ko to zeleno zakonsko luč, predvsem sprejet in preverjen
               gospodarsko razvojno strategijo ali projekt, v katerem mora vzpostavljati to, kar sem
               povedal. To kar so vzpostavili že nekateri toliko pred nami, ko so vzpostavljali
               hranilnice in tako naprej, da so zaščitili ta domači potencial, da je ohranjal to
               ekonomsko podlago za razvoj naroda.</p>
               <p>Vlada ima polno instrumentov, s katerim lahko tak projekt, tako strategijo izvaja.
               In med njimi ima tudi oba državna sklada, ki sta bila iz tega naslova tudi skoz
               lastninsko preoblikovanje podjetij ustanovljena. Kako pa jih ona izvaja, je pa zadeva
               potem drugo.</p>
               <p>V vsakem primeru trdim, tako kot predlagatelj zasleduje svoj namen, da je potrebno
               dobra podjetja, ki so tudi dobičkonosna podjetja, ohraniti v večinski domači lasti.
               Enako temu tudi finančne institucije. Ker samo ta podjetja, ne le da je zaposlitvena
               struktura naroda polna, pa da je dohodnina. Ta podjetja polnijo državni proračun iz
               dobička. In zato recimo, če samo primerjamo minulo leto. Dobiček, ki so ga ustvarile
               hčerinske tuje banke pri nas ali pa dobiček, ki so ga ustvarile domače banke,
               domačega so ga ustvarile preko 15 procentov in 25 procentov tega gre v državni
               proračun, vse hčerinske tuje banke so ustvarile slab procent. To se bo evidentno po
               vsej logiki in značaja, ki ga ljudje imajo, nadaljevalo tudi v podjetjih tam, kjer
               bodo seveda hčerinska podjetja pri nas, nekdaj dobra podjetja, samostojna, slovenska
               v lasti, večinski lasti velikih družb. Dobička ne bo več.</p>
               <p>In tukaj se tudi strinjam, tudi nekateri intelektualni potencial zna v tem primeru
               usihati. Če samo primerjamo to globalizacijo evropsko, kako prenašajo dele industrije
               v indokitajsko, ampak intelektualne razvojne substance ohranjajo v matičnem
               podjetju.</p>
               <p>Zato mislim, da je na vsak način ta zakon z namenom dobrodošel, ni pa
               sprejemljiv.</p>
               <p>In na tem pridem pa nekoliko tudi na politično dogajanje. Vsaka vlada po mojem, če
               bo nadaljevala delo tako kot je zdajle zastavljeno, čemur je tudi botroval ta zakon,
               ima edini katalizator, to smo pa politika. V takem odločanju ko lahko finančni
               minister in tako naprej, odobrava prodajo, večinsko prodajo deleža, ki ga ima vlada
               za izvajanje svoje gospodarske strategije v skladih, s tako simbolično nadceno tuji
               družbi. Jaz mislim, kaj takega lahko nagradimo samo mi vsi. To je volivci. <stage type="mag"/>(Nadaljevanje) Taka vlada ne more dobiti, če
               bomo razmišljali tako, kot se spodobi za evropski narod, več popotnice v naslednjem
               mandatu. To je edina prava pot v sistemu, ki ga sprejemamo - štiri svoboščine in
               sistem ekonomsko gospodarskega reda, za katerega smo se odločili. Zato seveda mi kot
               celotna poslanska skupina zakona, kot je predložen, ne moremo sprejeti, vendar namen
               pa sprejemamo in želimo, da bo vlada skozi svoj razvojno gospodarski projekt ali
               strategijo uporabila instrumente, ki so ji na razpolago, da bo v njih razviden, če
               temu tako rečem, nacionalni interes, tega pa kar zasledujmo skozi našo zgodovino
               bivanja na teh tleh; in dobra podjetja morajo ostati v večinski lasti države, že samo
               tudi zaradi tega, ker samo ti bodo dobičkonosni za domačo državo in domače potrebe.
               Hvala.</p>
            </sp>
            <sp xml:id="SDT3-OZG-Redna-020-2002-02-13.sp31">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Brenčič. Preden dam besedo naprej gospe ministrici, ker mora potem
               oditi, in potem je kolega Kelemina prijavljen, bi samo kot pojasnilo, ne replika, rad
               tole rekel.</p>
               <p>Jaz verjamem tudi v to, da ne glede na to, ali se bo napoved kolega Jelinčiča
               uresničila ali ne, da naj zakon ne bi bil sprejet, kot je rekel. Mislim, tu se
               strinjam s kolegom Brenčičem, da določen pozitiven učinek kot opozorilo, kot
               provokacija za to, da se nekaterih zadev lotimo bolj temeljito, pa jih pogledamo,
               kako funkcionirajo, da to svoj smisel ima.</p>
               <p>Spomnil bi na to, da smo mi ob tem, ko je bila zadnjič ta javna predstavitev mnenje
               o strategiji, da smo tam posebej izpostavili vprašanje tudi tujega kapitala,
               poenostavljeno rečeno. Razprave na to temo je bilo kar precej. Kot veste,
               pripravljena je tudi - tisti, ki ste bili na predstavitvi - dosti dobra analiza tujih
               vlaganj, pozitivnih učinkov, tudi tveganj in tako dalje, tudi nekatere sugestije in
               predlogi za politiko naprej. In mi bomo - to analizo boste dobili vsi - drugič, mi
               imamo v planu dela tega odbora to pomlad podrobneje obravnavati ekonomske odnose s
               tujino in še posebej vprašanje tujih investicij.</p>
               <p>Mislim, da vrsta teh stvari, o katerih se tudi danes pogovarjamo, tudi druge, da
               spadajo tja, da se tam temeljiteje potem o njih pogovarjamo. Očitno je, da tudi ko
               smo se pripravljali na to javno predstavitev mnenj, da smo ugotovili, da v strategiji
               gospodarskega razvoja so nekatere zadeve na tej strateški načelni ravni opredeljene,
               da pa verjetno obstaja potreba - pa nočem nič prejudicirati, ampak bolj kot izziv za
               nadaljnje razmišljanje, za razpravo, in to je tudi potrdil del razprave na tej javni
               predstavitvi - da bi bilo verjetno v nekem dokumentuvlade, pa morda tudi državnega
               zbora, morda nekoliko natančneje opredeliti in strategijo in politiko, s spodbudami
               za tuja vlaganja ali pa s prioritetami, kar je bolj potrebno, bolj zanimivo, kje se
               bolj spodbuja, kje morda manj. Ker tudi ekonomije, če pogledamo zunaj tiste, ki so
               najbolj liberalne, tudi dejansko vodijo neko politiko, seveda v skladu z mednarodnimi
               normami, ki jih morajo spoštovati, in pogodbami, vendar ne samo države, ampak celo
               določene regije med sabo na nek način tekmujejo, da pritegnejo tuje investicije na
               tista področja, seveda, kjer so posebej zainteresirani, manj na drugih, kjer niso. To
               samo tako, mimogrede.</p>
               <p>Gospa ministrica, izvolite.</p>
            </sp>
            <sp xml:id="SDT3-OZG-Redna-020-2002-02-13.sp32">

               <speaker>DR. TEA PETRIN:</speaker>

               <p>Hvala lepa, gospod predsednik. No, jaz sem že tako zadnjič, na prvi seji, ko smo
               obravnavali to temo, govorila o tem, zakaj ta zakon o prevzemih <stage type="mag"/>(Nadaljevanje) z našega vidika, z vidika vlade ni - oziroma
               predlog za spremembo - ni sprejemljiv.</p>
               <p>Danes bi želela samo še nekako dodati nekaj podatkov, zato da bi bila potem razprava
               mogoče bolj osredotočena oziroma na vprašanja, ki ste jih vi, gospod predsednik,
               zdajle ravnokar izpostavili.</p>
               <p>In sicer, rada bi se dotaknila tega, kar je rekel gospod Jelinčič. In sicer, ko je v
               svojem uvodni diskusiji povedal, da je nacionalni interes pravzaprav filozofska
               kategorija; no, kasneje pa dodal, da v bistvu gre za zaščito domače lastnine, in
               sicer pred prevzemi s strani tujcev. Kajti v primerih, ko bi recimo ti prevzemi lahko
               prihajali do uničenja, mislim, slovenskih podjetijin posledično seveda do
               nestabilnosti, povzročali nestabilnost v gospodarstvu, v slovenskem gospodarstvu.</p>
               <p>No, zdaj seveda zaščita domače lastnine verjetno ne more biti sama sebi namen in
               verjetno se bo strinjal gospod Jelinčič z menoj, da je bistvo te zaščite, če naj bi
               že bila zaščita domače lastnine, pravzaprav ta, da ta zagotavlja uspešno
               gospodarstvo. Torej, da je v interesu uspešnega gospodarstva. Zdaj se seveda takoj
               postavlja vprašanje, ali domače lastništvo omogoča boljše doseganje cilja kot pa tuje
               lastništvo. In, kot je bilo že rečeno s strani gospoda Kavčiča, izkušnje danes v
               Sloveniji kažejo pravzaprav nasprotno, če lahko tako rečem, delno nasprotno oziroma
               bi rekla, ne potrjujejo, da sem zelo eksplicitna, ne potrjujejo tega, da bi bil tuj
               kapital v Sloveniji škodljiv oziroma da ne bi imel pozitivnih rezultatov.</p>
               <p>No, lahko vam dam nekaj teh informacij oziroma podatkov, ker mislim, da je pomembno,
               da se, ko razpravljamo, tudi seznanimo z določenimi dejstvi, zato da so trditve potem
               bolj tehtne oziroma držijo. No, in na podlagi te analize, ki je bila opravljena, o
               kateri je gospod predsednik že govoril, vam dajem nekatere podatke, in sicer:</p>
               <p>V bistvu analiza teh tujih investicij, neposrednih tujih investicij v Sloveniji za
               obdobje od leta 1994 do 1999 je pokazala naslednje, in sicer, da neposredne tuje
               investicije pospešujejo panožno prestrukturiranje, zaradi tega, ker v bistvu
               povzročajo alokacijo gospodarskih resursov <stage type="mag"/>
               (Nadaljevanje) v učinkoviti smeri, in sicer v tisti smeri, katere posledica je
               povečanje dodane vrednosti na zaposlenega. To se pravi, v izvozu se večajo, v
               strukturo izvoza narašča delež proizvodov z visoko dodano vrednostjo in celotna
               produkcija pa postaja čedalje bolj izvozno, nadpovprečno izvozno usmerjena. Mi vemo,
               da gospodarska rast Slovenije temelji na tem, da je Slovenija odprto in izvozno
               gospodarstvo, kajti slovenski trg je za slovenske proizvajalce v bistvu, ne glede na
               to, ali si tuj ali domači, ki deluje v slovenskem prostoru, v neki regiji, seveda, v
               nacionalni regiji premajhen.</p>
               <p>Drugi podatki, ki so seveda tudi pomembni, in osvetljujejo pomen teh neposrednih
               tujih investitorjev pri nas, pa je to, da kažejo, da v primerjavi z domačimi podjetji
               so podjetja, ki imajo udeležbo tujega kapitala, ker to ni nujno, da je 100 odstotno,
               mislim, da je lastnik tujec, ampak gre tukaj velikokrat za neko, mislim, partnerstvo
               med domačim in tujim kapitalom, tako kot je bil recimo citiran primer, ne, bolj
               Iskratel - Hvala lepa. - ne kažejo, da obstaja precej večja kapitalno, da so precej
               bolj kapitalno intenzivnejša, imajo boljšo strukturo sredstev, so bolj izvozno
               usmerjena in relativno več investirajo.</p>
               <p>Prav tako se kaže, da so tuji investitorji najpogosteje vnesli naslednje pomembne
               spremembe v podjetja, v katere so investirali: dvig kakovosti proizvodov, potem
               izboljšanje proizvodnega programa, sprememba organizacijske strukture, potem
               povečanje izobraževanja poslovodstva in delavcev, izboljšanje informacijskega
               sistema, zmanjšanje števila delavcev, ki so jih potem reševali z odpiranjem drugih
               obratov, in pa bistveno izboljšanje vloge in kvalitete marketinga ter bistveno bolj
               so naklonjeni uvajanja ekološko bolj prijaznih proizvodov in procesov, kar je seveda
               povezano z dodatnimi vlaganji kapitala, in kot vemo, trenutno slovenska podjetja niso
               kapitalno tako močna, da bi lahko seveda bolj propozilno pač upoštevala ekoloških
               kriterijev.</p>
               <p>Sedaj, kaj so razlogi za večjo uspešnost v teh podjetjih. Prvič, kaže se, da,
               poglejte, če prihaja tujec v neko okolje, pa vzemimo to, ni nujno, da gledamo
               Slovenijo, lahko rečemo, recimo Madžar prihaja v Avstrijo ali Avstrijec prihaja, kot
               investitor na Madžarsko, pomeni, da mora imeti neke specifične prednosti, da bo uspel
               v tem okolju, kajti okolje je za njega tuje. Te specifične prednosti se ponavadi
               vežejo na določen "nov how", ki v danem prostoru ni na razpolago, specifična je
               organizacijska proizvodnja, poslovodna, marketinška ali druga znanja, potem
               prednosten dostop do virov financiranja, mednarodna prodajna mreža in pa podobno. No,
               integriranost teh podjetij v mrežo matičnega multinacionalnega podjetja, seveda, daje
               niz priložnosti potem podjetjem, ki so povezani v to podjetje, kot je bilo že prej
                  <stage type="mag"/> (Nadaljevanje) govora.</p>
               <p>Naslednji razlog so tudi ekonomije obsega, ki jih lahko takšno podjetje, ki je
               povezano z velikim podjetjem, ki deluje na medregionalnih trgih, seveda lahko doseže,
               če je usmerjenost na domači trg, če nima možnosti, da sam razširi tako proizvodnjo
               zaradi svoje šibke kapitalne sposobnosti, seveda, teh prihrankov ekonomija obsega ne
               dosega.</p>
               <p>Naslednjo dejstvo, pomembno, je tudi to, da tuji investitor pred odločitvijo za
               investiranje pregleda več potencialnih lokacij v različnih državah in, seveda, ko
               izbere lokacijo, pomeni, da je tudi mednarodno gledano ta lokacija dobra. Ravno
               zaradi tega, seveda, je težko pavšalno govoriti, da bo tuji investitor, ki opravi vse
               te preglede, ne prihaja v gospodarstvo samo za to, da bi podjetje, s katerim bo začel
               sodelovati ali pa ga tudi prevzel, potem uničil. Skratka...</p>
            </sp>
            <sp xml:id="SDT3-OZG-Redna-020-2002-02-13.sp33">

               <speaker>PREDSEDNIK FRANC (FERI) HORVAT:</speaker>

               <p>Opozorilo kolegu, ki je v bistvu tiho.</p>
            </sp>
            <sp xml:id="SDT3-OZG-Redna-020-2002-02-13.sp34">

               <speaker>GOSPA _______________:</speaker>

               <p>Hvala lepa. Je tukaj še veliko drugih razlogov, o katerih, mislim, bi lahko govorila.</p>
               <p>No, to se velikokrat pojavlja, mislim, da bi morala še to omeniti, da nekako so
               tujci kupovali predvsem dobra slovenska podjetja, nadpovprečno dobra slovenska
               podjetja. No, res je, da so kupovali dobra slovenska, lahko bi celo rekli dobra ali
               pa prihajali, ker niso v vseh podjetji 100 odstotni lastnik, to ponavljam, ampak gre
               tukaj za delež do 40 ali pa v nekaterih primerih čez 50, to se pravi, da so večinski
               ali pa manjšinski lastniki. Ampak dejstvo je pa naslednje, da s tem, ko so prišli v
               podjetje, po naših pojmih, zelo dobro podjetje, so vseeno prinesli dodano vrednost,
               in sicer s tem, da se je vrednost tega podjetja, njihova izvozna orientacija,
               njihovi, mislim, dodana vrednost in vse ostalo bistveno povišale po tem, ko so
               vstopili tuji partnerji. To je seveda popolnoma jasno glede na to, da je
               produktivnost slovenskih podjetij trikrat nižja, primerjalno gledano, od povprečne
               produktivnosti v drugih državah, če vzamem povprečje Evropske unije, povprečje, torej
               ne od posameznih, seveda, držav in posameznih industrijah se seveda to razlikuje.</p>
               <p>No, sedaj ravno zato, in kaj se je pokazalo. Od, recimo - ta podatek je seveda zelo
               zanimiv - da je, če vzamemo 1200 največjih podjetij, ki so vrednostno prestavljajo
               približno polovico slovenskega podjetniškega sektorja - to so največja podjetja -
               potem vidimo, da je udeležba tujegakapitala pomenila naslednje, in sicer da se je
               povečalo število zaposlenih v teh podjetjih, ker je prišel tuj kapital, in sicer za
               14%, medtem ko se je število zaposlenih pri vseh ostalih podjetjih, ki so bila v
               slovenski lasti, povečalo samo za 5%. Prodaja se je pri vseh podjetjih povečala za
               12%, pri tujih pa za 35%. <stage type="mag"/> (Nadaljevanje):
               Izvoz se je pri vseh podjetjih povečal za 19 procentov, pri podjetjih z udeležbo
               tujega kapitala, pa 57 procentov. Ko govorim pri tujih, vedno mislim udeležba tujega
               kapitala, kot rečeno, so lahko večinski lastniki ali manjšinski. Torej dodana
               vrednost se je v vseh podjetjih povečala za 6 procentov, pri tujih pa za, torej kjer
               je prisoten tuj kapital, pa za 34 procentov.</p>
               <p>Skratka, analiza kaže, da za večjo uspešnost podjetij, ki vključujejo tuj kapital,
               kažejo, da je kljub temu, da so bila podjetja, v katera so prišla, v bistvu dvignili
               njihovo gospodarsko moč, če tako rečem, tako z vidika sposobnosti generiranja novih
               delovnih mest, izvoza, dodane vrednosti in podobno. In še seveda kot rečeno, bi lahko
               naštevala druge zadeve.</p>
               <p>Zdaj, večkrat je bilo tudi rečeno, da so domači lastniki nekako bolj prijazni od
               tujih. In da, mislim, so bolj, imajo kako bi rekla, bolj socialno komponento ali pa
               skrbijo seveda za narodov blagor, bolj kot pa recimo podjetja, kjer imajo tuj,
               soudeležbo tujega kapitala.</p>
               <p>In recimo vprašanje Mure je bilo tudi rečeno. Zakaj tujci ne kupijo Muro? Jaz si pa
               potem postavljam vprašanje, zakaj ni nobenega slovenskega podjetja, ki bi se zdajle
               javil in pomagal reševati Muro, ampak jo bo seveda država s proračunskimi sredstvi,
               kolikor bo pač v skladu z dovoljenim in ta proračunska sredstva so seveda predvsem
               bistveni prihodek, kot vemo je to, so davkoplačevalci.</p>
               <p>Na primer drugo, Peko. Mi imamo razpis za podjetje Peko. Ni nobenega, tudi tisti
               domači, ki se je nekako najavljal, da bo prevzel to podjetje, ga noče prevzeti. A ne,
               to se pravi, tujci, mislim, zahtevamo, da bi tuji investitorji nekako, se čudimo
               zakaj ne prevzamejo teh podjetij oziromaniso pripravljeni takoj stopiti v
               prestrukturiranje teh podjetij, ne čudimo pa se zakaj domači tega niso pripravljeni.
               In niso.</p>
               <p>Drugo na tej razpravi o strategiji gospodarskega razvoja, je prav predstavnik iz
               gospodarstva, ki je na, zelo vehementno zagovarjal tezo o zaščiti domače lastnine,
               hkrati v nadaljevanju svoje diskusije, ravno tako zelo vehementno zagovarjal pomen
               tujih investitorjev, prisotnih tujih investitorjev v Sloveniji.</p>
               <p>In poleg tega številna uspešna podjetja v Sloveniji, imajo to mešanico kapitala in
               mogoče na tisti predstavitvi tovrstnih predstavnikov, tovrstnih podjetij, pravzaprav
               ni bilo in niso niti diskutirali o tem vprašanju.</p>
               <p>No, to sem želela dodati, ravno zato, ker mislim, da bi bilo pametno, da se soočimo s
               temi dejstvi in da ko govorimo o tem strahu pred prevzemom s strani tujcev, da imamo
               pač te podatke, mislim, da jih upoštevamo in da vidimo, da ne gre samo, ne za črno
               belo, belo sliko na tem področju. Toliko bi v moji repliki.<stage type="mag"/>(Nadaljevanje): In še enkrat bi, rada bi zaključili s tem, da v
               primeru, ko govorimo o nacionalnem interesu in če se strinjamo, da je nacionalni
               interes tale stabilno uspešno gospodarstvo, rastoče gospodarstvo, potem, ki mora
               povečevati, kajti končni cilj ekonomije je zagotovo povečevanje blaginje, ne pa
               proizvodnja ali traktorja ali ne vem, enega telefona ali nekaj takega, ampak
               proizvajati take proizvode, ki omogočajo rastoče gospodarstvo in s tem seveda
               povečevati blaginjo ljudi. Potem mislim, da je v slovenskem nacionalnem interesu tudi
               potrebno, da ustvarimo pogoje, da pritegneta, tudi pritegnemo v naše gospodarstvo
               neposredne tuje investicije. Kajti rezultati kot rečeno kažejo do sedaj zelo
               pozitivne trende. Hvala lepa.</p>
            </sp>
            <sp xml:id="SDT3-OZG-Redna-020-2002-02-13.sp35">

               <speaker>PREDSEDNIK FRANC (FERI) HORVAT):</speaker>

               <p>Hvala, gospa ministrica. Besedo ima kolega Kelemina.</p>
            </sp>
            <sp xml:id="SDT3-OZG-Redna-020-2002-02-13.sp36">

               <speaker>BRANKO KELEMINA:</speaker>

               <p>Hvala lepa za besedo. Spoštovani predsednik, spoštovani vsi skupaj.</p>
               <p>Nisem se prej za repliko javil, ker ste opozarjal pač, da ne bi tega počeli, ampak
               vseeno bi se strinjal s tistimi poslanci, ki trdijo, da če že kdorkoli ima karkoli v
               zvezi z nekim predmetom, neko vsebino povedati, naj pač razpravlja o tej vsebini.
               Namreč opažam, da se vedno dogaja to, da ko govorimo o neki vsebini in nekomu ni
               všeč, potem kar na splošno hoče, da se o teh stvareh ne bi razpravljalo. Konkretnih,
               vsebinskih predlogov, pa nima na to.</p>
               <p>In jaz zavračam tako omejevanje razprave, tudi z mojega stališča in tudi z naše
               poslanske skupine kot take, opozicijske socialdemokratske stranke. Namreč kakršnakoli
               pobuda od koderkoli pride, jo lahko samo z nasprotnimi argumenti nekdo pobije, ne pa
               z nekimi splošnimi ocenami, da se tako ne govori in tako naprej. Zato imamo medije,
               vsak naj govori, parlament je zato, da se govori, da se argumenti izpostavijo,
               različni seveda. Če pa nekdo pretirava v svojih izjavah ali pa v svojih razpravah, pa
               so mediji zato, ki bojo s temi zadevami obračunali ali pa javnost ali kdorkoli drug.
               Ni pa potrebno, na neki splošni ravni omejevati neke razprave in predstavitev nekih
               argumentov. To je moje splošno stališče in bi prosil tudi, da se v nadaljnje to
               upošteva. Če nimate argumentov, bodite tiho in ne govoriti o tem, naj stroka pove to,
               pa naj stroka pove ono. Vsak, ki se spozna na stvar in vsi se moramo skoraj na vse
               spoznati v parlamentu poslanci, skoraj na vse. Ker odločamo, pa če tudi končno
               politično, pač če imamo argumente, jih povemo, če jih pa nimamo, pa bodimo tiho.</p>
               <p>Zdaj pa k tej stvari. Jaz se načeloma tako kot nekateri drugi zelo podpiram ta, na
               splošno pobudo nekoga, da v parlamentarno proceduro oziroma v obravnavo poda neke
               predloge, neke svoje poglede, ki bi mogoče lahko prispevali k temu, da bi se določene
               stvari v naši državi na posameznem področju uredile drugače, boljše, mogoče tudi
               zaradi nekega časa, uredile drugače. <stage type="mag"/>(Nadaljevanje) Tako da to prav gotovo podpiram, ta predlog. Čeprav moram
               tudi povedati, da moram biti kolikor toliko objektiven in pač spoštovati določene
               elemente zakonitosti, zakonitosti kapitala, tudi neke splošne opredelitve, za katere
               smo se mi že zdavnaj opredelili. In ena od teh je prav gotovo tudi - so tudi
               prevzemi. In dejstvo je, da si želimo oziroma je pričakovano, da nekdo mora biti
               večinski lastnik.</p>
               <p>Zdaj, mi bi se danes lahko pogovarjali pa tukaj o drugih stvareh, in mogoče je to
               tudi predlog neke nadaljnje razprave, da bi se mogoče lahko v tej smeri še kaj dalo
               narediti. Mi smo po moji oceni zanemarili en vidik lastništva v tej državi. Iščemo
               posamičnega večinskega lastnika, tako rekoč skoraj. In zdaj hočemo narediti vse, da
               bi posamični večinski lastnik odločal o vsem, pa zdaj ali je to domači ali tuji ali
               kdorkoli, in da ga pač ne bi nihče pri njegovih odločitvah oviral. Nismo pa
               spodbujali, in to je krivda, mislim, da vlade in medijev in vseh, nismo pa spodbujali
               nekega večinskega lastništva v obliki večjih delničarjev, manjših delničarjev, kot je
               posameznikov, nosilcev majhnega števila delnic, recimo, ki bi lahko prek svojih
               pooblaščencev imeli večino. In tak kapital in take večinske odločitve takega
               večinskega lastnika bi bile prav gotovo bistveno boljnarodno koristne oziroma
               zaščitile bi nacionalni interes, pa tudi interes državljanov kot takšnih, če bi tam
               bilo neko večje število lastnikov. Jaz sam priznam, da nimam niti ene delnice, niti v
               enem podjetju, pa sem mogoče imel tudi kakšen tolar kje, ki bi ga lahko namenil za te
               stvari, ampak mi smo spodbujali v naši državi potrošništvo, neko ameriško
               potrošništvo, nismo pa spodbujali naših državljanov, da bi vlagali v delnice, da bi
               vlagali v razvoj in tako naprej, in mi smo ogromne milijarde denarja zmetali za
               sprehajanje po svetu in tako naprej, od poslancev do nekih zaposlenih v državni
               upravi in tako naprej, namesto da bi hodili po svetu iskat, ne vem kaj, nekaj
               prodajati, meglo velikokrat, namesto da bi vse svoje resurse vložili v razvoj, v
               gospodarstvo. In potem, ko bi mi bili najboljši na svetu, bi seveda vsi k nam prišli
               in ne bi bilo treba nikamor hoditi. Samo primer bom povedal. Ko sem bil jaz
               podjetnik, jaz nisem nikdar hodil iskat posla za sebe, ampak so vsi hodili k meni,
               zato, in me spraševati, če lahko prevzamem ta in oni posel. Zakaj so prišli k meni?
               Zato, ker sem imel rezime, ker so vsi vedeli, da se lahko name zanesejo, da bom vse
               kvalitetno opravil, da bom pač najbolje naredil, zato so vsi prišli k meni. In to bi
               si morali mi v naši državi prizadevati, da bi vsi hodili k nam, ne da mi moramo
               hoditi drugim ponujati. Ampak to je pač neka ideologija, stvarnost je drugačna.</p>
               <p>Mislim, da ta predlog, ki je danes pred nami, bi ga bilo v nekaterih elementih
               vseeno potrebno zaradi, tako kot je tudi gospodarska zbornica opozorila, mogoče
               dodelati. Jaz težko zdajle zagovarjam to stališče, čeprav zelo spoštujem in v
               nekaterih elementih podpiram predlog, ki ga je predložila nacionalna stranka, ampak
               stoprocentno bi ga težko zagovarjal, ker je mogoče v nekaterih primerih res malo v
               nasprotju s tistimi določbami oziroma s tistimi usmeritvami, ki jih je naša država že
               sprejela. Ampak je pa podlaga za to, da bi se pa resnično <stage type="mag"/>(Nadaljevanje) dalo nekaj na tej podlagi mogoče narediti v kontra
               smeri, malo spremeniti, neka politika pa tudi mogoče predlagala spremembe tega zakona
               v nekaterih elementih, ki bi bili za Slovenijo bolj ugodni. To je prav gotovo.</p>
               <p>In jaz upam, da tudi vlada o tem razmišlja in tako tudi napoveduje, da bi bilo
               potrebno mogoče ta predlog zakona popraviti. Danes niso seveda tega pripravljeni
               narediti, in bi tudi zdajle vprašal gospo ministrico, v kolikor še ima toliko časa,
               če bi lahko še enkrat pojasnila, ker sem bil tudi malo odsoten, kako razmišljajo, v
               katerih elementih bi mogoče res bilo pametno te stvari nekoliko dopolniti, in pa
               zdaj, ali čakati na usmeritve Evropske skupnosti ali ne, mogoče tudi na nek način
               zaščititi slovenske nacionalne interese ali pa, da ne govorimo samo o nekih
               nacionalnih interesih, ker kapital, ne vem če je ravno nacionalni interes, pač za
               dobro Slovenije oziroma vseh državljanov, da bi dejansko ta zakon bil čim bolj
               prilagodljiv našim razmeram in da bi prinašal korist nam vsem državljanom, ne mogoče
               nekim tujcem, ki bi resnično se mogoče stemi prevzemi na kakršenkoli način po
               nepotrebnem okoristili. Hvala lepa.</p>
            </sp>
            <sp xml:id="SDT3-OZG-Redna-020-2002-02-13.sp37">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo bom dal zdaj gospe ministrici, tudi direktno je bila izzvana. Ampak bi
               samo tole, en stavek rekel.</p>
               <p>Verjetno bi pri tem sklepu, ki ga bom predlagal potem, da se opravi analizo
               prevzemov, bilo dobro tudi nekatere elemente iz te razprave, ki jo je kolega Kelemina
               imel, upoštevati. Spomnil sem se na nek Studio ob 17.00, kjer je bil izrečen podatek
               od strokovnjakov, ki imajo tudi analitične podlage, da se dejansko zmanjšuje delež
               tudi notranjega lastništva pri nas, medtem ko se zunaj praviloma povečuje oziroma ga
               celo države spodbujajo, kajti to povezujem s prevzemi. Tudi v podjetju, kjer sem sam
               včasih delal, je prispevalo k temu, da je prišlo do prevzema, kar je pozneje izpadlo
               kot neljubo, ne spuščam se v to, ali je bilo racionalno ali ne, tudi zaradi tega, ker
               so delavci prodali enostavno svoje delnice, lastni.</p>
               <p>Gospa ministrica, izvolite.</p>
            </sp>
            <sp xml:id="SDT3-OZG-Redna-020-2002-02-13.sp38">

               <speaker>DR. TEA PETRIN:</speaker>

               <p>Hvala lepa tudi za vprašanje, gospod Kelemina. Jaz sem pravzaprav tudi želela to,
               preden bi odšla, povedati, kaj pravzaprav tudi mi na našem ministrstvu razmišljamo v
               tej zvezi na podlagi vse te razprave, ki poteka zdaj že, mislim, prejšnji teden in ta
               teden.</p>
               <p>Mi smo že začeli z določenimi aktivnostmi v tej smeri. Prvič, pripravili bomo in
               razmišljamo o tem, da napravimo analizo, kako uporaben je bil ta zakon do sedaj,
               kakšne rezultate je prinesel. Namreč ugotavljamo, da obstoječi zakon je v nekem
               smislu neučinkovit, in sicer z vidika sankcij, zaradi tega, ker agencija za trgovanje
               z vrednostnimi papirji v bistvu ne more izvajati sankcij, kajti za to je pristojna
               lokalna enota, se pravi, sodnik za prekrške, in seveda mi vemo, kakšni so ti
               postopki, če sploh pride potem do izvršbe. To jeena zadeva. Drugo pa, kot rečeno, da
               ugotovimo, kaj je ta zakon do sedaj prinesel.</p>
               <p>No, in drugi del oziroma tretjič, pa ravno tako razmišljamo o tem oziroma se že
               pogovarjamo, da bi v skladu s temi, najnovejšo spremembo te 13. direktive, tudi
               pogledali, ali bi bilo treba ta zakon v nadaljevanju, predvsem zaradi tega, ker ga bo
               treba prilagoditi tudi 13. direktivi, <stage type="mag"/>
               (Nadaljevanje): ki bo prišla v veljavo, tudi seveda nekako pogledati ali bi ga bilo
               treba dopolniti ali ne. In v tej zvezi seveda razmišljamo o neki raziskovalni nalogi,
               ki bi v bistvu nam dala vpogled kako, ali je ta zakon optimalen oziroma ali bi ga
               bilo treba v določenih segmentih v nadaljevanju dopolniti. Ampak gre bolj za to, da
               če že gremo v spremembe, da se to, lotimo tega sistematično in način, ki bo seveda
               strokovno v celoti, ki bo v celoti pregledal ta zakon in videl, če so, ne samo
               vprašanja pri tem členu, ampak tudi pri kakem drugem členu, so potrebne kakšne
               dopolnitve v zvezi s temi dogajanji, tudi v skladu s spremembami te, dopolnitvami 13.
               direktive, ki se v Evropi dogajajo.</p>
            </sp>
            <sp xml:id="SDT3-OZG-Redna-020-2002-02-13.sp39">

               <speaker>PREDSEDNIK FRANC (FERI) HORVAT):</speaker>

               <p>Hvala, gospa ministrica. Želi še kdo besedo v splošni razpravi? Če ne, potem se po
               splošni razpravi moramo najprej opredeliti oziroma sprejeti sklep v okviru obravnave
               v hitrem postopku, ali je zakon primerna podlaga za obravnavo predloga za pripravo
               predloga za drugo obravnavo in seveda potem bi lahko, če bo ta sklep pozitiven,
               prešli potem na drugo obravnavo. Zato dajem na glasovanje predlog sklepa, predloga
               zakona o dopolnitvah zakona o prevzemih je primerna podlaga za obravnavo predloga
               zakona v drugi obravnavi.</p>
               <p>Kdo je za tak sklep? (? članov.) Je kdo proti? (8 članov.)</p>
               <p>Se pravi, torej pozitivni predlog ni sprejet.</p>
               <p>Potem moram povedati kaj to pomeni. To pomeni, da bomo v poročilu odbora predlagali
               državnemu zboru sledeče. Odbor državnega zbora Republike Slovenije za gospodarstvo na
               podlagi prej navedene odločitve, se pravi, negativnega sklepa, predlaga državnemu
               zboru Republike Slovenije, da v skladu stretjo alineo 185. člena poslovnika državnega
               zbora po opravljeni splošni razpravi v okviru hitrega postopka, sprejme naslednji
                  <stage type="mag"/> (Nadaljevanje): sklep. Predlog zakona o
               dopolnitvah zakona o prevzemih se ne sprejme.</p>
               <p>In glede na razpravo, ki je potekala na tem odboru, da vendarle, izgleda da obstojajo
               določeni problemi v zvezi s tem zakonom in glede na mnenje tudi gospodarske zbornice
               in še posebej tudi to, kar je gospa ministrica sama rekla, da ministrstvo namerava
               analizirati delovanje tega zakona, slabosti in pa tudi druge razloge, predlagam, da
               odbor sprejme predlog, ki ga posreduje državnemu zboru, da zbor sprejme ob obravnavi
               tega predloga zakona naslednji dodatni sklep. Državni zbor Republike Slovenije
               predlaga vladi Republike Slovenije, da s pomočjo skupine strokovnjakov prouči
               dosedanje izvajanje zakona o prevzemih in spremembe v tovrstni zakonodaji držav
               članic EU, vključno s spremembo direktive 13 in na podlagi tega pripravi ustrezne
               spremembe in dopolnitve veljavnega zakona, pri čemer naj prouči tudi pripombe
               gospodarske zbornice Slovenije k predlogu zakona, ki jih je dala pisno in pa naj
               upošteva razpravo, ki je bila danes na tem odboru. Dajem tak predlog sklepa v
               razpravo. Želi kdo razpravljati? Če ne, predlagam, da glasujemo.</p>
               <p>Kdo je za tak sklep? (11 članov.) Je kdo proti? (Nihče.)</p>
               <p>Predlog sklepa je soglasno sprejet, kar me posebej veseli.</p>
               <p>In s tem zaključujemo to točko.</p>
               <p>Prehajamo na <title>NASLEDNJO TOČKO, TO JE PREDLOG ZAKONA O SPREMEMBAH IN DOPOLNITVAH ZAKONA O
               PREPREČEVANJU OMEJEVANJU KONKURENCE, HITRI POSTOPEK.</title>
               </p>   
               <p>Smo matično delovno telo. Prvi del splošne razprave smo opravili in bi podobno kot
               pri prvem zakonu, vprašal gospoda Roglja, predstavnika sekretariata, če želi še k
               pisnemu mnenju kaj dodati. Izvolite, gospod Rogelj.</p>
            </sp>
            <sp xml:id="SDT3-OZG-Redna-020-2002-02-13.sp40">

               <speaker>ANTON ROGELJ:</speaker>

               <p>Hvala, gospod predsednik. Ker gre za občutljivo materijo in ker je pravni vidik,
               posebno pa sistemsko pravni vidik v tej stvari zelo pomemben, mi dovolite, da pisno
               mnenje sekretariata zaradi osvežitve predstavim tudi ustno.</p>
               <p>Najprej postopkovno. Sekretariat ugotavlja, da predlog zakona formalno sicer vsebuje
               vse sestavine, ki jih zahteva 175. člen poslovnika državnega zbora, ob tem pa je
               potrebno dodati, da so predložena poslovniško zahtevna sestavina vsebinsko precej
               pomanjkljive, nenatančne in ponekod tudi netočne.</p>
               <p>Tudi predlog za hitri postopek je formalno sicer skladen zahtev drugega odstavka 201.
               člena poslovnika državnega zbora, sklicuje se na izredne potrebe države, vendar pa to
               ni razdelano. Gre samo za neko načelno zatrjevanje, <stage type="mag"/>(Nadaljevanje) da bi predlagane spremembe zakona o preprečevanju
               omejevanja konkurence s sprejemom tega zakona omogočile uspešnim slovenskim podjetjem
               koncentracijo kapitala in resursov, ki so potrebni za prodore na tuje trge.</p>
               <p>V nadaljevanju se mnenje sekretariata koncentrira na razpravo o nekaterih
               pomanjkljivostih, ki jih ugotavljamo v predlogu zakona, in to s pravno sistemskega
               vidika seveda sekretariat v okviru svojih nalog, ki so določene s poslovnikom in
               sicer z delokrogom, ki ga sekretariat mora upoštevati in niso možni v našem mnenju
               izleti na kakšno drugo področje.</p>
               <p>Ugotavljamo predvsem s pravno sistemskega vidika, da predlagatelj v pripravi
               predloga ni upošteval, da določbe in rešitve iz zakona o preprečevanju omejevanja
               konkurence, ki naj se zdaj spreminjajo, dejansko pomenijo izpolnitev obveznosti, ki
               na zakonodajni ravni za Republiko Slovenijo izhajajo iz evropskega sporazuma o
               pridružitvi, ki je sestavni del našega pravnega sistema.</p>
               <p>Na nivoju načel in ciljev bi bilo treba povedati, da te obveznosti, ki se nanašajo
               tudi na materijo, ki naj jo drugače rešuje predlog zakona, torej so vsebovane
               predvsem v II. poglavju evropskega sporazuma o pridružitvi, ki ureja področje
               konkurence, in III. poglavje, ki ureja približevanje naše zakonodaje evropski
               zakonodaji. Tu potem podrobno govorimo o nekaterih določbah iz evropskega sporazuma o
               pridružitvi, ki jih ne bi ponavljal, čeprav so pomembne za razpravo, kakršna se je
               vodila pri prejšnjem predlogu zakona in v prejšnjem delu, na prejšnjem sestanku
               odbora tudi glede tega zakona.</p>
               <p>Če bi bilo potrebno, lahko bolj podrobno to predstavim. Zdaj lahko samo ugotovim, da
               sekretariat s tem opozarja na pravne okvire, v katerih bi se eventualne spremembe in
               dopolnitve predloga zakona o preprečevanju omejevanja konkurence mogoče lahko gibale.
               In seveda tudi spreminjanje tega zakona ima mogoče nek možen manevrski prostor.</p>
               <p>V nadaljevanju, če malo preskočim, komentiramo razlog, ki ga za sprejem predlaganih
               sprememb zakona o preprečevanju omejevanja konkurence v uvodnem delu navaja
               predlagatelj, češ da osnovni zakon ne sledi docela gospodarski realnosti majhne
               slovenske ekonomije. In v nasprotju s to trditvijo, kar pa zadnjič ni bilo čisto
               dobro razumljeno, je v obrazložitvi navedeno, da so predlagane spremembepovzete po
               nemškem zakonu o preprečevanju omejevanja konkurence, ki pa seveda ni majhna
               ekonomija, tako da sta ta dva argumenta med seboj malo v protislovju in ta argument
               ni povsem prepričljiv.</p>
               <p>V zvezi s trditvijo v 2. točki uvodnega dela predloga zakona, da se cilji in načela
               zakona o preprečevanju omejevanja konkurence <stage type="mag"/>(Nadaljevanje) s predlagano dopolnitvijo v ničemer ne spreminjajo,
               pripominjamo, da je ta trditev netočna in tudi v protislovju s 1. točko uvodnega dela
               predloga zakona, kjer so predstavljeni ocena stanja in razlogi, zaradi katerih je
               zakonska ureditev koncentracije podjetja po njihovem mnenju neustrezna v obstoječem
               zakonu o preprečevanju omejevanja konkurence in da bi jo bilo treba menjati.</p>
               <p>Tu potem podrobno razlagamo, da se s predloženo spremembo dejansko posega v samo
               vsebino temeljev načela zakona o preprečevanju omejevanja konkurence na področju
               koncentracije podjetij, ki prepoveduje koncentracije, ki povečujejo moč enega ali več
               podjetij, posamično ali skupno,pri tem pa bistveno zmanjšujejo ali onemogočajo
               učinkovito konkurenco na upoštevanem trgu. Tu smo prevzeli prvi odstavek 11. člena,
               ki naj bi se s tem sicer kratkim zakonom, ampak pomembno spremenil.</p>
               <p>Namesto v skladu s pravili konkurence, ki so temelj evropskega trga, enotnega trga
               oziroma v nasprotju s temi pravili, naj bi predlagane spremembe in dopolnitve uvedle,
               sicer za izjemne primere, omogočanje koncentracij po nekih drugih pravilih, po nekih
               drugih kriterijih, ne glede na naloge urada za varstvo konkurence, po nekem drugem,
               ne povsem domišljenem in z veljavnimi postopki konsistentnem postopku, mimo
               siceršnje, v zakonu uveljavljene natančno določene vloge vlade Republike Slovenije,
               ki je v zakonu o preprečevanju omejevanja konkurence urejena v posebnem VII.
               poglavju, omejevanje trga z oblastnimi akti in dejanji (45. do 51. člen). Vse to bi
               bilo potrebno dodatno proučiti, pretehtati in izčistiti, da bi se doseglo nujno
               potrebno medsebojno skladnost, kolikor je ta sploh možna.</p>
               <p>Jaz bi se tu pri tej argumentaciji oziroma predstavitvi argumentacije ustavil,
               čeprav tu sekretariat še nekaj komentira naprej. Ugotovil bi samo, da je še predlog
               zakona pomanjkljiv z vidika poslovnika državnega zbora tudi glede ocene finančnih in
               drugih posledic, za katere ugotavlja, da zakon finančnih in drugih posledic ne bo
               imel, kar pa ni v skladu niti s tem, kar predlagatelj na drugih mestih v uvodnem delu
               trdi.</p>
               <p>Gospod predsednik, tu bi se ustavil, da ne bi bil preveč širok. V mnenju imamo še
               nekatere pripombe in sugestije. V kolikor bi odbor prišel do stališča, da bi bila
               možna druga obravnava, kaj bi bilo vse potrebno narediti, da bi se mogoče zakon lahko
               sprejel tudi naprej. Hvala lepa.</p>
            </sp>
            <sp xml:id="SDT3-OZG-Redna-020-2002-02-13.sp41">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod Rogelj. Besedo dajem kolegu Sašu Pečetu, ki sedaj nastopa v vlogi
               predlagateljev, kolega Zmago Jelinčič Plemeniti pa ima pooblastilo kot član odbora.
                  Izvolite.<stage type="mag"/>
               </p>
            </sp>
            <sp xml:id="SDT3-OZG-Redna-020-2002-02-13.sp42">

               <speaker>SAŠO PEČE:</speaker>

               <p>Še enkrat, hvala za besedo. Pravna ureditev trga praviloma v Republiki Sloveniji
               določajo zakon o obligacijskih razmerjih, zakon o gospodarski družbi, zakon o javnih
               gospodarskih družbah in še nekateri zakoni. Del zakonodaje, ki pač ureja razmere na
               trgu, je tudi konkurenčno pravo. Konkurenčno pravo v svojih dveh zakonih, in sicer
               starejšem zakonu o varstvu konkurence in pa zakon, katerega poskušamo spreminjati,
               zakon o preprečevanju omejevanja konkurence. Konkurenčno pravo v bistvu nosi tri
               osnovne značilnosti, in sicer proti monopolno pravo, pravo nelojalne konkurence in pa
               pravo, ki prepoveduje nekatere oblike špekulacije. Seveda, ta pojem oziroma to
               konkurenčno pravo je nekako na splošno povzeto s strani germanskega prava, v svoji
               vsebini pa posebej države Evropske unije nosijo nekatere odmike od prej naštetih treh
               elementov konkurenčnega prava. Mi se vnašem primeru zakona dotikamo tako imenovano
               koncentracijo podjetij. Ampak dovolite mi na začetku, predstavnik sekretariata, nočem
               biti žaljiv, tudi prej nisem imel občutka, da sem žaljiv, ampak sedaj bom tokrat še
               posebej pazil, pravi, da prihajamo predlagatelji zakona v nasprotje sami s seboj v
               tem delu, ko povzemamo nemški del konkurenčne zakonodaje s slovensko majhnostjo.
               Dejstvo je, da ima Slovenija majhno gospodarstvo, dejstvo je, da je slovensko
               gospodarstvo ranljivo in še večje dejstvo je, da je slovensko gospodarstvo, žal,
               občutljivo na svetovna dogajanja. Ne razumem pa, oziroma kot predlagatelj pa ne
               razumem, zakaj pristajamo Slovenci, žal, na to dejstvo, da velike ekonomije se lahko
               zaščitijo pred majhnimi, majhne ekonomije se pa ne smemo zaščititi pred velikimi.
               Oprostite, meni se to zdi, recimo uravnoteženo pojmovanje zadev med seboj. Vse, kar
               poskušamo v tem primeru je, da se ima tudi pravico majhno gospodarstvo zaščititi v
               obliki spremembe zakona, ki ga ponujamo - torej zakona o spremembah in dopolnitvah
               zakona o preprečevanju omejevanja konkurence. Toda vsak bo razumel zadevo tako, kot
               njemu paše, ali nekomu nad njim, ampak pustimo to zadevo.</p>
               <p>S samim zakonom posegamo zopet v interese nacionalnega interesa in drugič
               pooblaščamo vlado Republike Slovenije, in pa dovoljujemo eno izmed oblik koncentracij
               podjetja oziroma eno izmed oblik, ki naj bi bile po zakonu prepovedane - to je
               koncentracija podjetja, da lahko nastopi koncentracija, kadar je to v širšem državnem
               pomenu. Torej, da se podjetja lahko kapitalsko oziroma poslovno, cenovno, kakorkoli,
               pač odvisno od oblike povezave, naj si bo horizontalna, vertikalna, pač povežejo, da
               bodo dobile zeleno luč za tako svojo registracijo s strani urada oziroma vlade
               Republike Slovenije in delovala na trgu To se nam v teh trenutkih, trenutkih, recimo
               tranzicije, zdi še pomembnejše, kot drugače. Ker prepričani smo, če bi Slovenci tak
               zakon, ali pa zakon, ki smo ga obravnavali prej in katerega je matično delovno telo
               zavrnilo, sprejelo še pred vstopom v evropske integracije, bi to narekovalo en
               drugačen tempo razvoja Republike Slovenije. Mi bi s tem .../Ni razumljivo./... tista
               zdrava jedra, ki v Sloveniji delujejo, jih povečali, da bodo lahko delovala tudi na
               tujih trgih - to je namen. Koncentracija doma pomeni tudi lažjo obliko nastopanja na
               tujih trgih, pomeni, da ne bodo slovenska podjetja iskala samo minimalno <stage type="mag"/> (Nadaljevanje) tržno niš v evropskem in svetovnem
               gospodarstvu, ampak da bi lahko v posameznih primerih dejansko nastopala navzven,
               torej na ostalih trgih močneje.</p>
               <p>Seveda je stvar presoje oziroma gledanja stališč različna, iz katere predpostavke
               pač izhajamo. Če izhajamo iz predpostavke, da je smiselno ohraniti tržno gospodarstvo
               v Sloveniji na ta način, da mu celo država pomaga za dosego boljših rezultatov, potem
               je zakon sprejemljiv, če gledamo iz oči - žal mi je, da ministrice več ni tukaj -
               torej, da je vseeno, kdo je lastnik in da celo več, da so bolj uspešnejša tuja
               podjetja, tuja podjetja na slovenskem področju, ob tem pa je treba poudariti, seveda,
               so bolj uspešna, če so pa kupili najboljša podjetja. Menda imajo večjo gospodarsko
               rast, če so kupili najboljša podjetja. Če bi ta podjetja še dali ostalo v slovenski
               lasti, bi prav tako nosile enake gospodarske učinke.</p>
               <p>Je pa bilo izpostavljeno zaposlovanje. Skratka, na nas politikih je, da se odločimo
               v tem momentu, na tej seji, ali bomo ščitili domače gospodarstvo ali ga ne bomo
               ščitili, ali bomo dali vladi Republike Slovenije možnost, da ukrepa v posameznih
               primerih, ali bomo rekli, da ne ukrepa. Sami poznamo zgodbe - in to je tudi potem en
               izmed argumentov za predlagan hitro obravnavo in pa sprejeto hitro obravnavo zakona -
               zadev, ki so se odvijale od oktobra, pa se sedaj prevešajo v zadnjo fazo, od tako
               imenovane pivovarske vojne, katero so nekateri skušali potem prepričati, da je
               nacionalni interes nižja cena piva in podobne "oslarije" - oprostite izrazu, s tem
               nisem nobenega žalil, vsaj konkretno ne - po drugi strani do prevzema različnih bank.</p>
               <p>Gospodje in gospe. Jaz mislim, da v tem trenutku bi bilo smiselno, da to matično
               delovno telo predlog zakona podpre. Je pa res, to je še ena omejitev za nastopanje na
               trgu. Ampak vedeti moramo, vsak zakon pri nas ima posamezne omejitve, tudi omenjeni
               zakon v obstoječi obliki ima omejitve, do katerih lahko kdo nastopa, do katerih ne.
               Mislim, da je pri horizontalni - oziroma, saj vam bom prebral, da ne bom na pamet:
               "Pri horizontalni povezavi pri majhnih podjetjih je to 5% oziroma pri horizontalni je
               to 10%, pri vertikalni 5%." To je še ena omejitev. Torej, država že sedaj aktivno
               posega v trg gospodarstva. Torej, ne ustvarjamo nekega novega momenta in bi rekli
               tako, od sedaj naprej s tem zakonom pa država posega v razmerje na trgu. Sploh ni
               res. Mi celo po našem prepričanju dajemo novo pooblastilo državi oziroma vladi,
               uradu, da poseže na trg, kadar je to v določenem nacionalnem interesu.</p>
               <p>Za zaključek, da ne bom predolg, da ne bomo tako dolgo, kot pri starem zakonu, ker
               se to tudi jaz bojim, da bo zakon doživel enako usodo, kot zakon pred njim, naj samo
               povem, da je prelagana sprememba zakona o preprečevanju omejevanja konkurence povzeta
               po nemškem zakonu o preprečevanju omejevanja konkurence. Če si to lahko privoščijo
               tista gospodarstva, ki so najbolj transparentna, oziroma značilna poprostem trgu
               oziroma trgu, v katerega se država zelo malo vmešava, zakaj ne smemo narediti tega
               Slovenci. Je pa res, seveda, direktivi Evropske unije nam dajejo drugačno podlago,
               nam, ki hočemo vstopiti, oziroma ki hočete stopiti v Evropsko unijo, kot tistim, ki
               so že na tem trgu in kreirajo usodo tega trga. Predlagam, da zakon sprejmete. Hvala.
           </p>
            </sp>
            <sp xml:id="SDT3-OZG-Redna-020-2002-02-13.sp43">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Peče. Besedo ima kolega Jelinčič Plemeniti. Izvoli.</p>
            </sp>
            <sp xml:id="SDT3-OZG-Redna-020-2002-02-13.sp44">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Kolega Peče je pravzaprav že povedal vse, kar je za
               povedati pri tej zadevi. Jaz bi morda dodal samo še nekaj z vidika našega tako
               imenovanega vstopanja v Evropsko unijo, ki pravzaprav ni nič drugega, kot podleganje
               direktivam iz evropske pozicije, ki se danes kažejo že, in da nekateri, celo ljudska
               stranka, že začenja razumeti, da bodo tudi kmetje dobili po glavi, ne pa, da bodo od
               tega kaj imeli.</p>
               <p>Dejstvo je, da se tukaj govori, da moramo izpolnjevati obveznosti, ki na zakonodajni
               ravni izhajajo iz evropskega sporazuma o pridružitvi. Jaz bi se vprašal, čigava je
               vlada, tako imenovana vlada Republike Slovenije, ali je to vlada Evropske unije, ali
               je to morda vlada kakšne, ne vem, pridružene članice ali kakšnega..., ali je to morda
               kakšen interni organ Evropske unije, kakšen, kaj jaz vem, pododdelek oddelka za
               cepljenje marjetic, ali kaj takega, ne vem, ali je to slovenska vlada, ki naj bi
               skrbela za interese slovenske države in slovenskih državljanov.</p>
               <p>Govori se, naprej, da tako je v zakonu neustrezno rešeno oziroma nekonsistentno
               napisano, da se obravnava majhna slovenska ekonomija in njena realnost in rešitev pa
               da je povzeta po nemškem zakonu, ki je pač velika ekonomija. Jaz ne vem, ali se morda
               gospodje ne zavedajo, da če je nekaj dobro za velikega, ali topomeni, da to ni dobro
               za malega, ali kaj podobnega, oziroma če je nekaj dovoljeno velikemu, je prepovedano
               malemu. Imam občutek, da je to tisto. Nekaj držav v Evropski uniji bo vodilo vse
               skupaj, bo igralo, mi oziroma vi boste plesali tako, kot vam bodo igrali drugi.
               Mislim, da na tak način se ne vodi države, o čemer sploh dvomim, da ta vlada vodi
               državo, jaz mislim, da se igra z državo oziroma tako nekako, kot kdo v peskovniku,
               sramotno in žalostno.</p>
               <p>Naprej se tukaj v mnenju sekretariata za zakonodajo in pravne zadeve govori tudi, da
               so tukaj neka pravila konkurence, ki so določena, in s tem zakonom pa se uvede
               omogočene koncentracije po nekih drugih pravilih, z nekimi drugimi kriteriji. Kakšni
               so ti kriteriji? Ti kriteriji so evropski kriteriji, saj jih ima evropska, v tem
               primeru nemška zakonodaja. Temu bi rekli "quod liced jovi, non liced bovi(?)", kar je
               dovoljeno jupitru, ni dovoljeno biku. <stage type="mag"/>
               (nadaljevanje): In v tem primeru smo mi biki, izgleda. Če kdo ne pozna latinskih
               pregovorov, mu še kakšnega povem, pa tudi prevedem mu ga lahko.</p>
               <p>Mislim, da na ta način moramo zaščititi svoje banke, hranilnice in pa predvsem
               kakšne druge finančne organizacije pri tem, da nam bo vse to ušlo iz rok. Kaj se bo
               zgodilo? Na lepem, tako kot je ministrica rekla, kako se kadar pride tujec v neko
               podjetje, bistveno več zasluži. Ja, vendar je pozabila povedati, da gre dobiček v
               tujino, ne ostane pri nas. To pa ni več važno. To je pa zdaj že druga zgodba in
               Evropejci so srečni, da dobivajo več denarja, za naše pa ni važno. Določena struktura
               politične elite v vladajočem kotlu si bo že znala razdeliti korito in mesto pri
               koritu. Gospodarska zbornica bo še naprej pobirala obvezno članarino, ne glede na to,
               ali bo kaj naredila za slovensko gospodarstvo ali ne in zadeva bo urejena. Nekaj
               10.000 Slovencev bo krasno živelo, za ostale pa tako ni pomembno, tudi če pod mostom
               končajo. Vendar, v Slovenski nacionalni stranki nismo za to. Mi mislimo, da je treba
               voditi gospodarstvo na drug način. Če imajo evropske države pravico varovati svoje
               interese in jih varujejo - zakaj je to prepovedano Slovencem. In tega nam pravzaprav
               v manjši meri prepoveduje Evropska unija, kakor mi s tisto avtocenzurno kaseto, ki jo
               imate, izgleda vgrajeno v glavi, da se s tisto kaseto ne morete sprijazniti in da
               morate ravnati v smislu priklanjanja Evropski uniji. Govori se, da zadeva in ti akti
               in vsi ostali akti morajo biti usklajeni z evropskim pravnim redom. Zakaj pa nekdo od
               naših vrlih pogajalcev ne vpraša tega na zasedanju. Spoštvani gospodje! Kdaj bo pa
               Nemčija črtala določene določbe v zakonu, ki omogočajo koncentracijo podjetij znotraj
               Nemčije. Ne, tega se ne upa nihče vprašati, ker se bo zameril velikim Nemcem. Po
               drugi strani se bo zameril velikim Francozom, velikim Angležem. Doma pa ni važno.
               Doma pa imamo tako ali tako oblast, da lahko konec koncev tudi hodimo po ljudeh.
               Ljudje tako ne bodo spoznali, vsaj še dve leti in pol dovolitev, kaj se je dogajalo,
               v dveh letih in pol bomo pa že vrgli kakšno koščico, da bodo srečni in da bodo tiho
               in da nas bodo zopet volili.</p>
               <p>In še tudi v tem mnenju, da je pomanjkljivo predstavljena ocena finančnih in drugih
               posledic. Res je. Ampak zakaj? Zato, ker posledic ne bo, ker bodo pozitivni učinki.
               Če bo zakon sprejet, bodo pozitivni učinki za slovensko gospodarstvo. In ker je pač
               vlada navajena, da v zakonih navaja zgolj, koliko bo še kaj ostalo in obremenilo
               slovenski proračun in kakšne hude posledice bodo na to, ono, tretje, je zagotovo
               sekretariat bil neskončno presenečen, ko teh posledic ni bilo napisanih in ko ni bilo
               napisanih dodatnih finančnih bremen za državni proračun. TO se pravi, logično je, da
               jih je zbegalo. Vendar to ne pomeni, da je zakon slab, če prinaša dobiček. MIslim, da
               je to dobro. In šele, ko bo slovenska vlada in tudi sekretariatpriznal, da je dobro
               tisto, kar prinaša dobiček slovenski državljani in slovenskim državljanom, takrat
               bomo lahko z vlado zadovoljni. Do takrat, pa vam povem, prej se je pokazalo, da je
               bilo moje predvidevanje, da bo zakon padel, da je bilo točno. MOram povedati, da sem
               tudi pri tem zakonu prepričan, da bo zakon padel. Hvala.</p>
            </sp>
            <sp xml:id="SDT3-OZG-Redna-020-2002-02-13.sp45">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Jelinčič. Besedo ima gospod Plahutnik, direktor urada za varstvo
               konkurence.</p>
            </sp>
            <sp xml:id="SDT3-OZG-Redna-020-2002-02-13.sp46">

               <speaker>GOSPOD PLAHUTNIK:</speaker>

               <p>Hvala lepa, gospod predsednik. Jaz bi začel s tistim, kar je <stage type="mag"/> (nadaljevanje): gospod Jelinčič dejansko tudi proti koncu
               navedel, kdaj bo Nemčija črtala tovrstne določbe. Vsaka država članica, kot tudi
               vsaka kandidatka, je suverena v oblikovanju svoje zakonodaje. Tako Evropska komisija
               v tem trenutku od držav članic ne more zahtevati, da črtajo nekatere določbe. Tudi od
               Slovenije bi težko zahtevala, da črtajo določene določbe.</p>
               <p>Drugo vprašanje je, koliko bi se lahko ponovno odprlo začasno zaprto poglavje
               številka 6 Konkurenca in državne pomoči. Ampak, karkoli bi na to temo rekel, bi bila
               neodgovorna špekulacija, ker je nemogoče prejudicirati, ali bi se poglavje odprlo,
               ali se poglavje ne bi odprlo. Bi bilo pa verjetno mogoče nekaj slabe volje. Ampak, če
               grem k vsebini. Iz obeh izvajanj predlagateljev je bilo zelo jasno mogoče potegniti
               tudi vprašanje, koga varuje konkurenca in pred kom. To je tisto vprašanje, ki nam na
               splošno lahko povzroča nekaj preglavic. Jaz sem prepričan, da veliki večini tule
               prisotnih tudi slučajno ne. Namreč, odgovor je zelo enostaven. Konkurenčno pravo
               varuje konkurenco kot kategorijo. In konkurenca kot kategorija, je temelj tržne
               ekonomije. In s tržno ekonomijo se je Slovenija pač odločila, nenazadnje tudi z
               določili ustave, tudi v 74. členu Ustave Republike Slovenije je določilo, da so
               prepovedana dejanja nelojalne konkurence in dejanja, ki v nasprotju z zakonom
               onemogočajo prosto nastopanje podjetij na trgu.</p>
               <p>Naslednja zadeva, ki je pri tej stvari pomembna, je pa zadeva ki jo je gospod Peče
               prej nekako izrazil v tem smislu, da bi bilo dobro, če bi Slovenci imeli tak zakon
               prej. Se pravi, tudi s tem nacionalnim interesom. Poglejte, Državni zbor Republike
               Slovenije je sprejel zakon o preprečevanju omejevanja konkurence 30. junija. Zakon je
               stopil v veljavo14.julija 1999. leta in do takrat Slovenija ni imela učinkovite
               kontrole koncentracij. Do takrat je bilo možno v bistvu koncentrirati posamezne
               branže, ne da bi urad imel resne možnosti posega v to kategorijo. Se pravi, če
               govorimo o tem, kaj se v praksi lahko dogaja oziroma, kaj se ne more dogajati, je čas
               žal nekoliko zamujen. To je ena zadeva.</p>
               <p>Druga zadeva. Poglejte, direktna primerjava med GVB-jem, se pravi nemškim zakonom o
               preprečevanju omejevanja konkurence in pa slovenskim zakonom o preprečevanju
               omejevanja konkurence v delu, ki se nanaša na tako imenovani <stage type="mag"/> (Nadaljevanje): javni interes. Nemški zakon govori o javnem
               interesu. Direktna primerjava žal ni možna iz naslednjega stališča. ...
               /nerazumljivo./ ..., nemški urad za varstvo konkurence, če poenostavim, ta naziv,
               mora prepovedati vsako koncentracijo, ki vodi v povečanje tržne moči. Mi lahko
               prepovemo koncentracijo samo v primeru, da izključuje ali pa bistveno omejuje
               učinkovito konkurenco. Enkrat govorimo klasičnem dominančnem testu, drugič govorimo o
               testu negativnega vpliva na konkurenco. Primerjava ni možna samo med 42. členom in pa
               11. do 13. členom. 42. členom GVB in pa 11. do 13. členom zakona o preprečevanju
               omejevanju konkurence. Treba je upoštevati tudi 36. člen, polegtega GVB. Poleg tega
               je v zakonu o preprečevanju omejevanja konkurence za razliko od očitka, da smo zgolj
               prepisali določila iz EMR neko določilo, ki ga evropska regulativa o kontroli
               koncentracij nima. In to je določilo, ki se nanaša na mednarodno konkurenčnost.</p>
               <p>In kaj pomeni mednarodna konkurenčnost v praksi urada? Pomeni tudi to, da če se mi
               ne bi zavedali dejstva, da mora biti slovenska ekonomija ali pa slovenska podjetja
               tudi močna, ne bi tudi slučajno nikoli mogli odobriti holdinga slovenskih elektrarn,
               ker bi ga morali po definiciji prepovedati, če bi izhajali iz enakih izhodišč kot
               izhaja recimo .../?/ ... v odločitvi, ki se nanaša na FEBO pa Gelsenberg, odločitev
               iz 21. januarja letošnjega leta, pri bistveno manjši koncentraciji kot je naša.
               Tovrstno koncentracijo prepoveduje. Mi smo jo pa odobrili. Bistveno večjo
               koncentracijo, z bistveno večjim vplivom na domačem trgu. Pač glede upoštevanja
               elementov mednarodne konkurenčnosti.</p>
               <p>Pa še ena zadeva. Poglejte, relativno veliko bi se dalo povedati o avtonomiji urada.
               Predvsem o finančnih pa kadrovskih resursih, ampak ne bi s tem obremenjeval vseh
               prisotnih. Moram pa nekaj povedati. Dvojnost obravnave koncentracij se je že do zdaj
               izkazala kot negativna. Dvojnost obravnave bi pomenila, da v primeru uraddoločeno
               koncentracijo prepove, vlada lahko kot predlog zakona to predvideva, tovrstno
               koncentracijo odobri. Do česa bi to lahko pripeljalo? Mi smo imeli že na podlagi
               določil zakona o prevzemih to dvojno obravnavo in se je dvakrat izkazala kot
               negativna.Enkrat v primeru Komet ..., drugič v primeru Mercator, Emona, Merkur.
               Vladaje odločala na podlagi političnih kriterijev in ni upoštevala strokovnih
               kriterijev. To pa pomeni poseg v stroko. Kar ni dobro. Poleg tega. V primeru da mi
               prepovemo kakršnokoli koncentracijo, imajo stranke možnost sodne revizije na naše
               odločbe. V 30 dneh je možno vložiti tožbo v upravnem postopku. Nihče seveda ne trdi,
               da smo nezmotljivi.</p>
               <p>Res pa je še nekaj. Namreč to, da bi v primeru, da se nacionalni interes <stage type="mag"/> (Nadaljevanje): uveljavi kot dodatna kategorija
               v zakonu o preprečevanju omejevanja konkurence, prešli na popolnoma drugo varovano
               kategorijo. Ne bi prišli več na kategorijo varstva konkurence, ampak bi prišli na
               kategorijo, ki bi jo lahko opredelili kategorijo nekega splošnega globalnega
               ekonomskega testa. Tako, da bi se v bistvu sama varovana vrednota po tem zakonu, v
               tem primeru spremenila.</p>
               <p>Pa še en in dejansko zadnji podatek. Ne glede na to, da smo do zdaj obravnavali kar
               nekaj koncentracij, ki so pomenile relativno veliko koncentracij vplivov na trgu. Od
               globalnega logističnega servisa. Se pravi Luka Koper, Intereuropa do katere ni prišlo
               zaradi določenih sklepov ali pa iz ostanka sklepov vlade Republike Slovenije, ne pa
               zaradi naše negativne odločbe. Mi smo tovrstno koncentracijo namreč odobrili pod
               določenimi pogoji, ne glede na to, da smo obravnavali tudi določene druge
               koncentracije, ki so bile izjemno velike za slovenski trg, smo do zdaj v osmih
               primerih odobrili koncentracije pod določenimi pogoji. Do sedaj nismo nobene
               koncentracije prepovedali. Hvala lepa.</p>
            </sp>
            <sp xml:id="SDT3-OZG-Redna-020-2002-02-13.sp47">

               <speaker>PREDSEDNIK FRANC (FERI) HORVAT):</speaker>

               <p>Hvala, gospod Plahutnik. Naprej, kdo želi. Razpravo, ja. Kolega Peče.</p>
            </sp>
            <sp xml:id="SDT3-OZG-Redna-020-2002-02-13.sp48">

               <speaker>SAŠO PEČE:</speaker>

               <p>Morda samo repliko.</p>
            </sp>
            <sp xml:id="SDT3-OZG-Redna-020-2002-02-13.sp49">

               <speaker>PREDSEDNIK FRANC (FERI) HORVAT):</speaker>

               <p>Replika.</p>
            </sp>
            <sp xml:id="SDT3-OZG-Redna-020-2002-02-13.sp50">

               <speaker>SAŠO PEČE:</speaker>

               <p>Z našo vsebino zakona ne posega v generalno klavzulo o konkurenci. Mi smo to
               prepričani. Ne. Dobro, ne bova razpravljala, ampak mi smo prepričani, da ne posegamo
               v to generalno klavzulo.</p>
               <p>Kar se tiče pristojnosti urad, imate 24., 25., 26. člen starega zakona o konkurenci,
               pa v 2. členu zakona o preprečevanju omejevanja konkurence oziroma v 4. členu. Ja, vi
               imate svoje pristojnosti. Z omenjenim zakonom v ničemer ne posegamo v vaše
               pristojnosti, tudi ne uvajamo neke nove norme izpodbijanja konkurence. Seveda,
               konkurenca je en najbolj zdravih pogojev delovanja na trgu. Toda, če gre za stabilen
               trg, v kolikor se gospodarstvo odvija na nekem trgu, v katerem veljajo določene
               oziroma v katerem veljajo pravila in dolžnosti, ki so za vse udeležence enaka. Na
               trgu, kjer veljajo vse vrednote, ki opredeljujejo pozitivni trg. Žal, slovenski trg,
               ni pozitivni trg. Ni pozitivni trg že iz enostavnega dejstva, pa nočem biti ..., da
               ima negativno vlado. Da ima vladi, ki ne spodbuja pozitivne norme trge.</p>
               <p>In pa še, samo kratka zadeva. Tole ni pravilo, kar mi uvajamo. To je možnost.
               Možnost dovoljene koncentracije. Torej ne, da so od zdaj naprej v Sloveniji dovoljene
               koncentracije. O tem noben ne govori. Koncentracije so prepovedane. Pika. Stop.
               Razen, potem pa naštevamo primere, v katerih je to možno. In da bi čim bolj umaknili
               politiko iz teh primerov, smo šli na to, da smo jo približali. Torej to odločitev
               vladi in pa posredno s tem uradu. In s tem poskušamo argumentirati, da z ničemer ne
               posegamo v to generalno klavzulo. In to je vse. Hvala.<stage type="mag"/>
               </p>
            </sp>
            <sp xml:id="SDT3-OZG-Redna-020-2002-02-13.sp51">

               <speaker>PREDSEDNIK FRANC (FERI) HORVAT:</speaker>

               <p>Hvala. Kdo želi razpravljati? Gospod Kelemina, izvolite.</p>
            </sp>
            <sp xml:id="SDT3-OZG-Redna-020-2002-02-13.sp52">

               <speaker>BRANKO KELEMINA:</speaker>

               <p>Hvala lepa. Ja, tudi ta predlog zakona, če se omejim samo na predlog, je v nekaterih
               elementih mogoče prav dobrodošel.</p>
               <p>Namreč, slovenski trg je resnično zelo majhen in neke podjetniške konkurence posebne
               vrste pri nas, o taki konkurenci pri nas skoraj ne moremo govoriti. Drugo je, recimo,
               kjer so resnični monopoli, ki jih imamo, in teh monopolov je prav nekaj, ampak to so
               v glavnem državni monopoli, na te pa tako ali tako urad ne more trenutno nič
               vplivati, dokler je v državni lasti, to so podjetja od pošte do elektroenergetskega
               sistema in tako naprej. Tam bi pa včasih res bila potrebna konkurenca. Na primer, ni
               problem nekemu elektro podjetju v Sloveniji, nekemu sistemu uspešno poslovati in
               izkazovati dobičke, če postavlja ceno administrativno, celo mogoče vlada potrdi na
               predlog nekega monopolista in ta monopolist potem izkazuje dobičke, zato ker so
               državljani plačali previsoko ceno glede na družbene razmere, kakšno ceno bi sploh
               smeli plačati. To je dejstvo, in se potem hvalijo, da so dobičke ustvarili v podjetju
               in potem si vsi delijo celo neke provizije za to. Te primere poznamo.</p>
               <p>Popolnoma druga situacija pa je pri nekih gospodarskih subjektih, ki so že v
               privatni lasti ali pa v večinski lasti, kogarkoli že, tam je pa v Sloveniji težko
               govoriti o nekem monopolu, recimo, če pride do vzdrževanja določenih podjetij, kajti
               naš trg je razmeroma odprt že za tujeizdelke. In če se samo naslonimo recimo malo na
               pivovarsko afero, jaz zdaj ne vem, ampak mislim, da imamo sigurno 50, če ne 100 vrst
               tujih ponudnikov različnih piv pri nas, od španskega, ameriških piv do mehiških piv
               in ne vem kaj še vse, vsaka gostilna ima menda že svoje dobavitelje in svoje
               ponudnike. Tako da recimo tukaj je konkurenca prav gotovo zelo močna. In zdajle
               recimo se vmešavati, da pa mi ne zaščitimo naših interesov ali pa, kaj vem, saj ne
               bom govoril o nacionalnih interesih, ampak recimo o javnih interesih, jih ne
               zaščitimo in da omejujemo povezovanje nekih dveh velikih podjetij, recimo, v
               Sloveniji, se mi zdi tudi neprimerno.</p>
               <p>In bi mogoče res kazalo, seveda za slovenske razmere, bi kazalo mogoče res ta zakon
               v nekaterih delih pripraviti bolj ugodno za Slovenijo, kot je zdaj. Tu bi se jaz
               strinjal s temi spremembami. Zdaj sam ta predlog mogoče niti ni tako slab, sicer bom
               videl, kako se bo o njem izrekla vlada oziroma se je že izrekla menda bolj negativno,
               če se ne motim, in vsi ostali. Ampak mislim, da bi bilo o tem treba res tudi narediti
               temeljito razpravo in potem najti primerno rešitev, ki bi bila za Slovenijo kot
               celoto sprejemljiva in tudi koristna.</p>
               <p>Toliko samo. Hvala lepa.</p>
            </sp>
            <sp xml:id="SDT3-OZG-Redna-020-2002-02-13.sp53">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Kelemina. Gospod Plahutnik.</p>
            </sp>
            <sp xml:id="SDT3-OZG-Redna-020-2002-02-13.sp54">

               <speaker>GOSPOD PLAHUTNIK:</speaker>

               <p>Samo dve minuti, dva pojasnila.</p>
               <p>V lanskem letu smo prepovedali kartel elektrodistributerjev oziroma ga razglasili za
               ničnega in pa <stage type="mag"/>(Nadaljevanje) kartel
               proizvajalcev električne energije.</p>
               <p>Kar se tiče pa Telekoma, mislim pa, da smo bili prvi urad v Evropi, ki je Telekomu,
               nacionalnemu Telekomu izdal odločbo o prepovedi zlorabe prevladujočega položaja, in
               to dvakrat - enkrat interneta, enkrat ISDN.</p>
               <p>Tako da za nas državno lastništvo ne igra nobene vloge. Hvala lepa.</p>
            </sp>
            <sp xml:id="SDT3-OZG-Redna-020-2002-02-13.sp55">

               <speaker>PREDSEDNIK FRANC (FERI) HORVAT:</speaker>

               <p>Hvala. Še kdo želi razpravljati? Če ne, potem predlagam najprej, da po splošni
               razpravi glasujemo o naslednjem predlogu sklepa:</p>
               <p>"Predlog zakona o spremembah in dopolnitvah zakona o preprečevanju omejevanja
               konkurence je primerna podlaga za obravnavo predloga zakona v drugi obravnavi."</p>
               <p>Kdo je za tak predlog sklepa? (1 član.) Je kdo proti? (8 članov.)</p>
               <p>Predlog sklepa ni sprejet.</p>
               <p>Iz tega zopet izhaja, da bo odbor predlagal zboru, da na podlagi take odločitve, v
               skladu s tretjo alineo 185. člena poslovnika, po opravljeni splošni razpravi v okviru
               hitrega postopka sprejme naslednji sklep:</p>
               <p>"Predloga zakona o spremembah in dopolnitvah zakona o preprečevanju omejevanja
               konkurence se ne sprejme."</p>
               <p>S tem zaključujem to točko.</p>
               <p>Vsem se prav lepo zahvaljujem za sodelovanje. Zaključena je tudi seja. Hvala in še
               uspešen delovni dan!</p>
               <p>(Seja je bila končana 13. februarja 2002 ob 11.32 uri.)</p>
            </sp>
         </div>
      </body>
   </text>
</TEI>
