<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZZDDSPII-Izredna-009-2002-01-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo delo družino socialno politiko in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4480DC36050975FBC1256B4500404C10</idno>
               <idno type="custom" subtype="day">03280B59D25537ADC1256B4A0045318A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=03280B59D25537ADC1256B4A0045318A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZZDDSPII-Izredna-009-2002-01-23.OZZDDSPII" n="009">
               <name>Izredna</name>
               <date when="2002-01-23"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZZDDSPII-Izredna-009-2002-01-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZZDDSPII-Izredna-009-2002-01-23.OZZDDSPII">
                        <orgName key="OZZDDSPII">Odbor za zdravstvo delo družino socialno politiko in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR ZA ZDRAVSTVO, DELO, DRUŽINO, SOCIALNO POLITIKO IN INVALIDE</stage>
            <stage type="session">9. izredna seja</stage>
            <stage type="date">(23. januar 2002)</stage>
            <stage type="chairman">Sejo je vodil Stanislav Brenčič, predsednik odbora.</stage>
            <stage type="time">Seja se je pričela ob 8.12 uri.</stage>


            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Dobro jutro, lepo pozdravljam vse kolegice, kolegi, člani odbora, lepo pozdravljam
               predstavnike vlade, vse goste, ki so prišli na današnjo izredno sejo in tudi
               predstavnike javnih medijev.</p>
               <p>Sklepčni smo, zato pričenjam 9. izredno sejo odbora z eno samo točko. Ugotavljam, da
               namesto kolega Kebriča odboru prisostvuje Valentin Pohorec. Dobrodošel.</p>
               <p>Za današnjo 9. izredno sejo imamo tako rekoč uvrščeno v obravnavo eno samo točko, ki
               pa je nastala in tudi sklic seje na podlagi pobude skupine poslancev s prvo
               podpisanim kolegom Janezom Cimpermanom in v skladu z naslavljanjem sklice seje 1/3
               članov našega odbora na 150. člen poslovnika državnega zbora je bilo potrebno zelo
               hitro sejo sklicati. Zato smo nekoliko časovno omejeni, glede na to, da vsaj 10 do
               10. ure ali 5 do 10. ure bi morali sejo zaključiti danes. Ker ob 10. uri začenjamo
               nadaljevanje seje državnega zbora.</p>
               <p>Poleg tega bi vas rada obvestil, če boste za to, bi, ko bomo končali izredno sejo,
               morda odprli še za minuto, dve 15. redno sejo, toliko, da bi sejo zaključili, samo v
               tem smislu, da bi točko, ki nam je ostala prenesli na redno sejo, o tem bi malo
               kasneje spregovorili.</p>
               <p>Kot sem povedal, mi imamo danes eno samo točko, in sicer pravni status mladinskega
               klimatskega zdravilišča Rakitna oziroma na tem naslovu se seveda zbere ali zapopade
               cela vrsta situacij, ki so povezane s tem zdraviliščem in jih je potrebno čim preje
               razreševati. V gradivu, ki vam je priloženo s strani predlagateljev, ste lahko
               razbrali, da je pravni status tega zavoda žal že dolga leta neurejen in še vedno
               nerazrešen. Pravni status vsake pravne osebe, pa naj bo to zavod ali druga oblika te
               pravne osebe, pa je pogoj, da lahko zavod eksistira in izvaja in opravlja namen, za
               katerega se je ustanavlja v največjem obsegu.</p>
               <p>Tako, da bi jaz predlagal najprej, da povzame besedo prvo podpisani iz skupine
               predlagateljev, potem pa seveda bomo v razpravi ugotovili situacijo, stanje in
               začrtali tudi morda s sklepom tega odbora izhodišče za čim prejšnjo urejevanje
               statusnih in drugih vprašanj tega zdravilišča. Izvolite, kolega Janez.</p>
            </sp>
            <sp who="SDT3:CimpermanJanez">

               <speaker>JANEZ CIMPERMAN:</speaker>

               <p>Hvala za besedo, gospod predsednik. Moram najprej izraziti zadovoljstvo, da je
               prišlo do te razprave v državnem zboru, obenem pa se zahvaljujem vsem podpisnikom, ki
               ste dali svoj podpis za sklic te izredne seje odbora za zdravstvo, delo, družino in
               socialne zadeve.</p>
               <p>Vprašanje neurejenega pravnega statusa mladinskega klimatskega zdravilišča Rakitna
               je bilo že večkrat obravnavano na ministrstvu za zdravje, na vladi Republike
               Slovenije kot tudi v državnem zboru Republike Slovenije. Vendar do ureditve pravnega
               statusa ni prišlo. Neurejen pravni status ima zavod že vse od leta 1987, kar pomeni,
               da je v fazi ustanavljanja že dobrih 14 let. Moram reči, da je to kar velika sramota
               za to državo. Ker nima formalnega ustanovitelja zavod stagnira, onemogočen pa je tudi
               razvoj in širitev programov, vlaganje v obnovo in posodobitev zdravilišča pa so
               minimalna.</p>
               <p>Ministrstvo za zdravje je mojo pobudo, da se lastništvo in financiranje zdravilišča
               z občine Brezovica prenese na Republiko Slovenijo, zavračalo zaradi nerešenih
               premoženjskih razmer med mestno občino Ljubljana in novo nastalimi občinami na
               območju bivših ljubljanskih občin. Dne 20.12.2000 je občina Brezovica podpisala
               dogovor o delitvi premoženja, ki ureja premoženjsko pravna razmerja med občinami ter
               tako postala edina lastnica in ustanoviteljica mladinskega klimatskega zdravilišča.</p>
               <p>Glede na to, da je bilo rešeno predhodno vprašanje, se je vlada Republike Slovenije
               v svojem dopisu dne  23.1.2001
               zavezala, da bo takoj pristopila k iskanju ustrezne rešitve, zlasti, ker gre za
               dejavnost, ki presega občinski pristojnosti in je pomembna za otroke iz cele
               Slovenije. To namero glede ureditve pravnega statusa zdravilišča je vlada Republike
               Slovenije še enkrat potrdila v svojem odgovoru na mojo pobudo dne 6.12.2001. Glede na
               to, da je predhodno vprašanje rešeno že od 20.12.2000, vlada Republike Slovenije še
               vedno ni pristopila k rešitvi navedene problematike. Da bi zdravilišče nemoteno
               delovalo, širilo program za izvajanje rehabilitacije in zdraviliško zdravljenje, je
               nujno potrebno, da se ta postopek čim bolj pospeši, da se reši financiranje in pravni
               status mladinskega klimatskega zdravilišča Rakitna.</p>
               <p>Ker so dani vsi pogoji za ureditev te problematike, predlagam, da odbor zavzame
               določeno stališče do tega vprašanja, ter pozove vlado, da nemudoma pristopi k
               reševanju navedene problematike. Hvala lepa.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa, prvo podpisanemu kolegu Janezu. Predlagam, da morda najprej uvodoma
               napravimo kratek pogled na to tematiko s strani tistih gostov tukaj, ki jih zadeva
               najbolj nekako tiče in se jih skozi željo, da se situacija razreši in pravni status
               uredi in dejavnost zavoda nadaljuje v polnem obsegu, morda tudi najbolj tiče in so
               tudi najbolj zainteresirani.</p>
               <p>Jaz sem bil v pogovoru že tudi dvakrat s predstavniki ministrstva. Bi morda najprej
               še kratko besedo podal župan občine Brezovica. Ne vem pa če je iz mestne občine
               Ljubljana kdo tu. Zaenkrat ga med gosti ne vidim. Potem imamo pa med nami tudi
               direktorja zavoda, dr. Antona Mravljaka in pa seveda državnega sekretarja mag.
               Vrhunca in v uvodu bomo, v tem zadevo razčistili. Med nami pa je tudi predstavnica
               zavoda za zdravstveno zavarovanje, ki je vsekakor ključni element vzpostavljanja
               finančne konstrukcije zavoda. Prosim, gospod Župan.</p>
            </sp>
            <sp who="SDT3:unknown-M">

               <speaker>GOSPOD _________:</speaker>

               <p>Spoštovane gospe in gospodje, prav lepo pozdravljeni v imenu občine Brezovica, kjer
               si prizadevamo na vseh področjih tisto, kar smo prejeli, ohraniti oziroma na novo
               ovrednotiti in pa pripraviti, da bi bilo tudi za prihodnje rodove vsem v
               zadovoljstvo. To nam uspeva tudi ob pomoči države in pa sosednjih občin. In prepričan
               sem in seveda in prepričan sem, da se da tudi za zdravilišče Rakitna najti skupen
               jezik, ki bo to zdravilišče ohranil oziromanaprej krepil tako kot se obnavljajo tudi
               ostale veje naše države.</p>
               <p>Zahvaljujem se vsem, ki ste se udeležili te seje in pa želim, da bi res zdravilišče
               v katerem niso samo otroci iz Brezovice, niso samo otroci iz ljubljanskega barja, pač
               pa iz celotne Slovenije, res postalo tudi tako kot je pač ta sestava otrok in pa
               ostalih v zdravilišču, bila državna, nam, mi se zavedamo tako kot se marsikje ne
               zavedajo, da je potrebno prevzeti tisto, kar je na teritoriju.  Mi se tega zavedamo in tako smo tudi rešili
               delitveno bilanco, skupaj z vsemi ostalimi občinami, tako da je ta pogoj razrešen.
               Zavedamo se, da je lahko zdravilišče tudi motiv za razvoj celotnega kraja in pa tudi
               celotnega področja, ki je v neposredni bližini LJubljane. Tako, da z dobro povezave
               in 30 km od LJubljane, ta razdalja ne bi smela predstavljati ovire. Prav tako je pa
               tudi na takem položaju, da je že od nekdaj to zdrava klima, ki že sama po sebi daje
               naravni pogoj, da bi to zdravilišče moralo ostati še naprej. Želim vsem uspešno delo
               in se zahvaljujem za povabilo in sklic z željo in pričakovanji, da bi to res postalo
               državna in da bi na ta način ohranili delovna mesta in pa predvsem zdravje naših
               otrok in pa prihodnjih rodov. Hvala.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Bi gospod direktor morda, kot najbolj občuten član v tej verigi, kako se
               v zavodu stvari odvijajo v kratkem predstavil odboru, kako zavod diha, kako pogrešate
               tako ureditev pravnega statusa, kot tudi potem načrtovanje vizije za naprej.</p>
            </sp>
            <sp who="SDT3:unknown-M">

               <speaker>GOSPOD ________:</speaker>

               <p>Hvala lepa za besedo. Spoštovani gospodje in gospe! Lepo vas pozdravljam v svojem
               imenu in v imenu Lisce Rakitna. Naše zdravilišče Rakitna ima bogato tradicijo in že
               leta 30 je prišla prva skupina otrok v zdravstveno kolonijo na Rakitno. Od takrat je
               bilo zdravilišče ves čas odprto, razen kratkega obdobja, ko je bilo dograjeno in
               obnovljeno. Namenjeno je zdravljenju astme in drugih kroničnih pljučnih obolenj pri
               otrocih in sprejema otroka iz <gap n="..."/> <stage>(izključen mikrofon)</stage> pa šolski otroci. Poleg seveda
               ugodnih klimatskih pogojev, ki so botrovali tudi temu, da je ta institucija
               postavljena na tem mestu, se seveda pri nas izvaja obsežen zdravstveni program, ki
               zajema zdravstveno, telesno in psihosocialno rehabilitacijo. Vemo namreč, da takšna
               oblika pristopa ima pri otrocih, posebej pri otrocih s kroničnimi obolenji ali
               motnjami, predstavlja tisti pristop, ki je seveda zelo aktualen v obravnavi otrok,
               saj povečuje kakovost življenja. Samo takšen pristop omogoča, da seveda bolezen
               poteka, da je optimalno urejena, da otroku povzroča čim manj težav, da lahko sodeluje
               oziroma, da lahko normalno živi in se razvija. Seveda je tak pristop, mogoče bi tu
               povedal, da je teh otrok v Sloveniji veliko. Če je otrok od 0 do 15 let približno
               350.000 in če je, recimo otrok z astmo približno od 5 do 10%, potem je takih otrok v
               Sloveniji od 17.000 do 35.000. In če računamo, da je recimo samo 10% od teh otrok
               takih, ki imajo hujše težave oziroma pogosto ponavljajoče se ali hujše težave, potem
               to znese približno od 1.700 do 3.400 otrok. V našem zdravilišču pa se letno pride na
               zdraviliško zdravljenje od 700 do največ, zadnja leta največ 1000 otrok. Pa če
               računamo, da gre še nekaj otrok na Debeli Rtič, potem vidimo, da recimo če bi se samo
               otroci z astmo, tisti z najhujšimi  oblikami prihajali v zdravilišče, da bi to pomenilo normalno
               poslovanje zdravilišča. Seveda so pa to, astme, kronična pljučna obolenja
               predstavljajo recimo približno polovico kroničnih obolenj pri otrocih, da imamo
               približno, to so zgolj ocene, približno še enkrat toliko je otrok tudi z drugimi
               kroničnimi obolenji in motnjami. Tako, da je teh potencialnih kandidatov za
               zdraviliško zdravljenje s takšno vsebino, kot sem jo predstavil, je veliko. Oziroma,
               bi bila lahko institucija če bi bili izpolnjeni vsi pogoji za normalno poslovanje, bi
               naša institucija ne imela težav.</p>
               <p>Je pa res, da je ustrezen pristop možen samo v institucijah, ki so za to delo
               posebej strokovno in organizacijsko usposobljene in v daljšem časovnem obdobju
               dodelajo svoje programe. Tako, da je v bistvu, če je takšna institucija v Sloveniji,
               pa če je recimo zaradi neurejenih razmer ogrožena oziroma bi nehala delovati, bi bilo
               to verjetno zelo težko znova vzpostaviti.</p>
               <p>Kar se tiče poslovanja, se pojavljajo številne težave, ki pa jih doslej nismo mogli
               reševati, ker pač enostavno nismo imeli ustanovitelja oziroma naslovnika, ki bi te
               naše problem zastopal oziroma zastopal probleme zdravilišča. Tako, da smo, recimo
               zadnja leta tako rekoč poslujemo iz dneva v dan. Namreč, z dosedanjim načinom, tudi
               na potovanja, seveda mi za 30 dni naprej ne vemo, kakšen bo pritok pacientov. Moramo
               pa vzdrževati, da lahko peljemo zdravstveni program pa potrebujemo seveda ustrezno
               kadrovsko zasedbo in finančne pritoke, da lahko izplačujemo osebne dohodke za
               kakršnekoli druge, recimo vzdrževanja in tako, pa že dalj časa nimamo denarja, saj
               smo zadnji denar od takratnega ustanovitelja dobili leta 1993. Od leta 1993 poslujemo
               pač s svojim denarjem in smo odvisni zgolj od prihodkov, ki jih ustvarimo ali večino,
               s pogodbo za zavarovalnico, 85 do 90%. Manjši del približno 10% pa z raznimi
               dodatnimi programi, kot so zimovanja, letovanja in podobno.</p>
               <p>Tu bi še povedal, da seveda je bistvena razlika med odraslimi zdravilišči in
               otroškimi. Odraslih zdravilišč imamo v Sloveniji 15, otroško je uradno 1. Debeli rtič
               tudi funkcionira kot zdravilišče, čeprav nima, mislim da nisem prepričan, ampak ne
               vem, če že verificirano.  No,
               skratka, v zdravilišču za odrasle je seveda čakalna doba, ker odrasli pač zahtevajo
               zase ustrezne zdravstvene usluge, otroci pa seveda ne zahtevajo in zato menim, da bi
               glede na pač ogroženost otrok oziroma krizno demografsko stanje in številne te
               kronične bolezni bilo potrebno v Sloveniji imeti eno takšno institucijo, ki bi bila
               otrokom namenjena. Seveda pa takšna institucija ne more biti profitnega značaja, ker
               pač otroci ne zahtevajo zase zdraviliškega zdravljenja in tudi ne more takšna
               institucija poslovati po principu povpraševanja. Tako, da mora biti ta status tako
               urejen, da je institucija otrokom, tistim, ki to potrebujejo, na razpolago.</p>
               <p>Sedaj ta problem je, seveda, obravnava tudi razširjen strokovni kolegij za
               pediatrijo, ki našo problematiko vsaj že petkrat, šestkrat obravnaval na svojih
               sestankih. No, na zadnjem sestanku 22. decembra 1999 je sprejel tudi naslednji sklep:
               <q>"Slovensko otroško - če dovolite, ga bom prebral - zdravstvo potrebuje takšno
               institucijo, kot je MKZ Rakitna, saj so rehabilitacijski in preventivni programi
               nepogrešljiv sestavni del obravnave kroničnih bolezni in motenj v otroški dobil. Ker
               otroško zdravilišče zaradi specifičnosti dela, tako organizacijskem, kadrovskem,
               posebej pa v strokovnem pogledu ne more funkcionirati kot profitna ustanova, kot na
               primer zdravilišče za odrasle, zaradi njene vloge v slovenskem prostoru pa tudi ni
               primerno, da bi o vsebini in obsegu njegovega dela odločala lokalna občina, razširjen
               strokovni kolegij za pediatrijo predlaga, da je MKZ Rakitna javni zavod republiškega
               značaja in da ustanoviteljstvo prevzame ministrstvo za zdravstvo."</q></p>
               <p>Sedaj ne bi opisoval pač posameznih problemov poslovanja. Mislim, da sem približno
               nakazal, kako, kakšen je pač trenuten status, pa da mogoče druge stvari še kasneje,
               bi se priključil v debato.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa, direktorju, dr. Mravljaku. Gremo kar na razpravo, ali bi morda še gospa
               iz zavoda za zdravstveno zavarovanje povzela, lahko se pa pozneje vključimo. Morda bi
               bilo dobro, da bi gospod državni sekretar v ministrstvu za zdravje, mag. Vrhunec,
               povzel ali predstavil v kakšni fazi je prizadevanje ministrstva za zdravje, da se
               zdravilišče statusno in tudi vsestransko reši trenutnega nedorečenega stanja. Prosim.
           </p>
            </sp>
            <sp who="SDT3:VrhunecSimon">

               <speaker>MAG. SIMON VRHUNEC:</speaker>

               <p>Hvala za besedo, gospod predsednik. Poglejte, ne želel bi, da današnja seja izpade
               kot podajanje neke žogice, posebej ne, če je ta žogica v tem primeru mladinsko
               oziroma otroško zdravilišče. Ampak vseeno bi nekaj poudarkov, ki pa odstopajo od
               dosedanjih predstavitev, bi pa le želel dati na začetku, ne potem v kasnejših
               razpravah, ampak že na začetku, izhodišča v bistvu.</p>
               <p>Eno je vprašanje zdraviliškega zdravljenja nasploh. Zdraviliško zdravljenje v okviru
               nekih javnih sredstev, v okviru obveznega zdravstvenega zavarovanja ni lastno vsem
               socialnim sistemom v svetu, tudi razvitim ne. Zdraviliško zdravljenje v okviru
               obveznega zavarovanja oziroma v okviru javnih sredstev je lastno tistim državam,
               tistim okoljem, kjer ta zdravilišča imajo predvsem. Tudi tista okolja ne, kako bi
               rekel, maksimalno racionalno upravljajo s tem denarjem oziroma ga maksimalno
               racionalno  razporejajo. S tem,
               da mi se radi ponavadi primerjamo s tistimi okolji, kjer je več denarja na voljo za
               zdravstvo. Pri nas imamo probleme z denarjem za zdravstvene storitve oziroma za obseg
               zdravstvenih storitev.</p>
               <p>Eno od vprašanj, ki se nam postavlja v zadnjem času, je tudi smiselnost razvoja
               zdraviliške dejavnosti v okviru teh javnih sredstev. Ne rečem sedaj, nočem trditi
               tukaj, da bi želeli ukiniti, samo sprašujemo se, kakšna je ta smiselnost, kakšna je
               racionalnost v bistvu še vnaprejšnjega razvoja te dejavnosti.</p>
               <p>Druga stvar, ki bi jo želel opozoriti v zvezi s tem vprašanjem, je ta. Po zakonu o
               zdravstveni dejavnosti je država ustanoviteljica predvsem zavodov na sekundarni in
               terciarni ravni. Izjema je študentsko zdravstveno varstvo na primarni ravni, kjer je
               država ustanoviteljica po zakonu, tudi študentskih zdravstvenih domov. Zdraviliško
               dejavnost izvajajo zdravilišča, ki so v načelu organizirana oziroma ustanovljena po
               zakonu o gospodarskih družbah - govorim v načelu, seveda, generalno. Kar pomeni, da
               to dejavnost opravljajo na popolnoma drugačen način, kot upravljajo to dejavnosti
               javni zdravstveni zavodi. Samo z delom svoje dejavnosti so zdravilišča udeležena
               potem v sredstvih obveznega zdravstvenega zavarovanja. Samo na ta način, mimogrede,
               lahko ta zdravilišča tudi nekako prosperirajo, se razvijajo oziroma sledijo nekim
               drugačnim strategijam, in takšno sporočilo, mimogrede, smo mi že večkrat na razne
               konce poslali, tako v državni zbor, poslancu Cimpermanu, kot sami občini Brezovica v
               zadnjem času, ko se je razrešilo vprašanje ustanoviteljstva.</p>
               <p>Na noben način bi pa ne želel že na začetku pa zapreti razpravo o tem, da država,
               Republika Slovenija, oziroma v tem primeru ministrstvo, da se odrekamo kakršnekoli
               odgovornosti do te dejavnosti. Odkar ni več problem, odkar mi vemo v bistvu, da tukaj
               ni več problem ustanoviteljstva, smo se zavezali, da bomo natančno preučili možnosti
               v zvezi z zdraviliščem Rakitna, preverili bomo ponovno preko razširjenega strokovnega
               kolegija za pediatrijo, preko pediatrične klinike in preko na novo definiranega
               zdravstvenega sveta, kakšne so možnosti za to, da bi Republika Slovenija prevzela del
               dejavnosti, ki jo izvaja zdravilišče. Sedajspet govorim predvsem o tistem delu, ki bi
               eventualno bil povezan z izvajanjem bolnišnične dejavnosti. S tem, da že tukaj moram,
               že v začetni fazi spet opozoriti
               po naših podatkih na pediatrični kliniki na pljučnem oddelku zdravijo približno tisoč
               bolnikov na leto, z vsem spektrom pljučnih bolezni, ki se pojavljajo, in povprečna
               ležalna doba na tem oddelku je manj kot pet dni. Verjetno je interesanten del del
               bolnikov samo od teh tisoč, pa mogoče še nekateri drugi. Na vsak način bi se vprašal
               sedaj v tej fazi o številkah, ki so nam bile predstavljene s strani direktorja. Na
               vsak način zahtevajo v bistvu in te številke in druga stališča, tudi naša, da se jih
               ponovno preveri preko strokovnih organov, in šele potem v bistvu lahkosprejmemo neko
               kvalitetno odločitev. Na vsak način bo pa ta odločitev, še enkrat pa poudarjam, da se
               povežem sedaj s tistim, s čimer sem začel, da ta odločitev bo morala biti povezana s
               sredstvi, ki so na voljo v Sloveniji, oziroma s sredstvi, ki jih slovenski državljani
               namenjamo za zdravstveno dejavnost. Hvala.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa državnemu sekretarju. Odpiram razpravo. Najprej je poprosil kolega Mario,
               izvoli.</p>
            </sp>
            <sp who="SDT3:GaspariniMario">

               <speaker>MARIO GASPARINI:</speaker>

               <p>Hvala lepa, predsednik. Lepo pozdravljeni. Jaz bi se vrnil nazaj h gospodu
               direktorju, bi ga vprašal še neke podatke. Torej, koliko otrok imate, ali je to
               fluktuacija čez leto - to se pravi, ali se občasno prazni? Pretiravam, ne? Torej
               zasedba kakšna je, letna, čez leto.</p>
               <p>Drugo pa, ta tretje me interesira to, rekli ste, da 50% je astmatikov. Kaj pa
               ostalih 50%? Kakšne kronične bolezni so? Veste kronične bolezni. Upam, da nimajo
               revmatizem. To se pravi, to bi rad vedel, no, če lahko.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa.</p>
            </sp>
            <sp who="SDT3:GaspariniMario">

               <speaker>MARIO GASPARINI:</speaker>

               <p>No, mogoče še to, koliko vas je v službi tam. Število, ni treba sedaj po
               kvalifikaciji.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa, Mario. Boste morda gospod direktor odgovoril?</p>
            </sp>
            <sp who="SDT3:unknown-M">

               <speaker>GOSPOD DR. MRAVLJAK:</speaker>

               <p>Hvala za vprašanje. V zdravilišču je zaposlenih 37 delavcev, od tega imamo seveda
               polovica vse odpade na medicinski kader in pa na vzgojo, in pa seveda vse servisne
               službe. Otrok pa je, recimo zadnje čase se vse bolj zasedenost sezonsko spreminja,
               tako da se giblje število otrok od recimo, trenutno jih je 20 do 120 v počitnicah,
               poletnih, ko pridejo na zdraviliško zdravljenje predvsem šolarji.</p>
               <p>Če dovolite, gospod državni sekretar, bi jaz mogoče par komentarjev dal na<gap n="..."/> A, še
               to ste me vprašali, kaj so ostale kronične bolezni pri otrocih. Ostale kronične
               bolezni so pač številne. Sedaj, pač recimo težko bi, zajemajo vsa področja te otroške
               patologije, kar je recimo bilo aktualno tudi za namestitev otrok v naši instituciji,
               so recimo razne motnje hranjenja 
               psihosomatske motnje, ki jih je zadnje čase veliko, potem večkrat, občasno nam
               nameščajo po raznih intervencijah tudi otroke recimo iz oziroma zlorabljene otroke,
               ali to gre za fizične zlorabe ali za kakšne druge zlorabe, ali otroke v kakih kriznih
               situacijah, družinah. Tako da te patologije je ogromno, samo ta trenutek pač seveda,
               ker smo klasificirani zgolj za obravnavo otrok z astmo in drugimi kroničnimi
               pljučnimi obolenji, pač seveda ti otroci zgolj sporadično prihajajo.</p>
            </sp>
            <sp who="SDT3:GaspariniMario">

               <speaker>MARIO GASPARINI:</speaker>

               <p>Predsednik, še eno dodatno vprašanje.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Da, prosim. Prosim, da se vklapljate, ko začnemo z govorom, ko končamo pa
               izklapljajte, da bomo lahko imeli kolikor toliko pregleden magnetogram, ki je
               potreben za vodenje tudi zapisnikov in sprejemanje sklepov. Prosim.</p>
            </sp>
            <sp who="SDT3:GaspariniMario">

               <speaker>MARIO GASPARINI:</speaker>

               <p>Še dodatno vprašanje. Mene zanima, ko imate 20 <gap n="..."/><stage>/Ni razumljivo, ni vključen./</stage><gap n="..."/>
               dodatne programe. To se pravi, ali recimo, ker poznam Debeli Rtič, oni imajo dodatne,
               sportaši, črno-beli itn., pridejo dol, mislim otroci iz teh skupin. V glavnem se gre
               za to, da se zasluži nekaj. Ali vi to imate ali pa ne, ali je to prazno?</p>
            </sp>
            <sp who="SDT3:unknown-M">

               <speaker>GOSPOD DR. MRAVLJAK:</speaker>

               <p>Mi imamo seveda veliko dodatnih programov in z njimi imamo zasedeno recimo
               zdravilišče razpoložljive kapacitete približno 10 mesecev v letu, razen v obdobjih,
               ko so recimo, ne vem, decembra, novembra v zdravilišču ni dodatnih programov, drugače
               smo mi zaradi tega, ker smo pač imeli prostor, smo pripravili številne programe za
               šole v naravi, za različne razrede, za vrtce, za letovanja, zimovanja, in teh otrok
               imamo, kapacitete, zasedene s temi otroci.</p>
               <p>Je pa res, da je to seveda finančni prihodki od tega so pa silno skromni, ker ti
               otroci seveda ne zahtevajo zdravstvene oskrbe in vsega tega zdravstvenega programa,
               tako da recimo potrebujemo, torej približno štiri do pet otrok moramo imeti tega
               dodatnega programa, da nam prinesejo prihodke za enega otroka iz zdravstvenega
               programa. Tako, da mi imamo kljub temu, da imamo polno zasedeno zdravilišče s temi
               dodatnimi programi, pač tiste kapacitete, ki jih nezasedajo otroci iz zdravstvenega
               programa, imamo recimo v lanskem letu finančnih sredstev, ki smo jih pridobili iz teh
               dodatnih programov, samo 15%. Moram pa povedati, da recimo tudi ta sredstva, ki jih
               dobimo mi, ki jih realiziramo s pogodbo z zavodom za zdravstveno zavarovanje, so v
               bistvu zgolj in samo 130 milijonov na leto, je bilo lani. Tako, da so to pravzaprav
               zelo skromne številke, tako da mi tu ne govorimo o nekih velikih  finančnih obremenitvah te države. Je pa res, da
               v bistvu so to tista minimalna sredstva in s temi minimalnimi sredstvi lahko oziroma,
               recimo, zadnja leta funkcioniramo z minimalnim številom otrok, se pravi, toliko, da
               še uspemo vzdrževati ustrezen kader in programe. Če se bodo ta sredstva znižala,pač
               mi teh kadrov in programov ne moremo peljati in potem zdravstveni program seveda pač
               ni izvedljiv. Medtem ko za te dodatne programe, ki jih omenjate, pa se potrebujejo
               samo servisne službe, par ljudi lahko vzdržuje zdravilišče.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospodu direktorju. Poglejte, to zdravilišče je bilo daljnega leta 1987
               najverjetneje ustanovljeno zaradi potreb, ki jih je izrazilo tovrstno zdravljenje
               kroničnega obolenja s strani pediatrične klinike, najbrž da. To se pravi, argumenti
               so bili in zdravilišče vseskozi do danes dela. Enostavno se ne more razumeti, da po
               12 letih zdravilišče še vedno ostaja zavod v ustanavljanju.</p>
               <p>Tako da če je danes tudi strokovni ali razširjeni kolegij pediatrične klinike
               ugotovil, da to podaljšano zdravljenje ali tudi neke vrste psihofizično
               rehabilitacijo potrebujemo, potem mora k temu pristopiti v prvi vrsti ministrstvo za
               zdravje, ampak ne tako, da mi iščemo - kot sem zdaj iz gradiva ugotovil - neke
               primerjalne študije v tujini in tako naprej. Samougotovimo, ali to potrebujemo ali ne
               potrebujemo, in ministrstvo za zdravje, glede na to, da to ni stvar občine, prevzame
               tudi ustanoviteljstvo, ali pa se z neko strokovno komisijo te zadeve dorečejo. Neko
               životarjenje naprej ni smiselno, sploh ne, če se v nepremičnino ne vlada, se je ne
               vzdržuje, bo lepega dne seveda predmet, ki bo brez vsakega pomena in namena.</p>
               <p>Tako da je to v prvi vrsti strokovno vprašanje, ki mora slediti temu, da se zavod
               ustanovi, če so argumenti, temelji in upravičenja verodostojna, tako kot se zavod
               ustanoviti mora - da se vzpostavijo akti zavoda in da se z zavodom potem gospodari
               skozi osnovni program, ki ga sofinancira skozi potrebe zdravstvenega varstva zavod za
               zdravstveno zavarovanje Slovenije, skozi programe, ki so širši, odprti, pa zavod
               lahko ustvarja dodatne prihodke, da se da živeti.</p>
               <p>Če so ti argumenti, potem je treba to v zelo kratkem času vreči na mizo, po domače
               povedano, ustanoviti zavod tako, kot ga je potrebno, sprejeti vse potrebne akte in
               zavod bo z dejavnostjo lahko nadaljeval in jo tudi razširil, glede na morda drugačen
               vhod zdravljenja iz naslova pediatrije; glede na to, da sem se jaz tudi pogovarjal s
               predstojnikom pediatrične klinike, imajo tudi neka strokovna vprašanja, meni je
               skoraj žal, da jih danes tu ni, ampak se bodo ta strokovna<gap n="..."/> A, tu je gospa! Se
               opravičujem! Se opravičujem!</p>
               <p>Toliko sem jaz k tej razpravi doprinesel. Mislim pa, da bi bilo dobro, da bo najbrž
               ministrstvo tisto, ki bi moralo potegniti stvar naprej in ustanoviti neko<gap n="..."/>
               <stage>/nerazumljivo/</stage> telo, ki bo v najkrajšem času pripravilo tako strokovno podlago kot
               pravni temelj in nosilca, ki bo ustanovitelj kot takšen zavoda. Ja, gospod državni
               sekretar, potem pa gospa Vasiljka Maček. No, pa damo kar gospe prednost. Doc. dr.
               Vasilija Maček. Jaz sem se včeraj tudi pogovarjal z gospodom predstojnikom
               pediatrične klinike in mi je napovedal, da boste se vi udeležili. Dobrodošli!
               Prosim.</p>
            </sp>
            <sp who="SDT3:MačekVasilija">

               <speaker>DR. VASILIJA MAČEK:</speaker>

               <p>Dober dan! Hvala za besedo. Rakitna je s stališča pljučne službe oziroma plučnih
               bolnikov, otrok v Sloveniji kvalitetno zdravilišče in je pravzaprav zaenkrat edino
               zdravilišče v Sloveniji, ki je strokovno na tej višini, da jim lahko zaupamo  težke pljučne bolnike. Tja gredo
               tudi otroci, ki jih je treba izšolati. Če govorimo o otrokih z astmo, to ni bolezen,
               ki jo je sodobna medicina ozdravila, to je bolezen, ki se jo z dobrim vodenjem da
               držati na tem, da nikoli več otrok ne pride v bolnico, da ni več nujnih obiskov pri
               zdravniku. Ampak tu je vključeno stalno delanje s temi otroki. In pravzaprav otroci s
               težjo astmo zaenkrat gredo lahko samo na Rakitno; tam imajo usposobljen kader za
               izšolanje teh otrok. Seveda so lahko na pediatrični kliniki. Sicer pa zdravilišča v
               Sloveniji na tej višini zaenkrat ni. Tudi sicer je osebje tu usposobljeno spoznati
               poslabšanja, ker težak pljučni bolnik se lahko poslabša ponoči, v nedeljo; tu je
               organizacija dela taka, da so v tem zdravilišču lahko težki bolniki. Zaenkrat v
               Sloveniji drugega takega zdravilišča nimamo.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa dr. Mačkovi. Gospod državni sekretar, izvolite.</p>
            </sp>
            <sp who="SDT3:unknown-M">

               <speaker>GOSPOD_____:</speaker>

               <p>Mogoče samo dodatna, malo bolj natančna pojasnila.</p>
               <p>Zavod oziroma zdravilišče je že ustanovljeno, je bilo ustanovljeno in
               ustanoviteljica je bila mestna občina Ljubljana, in potem je prevzela to
               ustanoviteljstvo po razdelitvi mestne občine Ljubljana zdaj občina Brezovica. Tako da
               sam zavod ima svojo pravno obliko, ima svoj status in ima svojega ustanovitelja. Tu
               ne sme biti nobenega problema. Mi danes razpravljamo samoo vprašanju, če to
               ustanoviteljstvo prevzame od zdajšnjega ustanovitelja Republika Slovenija.</p>
               <p>Jaz bi še enkrat mogoče poudaril, da vprašanje je, koliko je lahko država,
               republika, korekten ustanovitelj. Če je problem tisti, ki ga je seveda jasno slutiti
               zmeraj v ozadju, če je problem v nekem dodatnem denarju, ki ga je treba pridobiti iz
               sredstev, ki jih Slovenci namenjamo za zdravstvo, potem je pač treba vedeti, da bo ta
               denar moral biti prelit v okviru obstoječega denarja. Kar pomeni, če se bo tu karkoli
               širilo v smislu nekih programov, neke dejavnosti, potem bo to moralo biti v okviru
               tistih sredstev, ki so namenjena za pediatrično dejavnost oziroma konkretno, če bo
               tukaj pediatrična klinika prevzela, prav konkretno sredstva pediatrične klinike.</p>
               <p>Na vsak način bi pa rekel, strinjam se pa s tistim delom predsednikovega izvajanja,
               ko je rekel, da bi se neka dodatna pobuda dala, da se prouči v bistvu te možnosti,
               kaj pa je tukaj možno v okviru danega narediti. Mi, še enkrat pravim, ne odrekamo
               temu, da se tam lahko izvaja en del dejavnosti, za katero je pa po zakonu Republika
               Slovenija zainteresirana, en del sekundarne dejavnosti. Docentka Maček je ravnokar
               omenjala podaljšano bolnišnično zdravljenje. Če je to to, če se izkaže, ampak zdaj v
               okviru teh natančnih definicij, ki jih vzpostavljamo v zadnjem času, če se izkaže, če
               razširjeni strokovni kolegij potrdi in zdravstveni svet tudi potrdi in pa pediatrična
               klinika, da gre za takšno dejavnost, da se takšno dejavnost potem organizira na ta
               način in tako naprej, potem, še enkrat pravim, ne bo nobenih zadržkov za to, da ta
               del dejavnosti kot ustanoviteljica prevzame  Republika Slovenija in potem tudi skrbi za to dejavnost, jo razvija
               naprej, vlaga v njo itn.</p>
               <p>Na vsak način bi pa rekel, da tisti drugi del, ki pa ne spada v ta del, katerega
               skrbnik je Republika Slovenija, tisti del pa bi bilo smiselno razvijati na nek drug
               način, na tak način, kot se je izkazalo, da je zelo učinkovit za zdravilišča. To je
               način ustanovitve po principu oziroma skozi zakon o gospodarskih družbah, oziroma
               dobiti nekega ustanovitelja, ki je mogoče generično zainteresiran za to, da razvija
               ta del dejavnosti, da ga širi v bistvu, da ga plemeniti, ker samo na ta način bo
               potem lahko in sama dejavnost, samo zdravilišče pridobilo, in pa mimogrede, tudi
               občina, zaradi tega ker bodo razne druge dejavnosti v občini tudi povezane z
               dejavnostjo zdravilišča Rakitna.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Lahko, da sem jaz slabo šel skozi gradivo, ampak iz gradiva sodeč je še
               vedno to zavod v ustanavljanju. Lahko pa, da je drugače. No, jaz sem<gap n="..."/> Da. Gospod
               Cukjati, izvolite.</p>
            </sp>
            <sp who="SDT3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Najprej bi malo dopolnil primerjavo z drugimi zdravilišči, kot
               gospodarskimi družbami. Vsa druga zdravilišča so bila ustanovljena kot gospodarske
               družbe, so se razvijale, tako delujejo, obenem pa poleg tega morda v izredno majhnem
               deležu od 2 do 5% svoje dejavnosti tudi ponudijo zdravstvenemu varstvu. Zdravilišče
               Rakitna je samo imensko zdravilišče, sicer pa ni bilo ustanovljeno na tak način. Če
               je v ustanavljanju, se bo treba seveda odločiti, kaj sedaj. Tako, da primerjave in
               napeljevanje v to smer, da naj se zdravilišče Rakitna pač samo gospodarsko obnaša,
               potem bomo pa videli, morda pa bomo kakšno posteljo najeli tudi za zdravstvo, je
               neustrezno.</p>
               <p>Drugo. Zakaj pa sploh zdravilišče Rakitna, zakaj Rakitna. Najprej čisto, bi rekel,
               banalna pripomba, kako si vi predstavljate zdravljenje astme v Ljubljani v času
               smoga, zadušnih plinov in podobno. Kako si to predstavljate? Odrasle pošljemo na
               Golnik. Kam pa otroke? Kam pa otroke? Rakitna ima idealno lego za to dejavnost,
               idealno lego - blizu Ljubljane, asfalt do gor in primerna višina, nadmorska višina z
               izredno primerno klimo za te bolezni.</p>
               <p>Če sedaj, danes ne bi imeli Rakitne, bi jo morali ustanoviti, ne pa, da jo pustimo
               propadati. Sprašujem se, ali je sedaj manj astme, kot jo je bilo v času ustanavljanje
               Rakitne, ali je manj astme? Ne. Naj mi pomagajo pediatri, astme je vse več, vse več,
               ki ima tudi drugekomponente, tudi v ozadju psihične travme in podobno. In psihične
               travme sredi Ljubljane zdraviti je tudi verjetno manj primerno, kot pa v primernem
               okolju Rakitne.</p>
               <p>Glede ustanoviteljstva pa še to. To gre izključno za sekundarno dejavnost. Ne poznam
               primera v Sloveniji, kjer bi bil zavod, katere lastnik bi bila  občina, majhna občina, kot je Brezovica, in bi
               opravljala sekundarno dejavnost. Oprostite, za sekundarno dejavnost je odgovorno
               ministrstvo. Če se izogiba te odgovornosti in če bo Rakitna propadla, bo na račun
               slabega ministrstva. Tukaj je pa treba reči bobu-bob.</p>
               <p>Bi pa vendarle predlagal, da razširjen strokovni kolegij za pediatrijo se obnaša
               nekoliko bolj odločno in da te potrebe otrok tudi izpostavi na drugih mestih, ne samo
               tam, kjer to ni slišati, slišati mora tudi javnost, slišati mora tudi to, da
               pravzaprav v primeru Rakitne ne gre za nobena velika dodatna sredstva, ampak samo za
               ureditev in ne preureditev pravnega statusa. Še enkrat poudarjam, zavod, ki opravlja
               sekundarno dejavnost, ne more biti v lasti občine. V lasti majhne občine Brezovica,
               kajti na primarni ravni se odloča o povsem drugih programih, kot pa je program, ki mu
               je namenjena Rakitna. Hvala.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod državni sekretar bi še paket razpravljavcev dali skozi, ki so se
               pripravili, pa boste morda povzel tudi v širšem kontekstu. Gospa Danica,
               izvolite.</p>
            </sp>
            <sp who="SDT3:SimšičDanica">

               <speaker>DANICA SIMŠIČ:</speaker>

               <p>Hvala lepa za besedo. No, jaz bi v razmejitvi med mladinskim zdraviliščem ali pa
               otroškim zdraviliščem in drugimi zdravilišči potegnila pravzaprav še eno razliko, ne
               samo to, ki jo je že pred menoj dr. Cukjati. Glede na to, da je bilo poudarjeno, da
               druga zdravilišča delujejo na osnovi gospodarskih družb in glede na to, da vendarle
               naša zakonodaja loči med zdravstvenim varstvom za otroke in skrbjo in za odrasle, bi
               rada posebej poudarila, da po obstoječem zakonu so otroci tisti, ki so deležni
               posebnega varstva in imajo v okviru tega varstva tudi poseben status, in da to ne bi
               smeli pozabiti. Zatose mi zdi dobra ideja, da se vendarle v realno kratkem času
               ustanovi neka komisija, ki bi želela stvari urejati benevolentno in ne tako, kot se
               je zgodba vlekla skozi različna obdobja različnih ministrov, pa se danes ponovno
               soočamo z njo.</p>
               <p>Gre za to, za preprosto odločitev, ali ta država v okviru res da omejenih sredstev
               želi, hoče, mislim pa, da zmore urediti ta problem, glede na to, da je to pač tista
               populacija, ki sama teh problemov ne mora urejati, in hkrati tista populacija, od
               katere, pa naj zveni še tako demagoško, je nenazadnje odvisna tudi naša prihodnost.
               In če otrok v tem obdobju ali ljudi, ki jim rečemo v tem starostnem obdobju otroci,
               ne bomo zdravili in poskrbeli zanje, bomo imeli v nadaljevanju toliko večje probleme
               in toliko več denarja bo iz zdravstvene blagajne šlo za njihovo nadaljnjo skrb v
               starejšem starostnem obdobju. Mislim, da je treba pomisliti tudi na te stvari.</p>
               <p>Tako, da jaz se nagibam zelo v to smer, da tukaj je ustanoviteljica Republika
               Slovenija, da v okviru te pristojnosti prevzame skrb. Hkrati bi pa rada rekla, da je
               vprašanje, ali gre tukaj samo za vprašanje nadaljevanja bolnišničnega zdravljenja.
               Jaz ne vem, ampak pred leti sem bolj intenzivno spremljala problem Rakitne in problem
               astmatikov in če se prav spomnim, je pomembno, da je seveda tudi redno klimatsko
               zdraviliško zdravljenje v določenih obdobjih itn., da se stanje izboljšuje oziroma
               določena kondicija vzdržuje in ne poslabšuje. S tega vidika in s tistega, kar sem na
               začetku rekla, otroci so skupina v tej državi, za katero posebej skrbimo pri nas.</p>
               <p>Postavljam vprašanje in dajem sugestijo, da se vendarle  razmišlja nekoliko širše, ne smo skrb za nadaljevanje
               neposrednega bolnišničnega zdravljenja ležanja v postelji, če temu lahko tako rečem.
               Hvala lepa.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Drobnič.</p>
            </sp>
            <sp who="SDT3:DrobničJanez">

               <speaker>MAG. JANEZ DROBNIČ:</speaker>

               <p>Hvala za besedo. Tukaj bi lahko rekli in bi povedali, da se izkazuje nacionalni
               interes. O nacionalnih interesih lahko govorimo ob takem primeru, ko gre za
               zdravstveno varstvo otrok. Namreč jaz se zelo zavzemam, da to prevzame republika. Kaj
               bi s tem pridobili, če bi dali v upravljanje ali pa v ustanoviteljstvo občino, ki
               pravzaprav nima posebnega interesa, da bi se s tem ukvarjala. Bi pa bilo to v
               primerih konkurence, če bi vzpostavljali konkurenco med klimatskimi zdravilišči
               otrok, pa bi bili upravitelji različni, da bi se potem tekmovalo med njimi. Ker gre
               pa pravzaprav za eno tovrstno zdravilišče, je pa to nesmiselno sploh se o tem
               pogovarjati. Tukaj je izrazito javni interes, državni interes, na državnem nivoju in
               zato je dobro, da je tudi ustanoviteljstvo v istih rokah - to je logično. In sploh,
               ker gre za zadevo javnega pomena, zdravljenja otrok.</p>
               <p>Tako, da bi prepustili ustanavljanje občini. Nič ne bi pridobili, na stroškovni
               ravni nič ne bi pridobili, bi pa veliko zapletli. Kako bi potem sploh izvajala svoj
               interes država? Bi šlo lahko tudi navzkriž, zalomilo bi se zagotovo pri stroških. Pri
               čemer pa ne bi tistega dosegli, kar imate vi v misli, racionalnosti poslovanja. Ne bi
               prišlo do tega, ker občina ni, ona ni obvezna, da bi racionalizirala poslovanje, ker
               ne bo imela interesa, da tekmuje z nekom drugim, ker ne bo z nikomer tekmovala.
               Kvečjemu se bo zapletlo, med dvema <q>"špalirjema"</q> bo zadeva tekla, bodo spori in
               takrat, ko bodo potegnili otroci ali javna služba, ki bi morala delati pametno.</p>
               <p>Tako, da glede na to, da se toliko časa vleče, da so evidentne potrebe po teh
               kapacitetah, da se te kapacitete koristijo in da se tudi bodo, po mojem mišljenju
               sploh ni več razmišljanja o tem, ali bi sploh to ustanovili ali ne bi, ampak je sedaj
               samo, kako ustanoviti, kakšne te robne pogoje postaviti, samo to je še vprašanje.
               Drugega vprašanja ni več. Hvala.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Kolega Germič.</p>
            </sp>
            <sp who="SDT3:GermičLjubo">

               <speaker>LJUBO GERMIČ:</speaker>

               <p>Gospod predsednik, hvala lepa za besedo. Torej, ko sem razumel pobudo gospoda
               Cimpermana, seveda, je namen današnje razprave predvsem v tem, da se pripelje, bi
               rekel, ta zgodba do konca oziroma da se pospešijo vsi postopki, ki naj rešijo status
               tega mladinskega klimatskega zdravilišča.</p>
               <p>Ko sem sam prebiral te dokumente, ki smo jih dobili v zvezi z obravnavo te točke,
               seveda se mi je takoj v začetku postavilo vprašanje, zakaj je nastala potreba po
               ustanovitvi enega takšnega klimatskega mladinskega zdravilišča in seveda logičen
               zaključek mi je bil ta, da je bilo v Sloveniji oziroma takrat na ožjem območju mestne
               občine Ljubljana dovolj potreb za to, da se takšno zdravilišče tudi ustanovi.  In seveda, če nadaljujem
               razmišljanje v tej smeri, se mi zdi danes, ko o tem razmišljamo, prav gotovo kot
               osnova za to, da razmišljam, kako naj ima status urejeno to zdravilišče, predvsem
               strokovno vprašanje, na katerega seveda mora dati odgovor ministrstvo, ki mora seveda
               takšno mladinsko zdravilišče videti v svoji mreži, kajti če je bilo potreb pred
               dvanajstimi leti toliko, da se je o tem razmišljalo, sem prepričan, da bi danes, ko o
               tem razmišljamo, prav gotovo morali imeti konkretne podatke, kaj to pomeni. Seveda
               glede na to, da smo slišali, da je to edino mladinsko klimatsko zdravilišče v
               Sloveniji, sem prepričan, da danes obstajajo potrebe za to, da to ohranimo, še večje,
               kot so bile takrat, ko je bilo to nekje mišljeno samo nekje ožje, glede na to je bila
               na predlog mestne zdravstvene skupnosti mesta Ljubljane predvidena kot
               ustanoviteljica mestna občina Ljubljana, seveda, danes potreba še večja. Zato se mi
               zdi zelo pomembno reči to, da seveda ministrstvo za zdravje mora dati strokovni
               odgovor, na kak način vidi nadaljnjo usodo tega klimatskega zdravilišča, seveda v
               luči te stroke, ki seveda mora zagotavljati zdravljenje v okviru javnih zdravstvenih
               zavodov, populaciji, za katere je bilo to zdravilišče tudi v izhodišču ustanovljeno.</p>
               <p>Zdi se mi oziroma menim, da je nedopustno, da je seveda na osnovi teh strokovnih
               zahtev zdravljenje v tem mladinskem klimatskem zdravilišču pogojeno z delitvami občin
               in s temi pravnimi statusi, kajti na ta način zgubljajo tisti, za katerega je bilo pa
               to zdravilišče ustanovljeno. Se mi zdi, da mi, ki o tem moramo najti neko rešitev in
               o tem odločiti, moramo biti toliko odgovorni, da do te rešitve čim prej pridemo. Zato
               se mi zdi, da bi današnji razgovor seveda morali skleniti z nekim sklepom, ki bo
               zavezal, tisti, ki morajo pripraviti da v nekem zelo kratkem roku, glede na to da
               veliko dejstev, je v teh letih, o katerih je ta tematika bila odprta, bilo izrečeno,
               mislim, da minister za zdravje mora imeti podatke o tem, in da seveda o teh vsebinah
               morajo odločiti tisti strokovni organi,ki bodo seveda takšnemu zdravilišču dali ta
               pravni status v korist tistih otrok in mladine, ki te usluge v okviru javnega
               zdravstvenega zavoda mora najti. Zato se mi zdi vsekakršno daljše odlaganje tega
               problema nedopustno in se mi zdi, da bi znotraj tegamorali biti kratki roki za to, da
               pridemo do neke odločitve o tem, kakšna naj bo ta usoda tega javnega zdravstvenega
               zavoda. Zdi se mi sprejemljivo razmišljati v tej smeri, kot je bilo že rečeno, da
               seveda tukaj ministrstvo za zdravje mora prevzeti tisti del obveznosti, kateremu
               gredo. Hvala lepa.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Še gospa Črnugljeva, potem imamo pa gospoda direktorja in državnega
               sekretarja, in bomo nekako povzeli.</p>
            </sp>
            <sp who="SDT3:ČrnugeljSilvija">

               <speaker>SILVA ČRNUGELJ:</speaker>

               <p>Hvala lepa. Ne bi se rada ponavljala, ker mislim, da so že do sedaj vsi diskutanti
               povedali bistvo, da tu ni samo problem, kot je naslovljen v sami pobudi pravnega
               statusa zdravilišča, ampak da je tudi problem v načinu financiranja, v artikulaciji
               javnega interesa, jaz pa osebno vidim tudi problem v tem, da zavod kot tak dejansko
               nima ne perspektive, ne razvoja, in da zaradi takega neurejenega statusa ne more
               načrtovati in iskati eventualno tudi boljše strokovne rešitve za zdravljenje te
               prepogoste bolezni in zelo zahtevne bolezni.</p>
               <p>Zato mislim, gospod predsednik, da bi bilo dobro, da na tej seji pač sprejmemo
               nekatere okvirne usmerjevalne sklepe, s katerimi bi dejansko to dolgo trajajočo
               agonijo tega zdravilišča na en način tudi  razrešili in stimulirali tudi ministrstvo za zdravje, da čimprej
               pristop k temu problemu in ga enkrat za vselej razreši, da bo tudi način financiranja
               dosti stabilen in tudi možnosti razvoja boljše. Hvala.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod direktor, izvolite.</p>
            </sp>
            <sp who="SDT3:unknown-M">

               <speaker>GOSPOD DR. MRAVLJAK:</speaker>

               <p>Jaz bi želel samo pripomniti, da v bistvu ne gre za razpravo, ki je bila namenjena
               kaki bistveni širitvi dejavnosti ali novim sredstvom. Gre samo za to, da se zaščiti
               ta program, ki že teče in ki je že financiran. Recimo mi tudi ne dosegamo, večkrat ne
               dosežemo plana, ki ga imamo po pogodbi predvidenega z zavodom za zdravstveno
               zavarovanje. Tako da mi kvečjemu porabimo manj sredstev, kot je predvidenih za naš
               program oziroma našo dejavnost. Hvala.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod državni sekretar, izvolite.</p>
            </sp>
            <sp who="SDT3:unknown-M">

               <speaker>GOSPOD ______________:</speaker>

               <p>Hvala. Jaz bi mogoče samo toliko. Za začetek, veseli me, da se z dr. Cukjatijem
               strinjava v tem. Tudi jaz sem v uvodni razpravi poudaril, da sekundarna dejavnost
               spada v državni okviru oziroma pod okrilje Republike Slovenije in se temu ne odrekamo
               ta trenutek. Še enkrat pa prav posebej pravim, tukaj bo morala republika oziroma
               država prevzeti tisto svojo vlogo, ki jo ima na tem področju.</p>
               <p>Podprl bi vsa ta razmišljanja, ki so bila navedena tukaj, o novi pobudi za novo
               preučitev, predvsem to strokovno, kot je gospod Germič poudaril, strokovno preučitev
               problematike. S tem, da tisto, kar smo mi napisali v zadnje odgovoru iz decembra
               lanskega leta, z decembra 2001, kar se nas tiče je vrhovni strokovni organ, ki bi o
               tem lahko odločal in ki mislim, da o tem mora oziroma ne odloča, ampak da svoja
               izhodišča, je razširjeni strokovni kolegij in pa pediatrična klinika, s tem, da vse
               ocene bodo morale biti pa vseeno opravljene znova, ker določena izhodišča so
               drugačna, kot so bila pred leti, ne da so se razmere od takrat spremenile, ampak na
               nek drug način se razmišlja.</p>
               <p>Razširjen strokovni kolegij bo moral vzeti v obzir ne samo to, da je incidenca
               mogoče določenih bolezni večja, ampak bo moral pač vzeti v obzir tudi to, da imamo v
               zadnjih desetih letih 800 tisoč otrok manj v Sloveniji itn. Moral bo razširjeni
               strokovni kolegij natančno določiti indikacije, ki spadajo tja, potrebe, slovenske,
               po obravnavanju teh indikacij na tem mestu, mogoče tudi razdelitev dela med še
               kakšnimi drugimi lokacijami. Sedaj, ta trenutek sem preveč laičen, da bi ugotavljal,
               ali je tukaj kakšno prekrivanje z Valdortro oziroma z Debelim Rtičem itn. Skratka, to
                  bo pač strokovna naloga tega
               strokovnega organa.</p>
               <p>Mimogrede toliko bi pa le se ne strinjal z razpravljavci. Taka naloga pa na nek
               način ne more biti opravljena, če sedaj malo karikiram, iz danes na jutri. Taka
               naloga zahteva svoj čas. To sem prepričan, tudi docenta tukaj potrdila, ko sodeluje
               pri teh projektih, to ni stvar neke razprave na sestanku razširjenega strokovnega
               kolegija, ampak je za to potrebno vzeti si čas, ljudje morajo v bistvu narediti
               določene analize, določene raziskave itn. Torej, za tako, za odgovor, kompleksen
               odgovor na to vprašanje oziroma na pobudo bo potrebno pač vseeno počakati nekaj
               mesecev. Strokoven odgovor, o tem govorim.</p>
               <p>Ministrstvo sicer lahko da zelo hitro, relativno hitro nek upravni odgovor, mi lahko
               napišemo to, kar smo napisali v zadnjem odgovoru gospodu poslancu, z vsem
               spoštovanjem in s sprejemanjem te pobude. Še enkrat poudarjam, mi smo jo sprejel in
               jo bomo organizirali oziroma, kako bi rekel, dali v neko razpravo. Ampak verjetno pa
               to ne bo moralo biti narejeno zelo na hitro, ampak bo za to potrebno nekaj mesecev,
               za tisto, kakor sem rekel, natančno preučitev tega, kaj je tam možno, kaj se tam mora
               itn. Hvala.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa, gospod državni sekretar. V sklepu bomo prav gotovo tudi neko dinamiko
               zapopadli, ki naj bi bila prisotna v delu te komisije. Gospod Vizjak, izvolite.</p>
            </sp>
            <sp who="SDT3:VizjakAndrej">

               <speaker>MAG. ANDREJ VIZJAK:</speaker>

               <p>Jaz se nisem imel namena oglasiti, vendar se moram glede na zadnje besede
               spoštovanega gospoda državnega sekretarja. Poglejte. Tu nas, kot male šolarje uči, da
               seveda to ne gre čez noč in ne gre na enem sestanku, desetletja so tu okoli pa ni nič
               narejenega. To je skrb vzbujajoče in jaz razumem, da se to ne da čez noč narediti. Ne
               razumem pa, da se to v tem obdobju ni dalo narediti. Zato je to težko nekako
               poslušati, češ ne gre čez noč. To je ena stvar,ki sem jo želel povedati.</p>
               <p>Druga stvar je pa to, ki ste mi jo že tudi nekako povzel, da v sklepu, to se pravi v
               zaključku te debate mora stati neka dinamika, ki bo zavezovala vlado, da seveda okoli
               tega perečega problema tudi doreče, da to zopet ne bo nekaj, kar bo trajalo deset let
               ali pa še več. Jaz predlagam, da dejansko v nekaj mesečnem obdobju vlada okoli tega
               doreče in seveda ponudi ustrezne rešitve. Seveda, rešitve v kontekstu, ki bodo šle v
               interesu otrok, ne pa v interesu kapitala.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Cukjati, izvolite.</p>
            </sp>
            <sp who="SDT3:CukjatiFrance">

               <speaker>FRANCE CUKJATI:</speaker>

               <p>No, jaz bi imel samo to pripombo, da pravzaprav definiranje točnejše vsebine dela
               zdravilišča oziroma obravnava in definiranje registra diagnoz, indikacij za to
               zdravljenje, potem postavitev strokovnih kriterijev glede dolžine in podobno, glede
               kadrov, medicinskega dela - to nima nič z ustanoviteljstvom. Ne vezati vprašanje na
               neke dodatne študije in ne vem kakšne zopet <q>"čira-čare"</q> vezati vprašanj
               ustanoviteljstva na te stvari. Mislim, da je vprašanje ustanoviteljstva jasno, ni
               potrebno nobenih študij, je povsem konkretno vprašanje, šele potem, ko bo država
               ustanoviteljica, pa naj požene ves ta strokovni  mehanizem za dodelavo programov in podobne stvari.</p>
               <p>Opozarjam pa, v kolikor ne bo država lastnik, ampak bo lastnik neka d.o.o., neka
               delniška ali pa neka delniška družba, potem bo zagotovo iz tega zdravilišča izpadel
               nezanimiv, neprofiten program zdravstva, zagotovo. Iz tistih sob, iz tistih tam
               zadaj, morda se bodo še zgradili neki konjski hlevi in bomo imeli jahalne šole, bomo
               imeli nekaj povsem drugega, za kar smo ustanavljali zdravilišče pred tolikimi
               leti.</p>
               <p>Še enkrat poudarjam, tukaj je odgovornost ministrstva, ker gre za sekundarni nivo,
               ustanoviteljstvo ne vezati in ne moremo vezati vprašanje ustanoviteljstva na neke ne
               vem kakšne dodatne strokovne razprave, študije, ki bodo zopet financirane in ne vem
               kaj delano. Gre za zdaj, za rešitev in mislim, da ta rok, da se razrešijo vprašanja
               ustanoviteljstva, mora biti zelo kratko postavljen.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Ni več razprave. Jaz bi predlagal v razpravo in dopolnitev sklep, ki bi
               morda nekako povzel to razpravo. Je pa vprašanje, v tem sklepu zapopademo predvsem
               ureditev pravnega statusa ali tudi namenskega statusa. Jaz bi zaenkrat predlagal
               sklep, ki je lahko sledeč: <q>"Odbor državnega zbora Republike Slovenije za zdravstvo,
               delo, družino, socialno politiko in invalide se je seznanil s problematiko pravnega
               ali, lahko tudi, in namenskega statusa mladinskega klimatskega zdravilišča Rakitna.
               Odbor predlaga ministrstvu za zdravje, da v roku petnajstih dni imenuje strokovno
               komisijo, ki bo skupaj z zavodom za zdravstveno zavarovanje Slovenije, pediatrično
               kliniko v Ljubljani, občino Brezovico ter mestno občino Ljubljana pripravilo
               operativni plan ureditve pravnega ali tudi namenskega statusa mladinskega klimatskega
               zdravilišča Rakitna."</q></p>
               <p>In drugi del sklepa: <q>"Ministrstvo za zdravje naj v roku šestih mesecev - ali je to
               predolg rok, v kolikor se govori samo o pravnem statusu, vsekakor predolg rok - od
               dneva imenovanja strokovne komisije posreduje odboru za zdravstvo, delo, družino,
               socialno politiko in invalide operativni plan ureditve pravnega statusa mladinskega
               klimatskega zdravilišča Rakitna."</q> Čeravno je tukaj razmišljanje in dvom kolega dr.
               Cukjatija lahko na mestu, samo lahko pa, da je mogoče v ta namenski del ali
               programski del lahko še kaj dopolniti. Drugo pa je, če se odločamo samo za pravni
               status, kar je pa evidentno, da 
               po 12 letih je že kar malo smešno, da zavod kot tak ni polno, bi rekel, osnovljen
               oziroma pravno definiran v polna pooblastila. Odpiram razpravo. Da, gospod
               Cimperman.</p>
            </sp>
            <sp who="SDT3:CimpermanJanez">

               <speaker>JANEZ CIMPERMAN:</speaker>

               <p>Namen skice je bil urejanje pravnega statusa in predlagam, da je v sklepu samo pravni
               status in da ta rok zmanjšamo na tri mesece.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>V tem primeru je prav gotovo smiselno, da ministrstvo za zdravje za to strokovno
               komisijo, ki jo bodo sestavili ključni akterji, seveda vključno z zavodom samim, je
               skoraj nepotrebno pisati, ampak temi zainteresirani ali potrebnimi akterji opravi
               dokončno pravno statusno ureditev zavoda v treh mesecih. To se pravi, sklep bi potem
               glasil tako, kot sem rekel, da ministrstvo za zdravje v roku 15-ih dni imenuje
               strokovno komisijo, ki bo skupaj z zavodom za zdravstveno zavarovanje Slovenije,
               pediatrično kliniko v Ljubljani, občino Brezovico ter mesto občino Ljubljana
               pripravilo operativni plan ureditve pravnega statusa mladinskega klimatskega
               zdravilišča Rakitna. Ministrstvo za zdravje naj v roku treh mesecev od dneva
               imenovanja te strokovne komisije posreduje odboru za zdravstvo, delo, družino,
               socialno politiko in invalide operativni plan ureditve pravnega statusa tega
               okrevališča. Da, gospod Vizjak.</p>
            </sp>
            <sp who="SDT3:VizjakAndrej">

               <speaker>MAG. ANDREJ VIZJAK:</speaker>

               <p>Samo eno. S tem drugim delom se popolnoma strinjam, kjer je nekoliko bolj zavezujoča,
               to se pravi je besedica <q>"naj"</q>. V prvem delu je pa <q>"predlaga"</q> ustanovitev. Jaz mislim,
               da državni zbor ima v skladu s pooblastili in v skladu s svojo formalno pozicijo tudi
               možnost nekako, kako bi rekel, bolj zavezujočih odločitev in sklepov. Mene zanima tu,
               jaz se s to dikcijo v celoti strinjam, če bom dobil tu od državnega sekretarja neko
               izjavo, da bodo res to naredili, ne da bo to <q>"naj"</q> ali pa <q>"predlagamo"</q>, oni pa pač s
               tega predloga ne bodo upoštevali. Zato me zanima, ali je tadikcija sklepa za vlado
               oziroma za konkretno ministrstvo za zdravje zavezujoča, da bodo to res v teh rokih
               naredili. Če ne, predlagam, da so nekje neki bolj trde zaveze v teh sklepih.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa, mag. Vizjak. Sedaj, pristojnost delovnega telesa državnega zbora je
               vsekakor takšna, kot jo veleva poslovnik in razmejitev pristojnosti med različnimi
               državnimi akterji. Mi na vsak način ne moremo velevati ali zapovedovati ali ukazovati
               in mi smo, vsaj jaz, ko sem pripravljal skupajs sodelavcem tega odbora, sva pač
               ugibala kaj, ali to predlagamo ali je naprošamo, ali je nek drug pogojnik, ampak
               mislim, da je sama razprava bila  tako evidentna v argumentih, da ministrstvo kot tako in vsi ti
               akterji, ki bodo sodelovali v tej strokovni komisiji, ne morejo mimo tega, da odbor
               kot zainteresirano delovno telo ali, bi rekel, kot telo, ki tudi strokovno preučuje
               vprašanja s področja, ki mu je delovno področje, tudi kot predlog se pojmuje kot neke
               vrste zavezo.A ne, gospod državni sekretar?</p>
            </sp>
            <sp who="SDT3:unknown-M">

               <speaker>GOSPOD ______________:</speaker>

               <p>Ali lahko?</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Da, prosim.</p>
            </sp>
            <sp who="SDT3:unknown-M">

               <speaker>GOSPOD ______________:</speaker>

               <p>V bistvu ste že vi povzeli tisto, kar sem tudi jaz želel mogoče. Ampak dodatno bi pa
               gospodu Vizjaku še to. Že ta drugi del sklepa na nek način je zavezujoč in ga
               sprejemamo, bomo vsaj poskusili ga, se opravičujem, uresničiti. Ampak tudi ga bomo
               uresničili. Mislim pa, da nam tukaj pa le morate pustiti pa tisto možnost, da pa sami
               izberemo pot, določimo pot po kateri bomo do tega sklepa pripeljali. Mi bomo vam pač
               predložili v roku treh mesecev to informacijo, celovito informacijo, s tem, da kako
               bomo pa do nje prišli, ali preko komisije, ki jo bomo ustanovili tako, kot vi
               predlagate, ali nekako drugače, preko neke druge komisije, to pa bi mogoče res bilo
               korektno prepustiti nam. Se pa strinjam, na mestu pa je predlog, da uberemo tako in
               tako pot.</p>
            </sp>
            <sp who="SDT3:BrenčičStanislav">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Jaz bi potem predlog takih dveh sklepov dal v odločanje.</p>
               <p>Kdo podpira sklep, ki sem ga posredoval? Kdo je za? <stage>(10 članov.)</stage> Kdo temu
               nasprotuje? <stage>(Nihče.)</stage></p>
               <p>Hvala lepa, sklep smo sprejeli. S tem smo tudi zaključili to točko in zaključujem
               izredno sejo.</p>
               <p>Zahvaljujem se tako pobudnikom, kot vsem, ki ste na seji kot razpravljavci, in z
               dobrimi argumenti sodelovali in želim vam lep dan naprej.</p>
               <stage type="time">(Seja je bila zaključena 23. januarja 2002 ob 9.28 uri.)</stage>
            </sp>
         </div>
      </body>
   </text>
</TEI>