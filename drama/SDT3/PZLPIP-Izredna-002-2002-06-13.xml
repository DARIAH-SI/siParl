<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT3-PZLPIP-Izredna-002-2002-06-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Pododbor za lastninsko preoblikovanje in privatizacijo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">BB2BEF3BA2DCE4C6C1256BCA002CC4D6</idno>
               <idno type="custom" subtype="day">8AE1FC3B0820B34AC1256BD8002B0B37</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=8AE1FC3B0820B34AC1256BD8002B0B37</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-PZLPIP-Izredna-002-2002-06-13.PZLPIP" n="002">
               <name>Izredna</name>
               <date when="2002-06-13"/>
            </setting>
         </settingDesc>
         <particDesc>
            <listOrg>
               <org xml:id="SDT3-PZLPIP-Izredna-002-2002-06-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-PZLPIP-Izredna-002-2002-06-13.PZLPIP">
                        <orgName key="PZLPIP">Pododbor za lastninsko preoblikovanje in privatizacijo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">PODODBOR DRŽAVNEGA ZBORA REPUBLIKE SLOVENIJE ZA LASTNINSKO PREOBLIKOVANJE IN PRIVATIZACIJO</stage>
            <stage type="session">2. izredna seja</stage>
            <stage type="date">(13. junij 2002)</stage>
            <stage type="chairman">Sejo je vodil Blaž Kavčič, predsednik pododbora.</stage>
            <stage type="time">Seja se je pričela ob 13.36 uri.</stage>


            <sp xml:id="SDT3-PZLPIP-Izredna-002-2002-06-13.sp1">

               <speaker>PREDSEDNIK BLAŽ KAVČIČ:</speaker>

               <p>... smo postali sklepčni in začenjam 2. izredno sejo pododbora za lastninsko
               preoblikovanje in privatizacijo. Lepo vas pozdravljam vse prisotne, vabljene,
               predstavnike medijev, strokovne sodelavce, kolega poslance.</p>
               <p>Torej dnevni red ste dobili z vabilom. Se pravi, določil sem dnevni red. 1. točka,
               potrditev osnutka zapisnika 1. izredne seje, potem obravnavanje poročila o delu
               Agencije Republike Slovenije za revidiranje lastninskega preoblikovanja podjetij za
               leto 2001, 3. točka obravnavanje problematike povezane s sodbo vrhovnega sodišča
               Republike Slovenije o pravdi Magistrat International d.d. Ljubljana in 4. točka
               razno. Kot vidite smo dnevni red nekoliko skrajšali v upanju, da bomo lahko glavnino
               teh nalog opravili v tej kratkem času kot nam je zdaj v opoldanski pavzi na
               razpolago.</p>
               <p>Ja se prisotnim kolegom poslancem zahvaljujem, ker so, da so si vzeli čas, da kljub
               tako malo razpoložljivega časa pridejo. Hvala lepa. Torej, ali je v zvezi z dnevnim
               redom kakšen dodaten predlog, predlog za umik</p>
               <p>Če ne, predlagam, da preidemo k obravnavi <title>1. TOČKE DNEVNEGA REDA, TO JE
                  POTRDITEV OSNUTKA ZAPISNIKA 1. IZREDNE SEJE.</title> Kot običajno je osnutek, sicer
               ni samo bil na vpogled v računalniški mreži Lotus Notes, ampak je bil tudi razdeljen,
               uporabljen tudi kot delovno gradivo na matičnem, torej na odboru za finance in
               monetarno politiko. A so v zvezi s tem zapisnikom kakšna vprašanja? Če ne,
               ugotavljam, torej dajem osnutek zapisnika na glasovanje.</p>
               <p>Kdo se strinja? (? članov.) Je kdo proti? (Nihče.)</p>
               <p>Prehajamo na <title>2. TOČKO DNEVNEGA REDA, TO JE ŽE NAPOVEDANO POROČILO.</title> V zvezi
               s tem bi zelo hitro predal besedo predstavnici agencije. Gospe Roži Žust. Povedal bi
               uvodoma samo to, da smo pač prejeli poročilo v skladu z veljavno zakonodajo. V samem
               poročilu, jaz bi mogoče kot predsedujoči izrazil nekaj pričakovanj. Hvala lepa.
               Ugotavljam, da se nam je ta trenutek pridružil tudi gospod Ivana Mamić, ki nadomešča
               dr. Andreja Bajuka. Pozdravljeni.</p>
               <p>Torej želel bi izraziti nekaj želja v zvezi s poudarki pri predstavitvi tega
               poročila. Opozoril bi na to, da se na strani 18 omenja eno posebno poročilo, ki se
               imenuje analiza revizijskih postopkov in ocena njihovih rezultatov. To poročilo, gre
               za neko samo oceno, bi obravnavali prihodnjič. V zvezi s tem bomo pač še morda
               sprejeli poseben sklep.</p>
               <p>V samem tem, v sami predstavitvi poročila pa mogoče bi vas prosil, če je možno dati
               kakšen podatek o tem, kako so po vaši oceni izgleda razmerje vseh stroškov agencije v
               odnosu do izplena iz odpravljenih oškodovanj. Jaz morda mogoče dolgujem malo
               opravičila, za tako podjetniško zastavljeno vprašanje, ampak mislim, da bo tudi
               kolege poslance zanimala pač tudi poleg vseh drugih sestavin tega poročila, malo tudi
               ekonomika tega podjetja, za katero verjamemo, da jo vi pač zasledujete po najboljših
                  močeh.<stage type="mag"/> (Nadaljevanje) Torej s tem kratkim
               uvodom bi vam predal besedo.</p>
            </sp>
            <sp xml:id="SDT3-PZLPIP-Izredna-002-2002-06-13.sp2">

               <speaker>ROŽA ŽUST:</speaker>

               <p>Hvala. Agencija za revidiranje predstavlja svoja letno poročilo, ki ga je dolžna
               pripraviti na podlagi zakona o agenciji za revidiranje. Letno poročilo vsebuje tri
               sklope poglavij. Najprej je osnovno predstavljena agencija, njene funkcije, zaposleni
               in njen proračun, tudi njene naloge zelo na kratko. V drugem delu je poudarek na
               programu dela in realizaciji tega programa s samo oceno in učinki. Sledita pa še dve
               zbirni poročili. Ti dve zbirni poročili dodajamo zaradi kontinuitete ter postopki
               revizije, predvsem tista revizija privatizacijske za obdobje od leta 1990 do 1992,
               potekajo že zelo dolgo. In posamični podatki so reprezentativni. Drugo zbirno
               poročilo je pa poročilo o drugi vrsti revizije, to tako imenovani novi reviziji, to
               je revizija za obdobje po 1.1. leta 1993 do vpisa privatizacije v sodni register. Te
               postopke revizije je začela opravljati agencija za revidiranje, vendar pa tudi pri
               tem, keragencija obstaja že dobrih pet let, že šesto leto, je posamični letni podatek
               ne reprezentativen.</p>
               <p>Mogoče bi v svoji predstavitvi združila posamezne postopke in samo enkrat govorila o
               posamezni vrsti revizije. Najprej z vidika opravljenega dela v letu 2001, potem pa na
               kratko dodala samo najpomembnejše zbirne podatke.</p>
               <p>Torej agencija za revidiranje je pravna oseba javnega prava, ustanovljena je bila na
               podlagi zakona o agenciji in je pričela poslovati 7. avgusta leta 1996, ko je začelo
               učinkoviti ustavna odločba. Agencija za revidiranje je proračunski uporabnik. Njen
               proračun v letu 2001 je znašal 334 milijonov. Večina tega zneska, približno 77
               odstotkov odpade na plače zaposlenih, manjši znesek pa preostali, predstavljajo
               materialni stroški in investicije.</p>
               <p>V agenciji za revidiranje je zaposlenih 28 ljudi, pretežno z visoko izobrazbo, od
               tega je 17 revizorjev lastninskega preoblikovanja, ki so vsi univerzitetni
               diplomirani ekonomisti oziroma pravniki s specialističnimi znanji s področja
               revidiranja. Agencija za revidiranje dodeljenih proračunskih sredstev ni v celoti
               porabila. Izkoristila je 95 odstotkov svojega proračuna. Razlogi za to so nekaj v
               prekinitvi zaposlitve dveh zaposlenih, pri materialnih stroških in investicijah pa so
               razlogi v tem, da je bilo v začetku leta uvedeno začasno financiranje in silni
               racionalizirani ukrepi glede trošenja. Konec leta pa se je proračunsko leto
               zaključilo že v novembru. Tako, da vse obveznosti, ki jih je agencija za revidiranje
               prevzela, niti niso zapadle v lansko leto.</p>
               <p>Agencija za revidiranje še vedno opravlja naloge, zaradi katerih je bila
               ustanovljena, v zakonu o agenciji za revidiranje so bile določene tri osnovne naloge.
               To je revizija lastninskega preoblikovanja za obdobje <stage type="mag"/> (Nadaljevanje) do konca leta 1992. Nova revizija za obdobje od
               1.1.1993 do vpisa privatizacije v sodni register. In opravljanje pregledov finančno
               materialnega poslovanja pravnih oseb, dokler le te niso vpisane v sodni register,
               dokler ni vpisana njihova privatizacija. Te naloge agencija za revidiranje opravlja
               še vedno, vendar v različnem obsegu. Nalogo revizije lastninskega preoblikovanja
               opravlja zelo izjemoma, samo na izrecno zahtevo slovenske razvojne družbe, ker
               družbenega kapitala ni več. Kapital je v lasti slovenske razvojne družbe in v kolikor
               ni še sprivatiziran, agencija lahko uvede postopek stare revizije, še pri teh pravnih
               osebah, vendar pa je v lanskem letu, ko je bil opravljen en sam tak postopek, tudi v
               enem letu nazaj je bil, mislim da opravljen en ali dva. Ta postopek agencija
               pravzaprav uvede kot procesno predpostavko, da lahko uvede revizijo za obdobje od
               1.1.1993 dalje.</p>
               <p>Torej naša glavna naloga je še vedno tako imenovana nova revizija. V zvezi s to
               nalogo smo opravili že približno 208 postopkov, uvedli. In v lanskem letu je bila to
               naša najpomembnejša naloga, saj smo vodili 65 tovrstnih postopkov. In v teh postopkih
               izdali 49 revizijskih poročil. Od teh 49 pa je postalo dokončnih 39 revizijskih
               poročil. In v teh revizijskih poročilih smo ugotovili zmanjšanje družbenega kapitala
               oziroma premoženja podjetja v približno 75 odstotkih. Ugotovljena zmanjšanja, zneski
               ugotovljenih zmanjšanj v lanskem letu znašajo dobro milijardo 400 tisoč, poleg tega
               pa smo dobili potrjeno tudi eno izmed odločb, ki so še vedno tožene na sodišču. V tej
               odločbi je bilo potrjeno oškodovanje za obdobje do leta 1992, ampak ker smo na enaki
               osnovi ugotavljali nadaljevano oškodovanje tudi v teh postopkih po 1.1.1993, se je s
               tem priznalo tudi to ugotovljeno oškodovanje v znesku nad milijardo tolarjev. Tako da
               je skupna ugotovljeno oškodovanje v postopku nove revizije v letu 2001 znašalo dobri
               2 milijardi in pol.</p>
               <p>Da se tako odzovem na vaše vprašanje, kako bi lahko primerjali stroške, ki jih
               povzroča agencija za revidiranje s svojem delovanjem. To se pravi proračunske
               izdatke, ki so v lanskem letu znašali 316 milijonov z njenimi učinki, je seveda treba
               povedati, da agencija deluje v javnem interesu in da neka ekonomsko tržna primerjava
               seveda tukaj ni na mestu v celoti, vendar pa brez dvoma agencija skuša tudi sama
               oceniti svoje učinkovitost. In lahko vam povem, s kakšnimi kriteriji ocenjujemo svojo
               učinkovitost.</p>
               <p>Glede te nove revizije, katero opravljamo v glavnini. Eden izmed temeljnih podatkov
               je ta, pri koliko pravnih osebah, pri kakšnem deležu pravnih oseb je pravzaprav
               ugotovljeno oškodovanje. Ker je ta delež skoraj 75 odstotkov, to kaže na to, da
               agencija pravilno in smiselno izbira pravne osebe, pri katerih opravi ta postopek
               revizije. Kajti ugotovljena oškodovanja kažejo, da razlogi, ki jih je uporabila
               agencija kot sum, da so oškodovanja nastala, očitno so potrjeni.</p>
               <p>Skupni znesek<stage type="mag"/> (Nadaljevanje) ugotovljenih
               oškodovanj, poleg teh ugotovljenih v letu 2001 je nekaj nad 15 milijard. Glede teh
               oškodovanj, pa je treba poudariti, da je v tem revizijskem postopku razlika napram
               reviziji lastninskega preoblikovanja, ki je potekala za obdobje do konca leta 1992.
               Ugotovitve iz tistih postopkov revizije lastninskega preoblikovanja so se morale
               namreč neposredno upoštevati v otvoritvenih bilancah pravnih oseb. In torej se je
               moral družbeni kapital, ugotovljen na ta način odraziti v povečani vrednosti
               družbenega kapitala, ki je šla v privatizacijo.</p>
               <p>Glede postopkov nove revizije, je zakonodaja določila tako, da ti postopki tečejo za
               obdobje od 1.1.1993 do vpisa lastninskega preoblikovanja oziroma privatizacije v
               sodni register. To pomeni, za tisto obdobje, ko je v pravni osebni še vedno obstajal
               družbeni kapital, ne glede na to, da se je potem privatizacija v sodni register
               vpisalapo stanju 1.1.1993, ampak glede na to, da bodoči znani lastniki, do vpisa
               privatizacije v sodni register, niso mogli sodelovati pri upravljanju teh družb,
               zaradi tega so ta oškodovanja predmet presoje in ugotovitve agencije za revidiranje
               so podlaga tako lastnikov revidiranih družb kot tudi družbenega pravobranilcu, ki
               lahko na podlagi ugotovitev agencije za revidiranje uveljavlja tožbene zahtevke.</p>
               <p>V zvezi s temi tožbenimi zahtevki je bil v posebnem zakonu o privatizaciji pravnih
               oseb v lasti slovenske razvojne družbe, ki ima kontinuiteto, določeni členi tudi v
               zakonu o zaključku lastninjenja. Ta pravica, da vlaga tožbene zahtevke, je
               raztegnjena na izjemni rok 10 let, zato da zadeve ne bi zastarale. Seveda pa je stvar
               lastnikov revidiranih družb ali bojo sledili ugotovitvam agencije za revidiranje in
               te tožbene zahtevke uveljavljali.</p>
               <p>Lahko povem, da družbeni pravobranilec, kar nam prebira naša revizijska poročila in
               na podlagi naših revizijskih poročil vlaga tožbe, vendar o teh zadevah vam poroča on
               v svojih poročilih. Ne glede na to pa agencija za revidiranje seveda kolikor je v
               njeni pristojnosti spremlja ali te ugotovitve nove revizije, teh ocenjenih nekaj nad
               15 milijard tolarjev učinkujejo.</p>
               <p>Po podatkih, ki jih agencija za revidiranje lahko dobi, ugotavlja, da revidirane
               pravne osebe oziroma njihovi lastniki, zatrjujejo, da so informacije agencije za
               revidiranje koristne in da jih uporabljajo pri upravljanju teh družb oziroma pri
               odločanju ali te naložbe v njihovih portfeljih še vedno obstajajo. To velja tako za
               kapitalsko družbo, odškodninsko družbo, slovensko razvojno družbo in tudi za družbe
               za upravljanje.</p>
               <p>Vendar številčnih podatkov o njihovem konkretnem upoštevanju zneskov agencija za
               revidiranje nima. Agencija za revidiranje ima nekaj podatkov v zvezi s prostovoljnimi
               odpravami odškodovanja, ki so lahko dveh vrst. Nekatere pravne osebe na podlagi
               ugotovitev, izvedejo določene knjigovodske popravke v svojih poslovnih knjigah in s
               tem <stage type="mag"/> (nadaljevanje) vzpostavijo pravilno
               stanje. Nekatere pravne osebe pa vlagajo civilne tožbe zoper oškodovalce in na tej
               osnovi skušajo izterjati zneske nazaj. Ta vidik naših učinkov je v poročilu prikazan
               na koncu v okviru zbirnega poročila o novi reviziji, kjer so naši učinki ocenjeni
               tako, da so teprostovoljne odprave na podlagi naših ugotovitev po nam znanih podatkih
               znašale okoli 1 milijardo denarnih nadomestil, ki so bila plačana tako oškodovanim
               pravnim osebam, ali pa Slovenski razvojni družbi, da pa so tudi vložene tožbe v
               znesku nekaj nad 1 milijardo, približno 1 milijardo 250 milijonov zoper poškodovalce
               bivšega družbenega kapitala.</p>
            </sp>
            <sp xml:id="SDT3-PZLPIP-Izredna-002-2002-06-13.sp3">

               <speaker>PREDSEDNIK BLAŽ KAVČIČ:</speaker>

               <p>Ta številka 1 milijardo 480.</p>
            </sp>
            <sp xml:id="SDT3-PZLPIP-Izredna-002-2002-06-13.sp4">

               <speaker>GOSPA ___________:</speaker>

               <p>Ja, to so ti zneski. Denarna nadomestila pa približno 1 milijarda tolarjev.</p>
            </sp>
            <sp xml:id="SDT3-PZLPIP-Izredna-002-2002-06-13.sp5">

               <speaker>PREDSEDNIK BLAŽ KAVČIČ:</speaker>

               <p>946 milijonov.</p>
            </sp>
            <sp xml:id="SDT3-PZLPIP-Izredna-002-2002-06-13.sp6">

               <speaker>GOSPA ____________:</speaker>

               <p>Zdaj sem na kratko predstavila naš najpomembnejši postopek, to je postopek revizije
               za obdobje od 1.1.1993 do vpisa lastninskega preoblikovanja v sodni register.</p>
               <p>Glede količine opravljenih nalog, je bila v letu 2001 naša druga najpomembnejša
               nalog revizija porabe sredstev rezervacij za ekološko sanacijo. To nalogo je agencija
               pridobila v lanskem letu na podlagi posebnega zakona o porabi sredstev dolgoročnih
               rezervacij za ekološke rezervacije. Ker je pa ta naloga neposredno povezana z
               velikostjo družbenega kapitala, ki je bil predmet privatizacije, pa je ta naloga
               pripadla agenciji za revidiranje, ker ekološke rezervacije so neposredno zniževale
               družbeni kapital, ki je vstopil v privatizacijo, zato je tudi namenska poraba in
               pravilna poraba teh sredstev seveda del te privatizacijske revizije. To nalogo je
               agencija opravljala tudi v letošnjem letu, pregled smo opravili pri 99 pravnih
               osebah. Približno polovica dela je bila opravljena v lanskem letu, polovica pa v
               letošnjem letu. Zajeli pa smo obdobje od 1.1.1993 do konca leta 2000.</p>
               <p>V letošnjem letu pa s to nalogo nadaljujemo. Pri pravnih osebah, ki v tem obdobju
               rezervacij še niso porabile, je potrebno ponovno opraviti revizijo, vendar za leto
               2001 gospodarske družbe lahko izbirajo, ali to revizijo opravi agencija za
               revidiranje, ali gospodarska revizijska družba.</p>
               <p>Torej, to je bila naša po številčnosti, sicer glede izvršenih postopkov druga
               naloga, čeprav je ta naloga v oceni našega fonda revizorskih ur pomenila približno 7%
               revizija za obdobje po 1.1.1993 pa 80% našega porabljenega časa.</p>
               <p>Od nalog, ki so nam namenjenje po zakonu o agenciji za revidiranje smo, kot sem že
               omenila, v lanskem letu opravili samo en postopek revizije lastninskega
               preoblikovanja, torej te stare revizije. Tako, da operativnega dela agencija za
               revidiranje nima veliko, vendar pa agencija še vedno aktivno sodeluje v pravdah, v
               sodnih postopkih, v katerih je agencija za revidiranje tožena stranka. Namreč, vsi
               revizijski organi, ki sopri tej reviziji lastninskega preoblikovanja sodelovali, so
               opravili približno 1029 zaključenih postopkov, ugotovili nekaj nad 26 milijard
               oškodovanj družbenega kapitala po stanju na dan 1.1.1993. <stage type="mag"/> (nadaljevanje) Revizijski organi so tistim pravnim osebam, ki niso
               prostovoljno odpravile ugotovljenih oškodovanj izdali revizijsko odločbo. Zoper
               revizijsko odločbo pa je bilo mogoče vložiti tožbo na sodišče.</p>
               <p>V postopkih od leta 1993 do danes je bilo vloženih 85 takih tožb, do konca leta 2001
               je bilo pravnomočno rešenih 75 tožb. Izidi so taki, da je v 89% zneskih potrjeno
               ugotovljeno oškodovanje s strani agencije za revidiranje, v 11% pa so sodišča
               ugotovila, da odpisane pravni posli ne pomenijo oškodovane družbene lastnine.</p>
               <p>Torej, naše sodelovanje še vedno poteka na podlagi teh sporov. V zvezi s tem je tudi
               naslednja točka, ki je danes na dnevnem redu, v zvezi z eno izmed ...(nerazumljivo).
               Tako bi bilo pravzaprav na kratko predstavljeno pravzaprav glavno delo agencije za
               revidiranje v letu 2001.</p>
               <p>Učinki. V zvezi z učinki lahko povem še to, da agencija v skladu s svojimi
               pristojnostmi skuša spremljati tudi učinke tako imenovane stare revizije,
               privatizacijske revizije do leta 1992. Podrobneje so ti učinki opisani in ocenjeni v
               tem posebnem poročilu, ki ste ga predsednik omenil, v tej analizi revizijskih
               postopkov in oceni njihovih rezultatov.</p>
               <p>Glede novih dejstev pa lahko povem samo to, da mi v postopkih nove revizije za
               obdobje po 1.1.1993 spremljamo ravnanje pravnih oseb z določanjem segmentov ukrepov,
               ki jih je naložil prejšnji revizijski organ, spremljamo terjatve in ravnanje pravnih
               oseb s temi terjatvami, glede na to, da so bili pogosto slišani pomisleki, da se je
               sicer družbeni kapital na podlagi revizij lastninskega preoblikovanja v določeni meri
               sicer povečeval, da pa po drugi strani ti ukrepi niso imeli ustreznih oziroma
               razumnih postavk na aktivni strani oziroma, da pravne osebe razen tega, da so
               izkazale povečano vrednost družbenega kapitala, ki so jo morale privatizirati, v
               zvezi stem niso storile nič.</p>
               <p>Naš vzorec je sicer relativno majhen napram količini opravljenih starih revizij. Naš
               vzorec se sicer vedno večja, vendar zajema trenutno 105 pravnih oseb, pri katerih smo
               opravili novo revizijo in pri katerih so bili na podlagi stare revizije naloženi taki
               ukrepi, ki so pomenili vzpostavitev terjatev do fizičnih ali do pravnih oseb.
               Ugotovili smo, da je bilo nekaj nad 20% teh terjatev izterjanih.</p>
               <p>To je tudi eden izmed učinkov, ki ga agencija za revidiranje spremlja in je eden
               izmed pomembnih podatkov v zvezi s tem, da je revizija lastninskega preoblikovanja za
               agencijo za revidiranje <stage type="mag"/>(Nadaljevanje)
               predstavljala le nadaljevanje in zaključevanje določenih postopkov. Drugače bi pa
               samo na kratko omenila, da smo v letu 2001 zaključili postopke pri zavarovalnicah in
               sicer s sklepi ustavitve, zaradi tega, ker je pač ustavno sodišče razveljavilo zakon
               o lastninskem preoblikovanju zavarovalnic, agencije za revidiranje je na podlagi tega
               zakona v letu 2000 opravljala šest revizijskih postopkov, v preteklem letu smo jih
               pač s sklepi morali ustaviti, potem smo pa zaključili še nekaj prenesenih postopkov
               in sicer dva v zvezi s privatizacijo državnega premoženja. To so bili posebni
               postopki po vladni uredbi za leto 2000 v zvezi sprodajo kapitalskih naložb,
               zaključili pa smo tudi en postopek posebne revizije, to je revizija po zakonu o
               zaključku lastninjenja, ki jo pa lahko opravimo tudi pri pravnih osebah, ki so že
               privatizirane, pri katerih ni bilo stare revizije lastninskega preoblikovanja, vendar
               pa je za to revizijo potrebno soglasje več kot deset procentov lastnikov, zato ta
               postopek ni posebno pogost.</p>
            </sp>
            <sp xml:id="SDT3-PZLPIP-Izredna-002-2002-06-13.sp7">

               <speaker>PREDSEDNIK BLAŽ KAVČIČ:</speaker>

               <p>Hvala lepa. Mislim, da je bilo dobro predstavljeno to poročilo, da so bili lepo
               izpostavljeni poudarki, tisti, ki nam dajo osnovno informacijo in se da potem
               pogledati, o kateri je treba malo v globino. Jaz sem nekaj vprašanj, mogoče takih
               bolj, vi ste namestnica generalne direktorice, zdaj kako je z vodenjem, ima agencija
               tudi generalno direktorico ali tudi - kakšna je situacija?</p>
            </sp>
            <sp xml:id="SDT3-PZLPIP-Izredna-002-2002-06-13.sp8">

               <speaker>ROŽA ŽUST:</speaker>

               <p>Agencija ima generalno direktorico in namestnico generalne direktorice, ki sta bile
               imenovane v državnem zboru, poleg tega pa ima agencija še svet. Organ agencije je
               tudi svet. Predstavnik sveta se današnje seje ne more udeležiti. Tudi običajno se
               predstavniki sveta sej niso udeleževali, ko je agencija predstavljala svoja poročila,
               danes pa tudi glede te pobude sveta pač njihova udeležba ni bila mogoča.</p>
            </sp>
            <sp xml:id="SDT3-PZLPIP-Izredna-002-2002-06-13.sp9">

               <speaker>PREDSEDNIK BLAŽ KAVČIČ:</speaker>

               <p>Ne, mi smo z, vsaj jaz osebno lahko rečem, da sem zelo zadovoljen z vašo udeležbo in
               predstavitvijo. Zanima me bolj po formalni plati. Kako je pri vas formalno urejeno,
               kdo predstavlja, kdo je v sodnem registru zastopnik pravne osebe.</p>
            </sp>
            <sp xml:id="SDT3-PZLPIP-Izredna-002-2002-06-13.sp10">

               <speaker>ROŽA ŽUST:</speaker>

               <p>Agencijo za revidiranje zastopa generalna direktorica, namestnica generalne
               direktorice je ravno tako pooblaščena, da v njeni odsotnosti ima vsa pooblastila.
           </p>
            </sp>
            <sp xml:id="SDT3-PZLPIP-Izredna-002-2002-06-13.sp11">

               <speaker>PREDSEDNIK BLAŽ KAVČIČ:</speaker>

               <p>Ima tudi pravna pooblastila za zastopanje v upravnem prometu generalno ali
               individualno? Ali ne?</p>
            </sp>
            <sp xml:id="SDT3-PZLPIP-Izredna-002-2002-06-13.sp12">

               <speaker>ROŽA ŽUST:</speaker>

               <p>Ne bi znala odgovoriti. Vprašanje ni bistveno glede na to, da smo mi proračunski
               uporabnik, agencija za revidiranje neposredno v sodni register ni vpisana in naše
               razpolaganje s sredstvi je vse v okviru našega odobrenega proračuna.</p>
            </sp>
            <sp xml:id="SDT3-PZLPIP-Izredna-002-2002-06-13.sp13">

               <speaker>PREDSEDNIK BLAŽ KAVČIČ:</speaker>

               <p>Moram vam povedati še, zakaj to sprašujem. Kolega Bajuk je enkrat imel pač eno
               vprašanje, ko je povedal, da je dobil od vaše agencije neki papir in je omenjal, zdaj
               pa ne vem, kdo mu je to poslal, pravijo ne vem, ali je to zdaj tista oseba ali ni
               tista oseba, zato mislim, da je ta vaša informacija koristna, da nam bo ta zadeva
               jasna.</p>
               <p>Potem, omenili ste, da nastopate, če sem pravilno razumel, na trgu z revizijo
               rezervacij. Torej nastopate kot izvajalec te strokovne storitve revidiranje,
               rezervacija je tu. Ali je to tržna storitev, ki se prodaja ali -</p>
            </sp>
            <sp xml:id="SDT3-PZLPIP-Izredna-002-2002-06-13.sp14">

               <speaker>ROŽA ŽUST:</speaker>

               <p>Torej na podlagi tega zakona o uporabi sredstev dolgoročnih rezervacij za ekološko
               sanacijo je ta<stage type="mag"/>(Nadaljevanje) prva revizija
               porabe sredstev za obdobje od leta 1993 do konca leta 2000 na podlagi tega zakona
               pripadla ekskluzivno agenciji za revidiranje zaradi te povezave, ki sem jo omenjala
               glede na to, da so dolgoročne rezervacije neposredno zmanjševale družbeni kapital.
               Ker je bilo že v predlogu, v prejšnjih predlogih zakona, sicer prvotno predvideno, da
               te revizije opravljajo gospodarske revizijske družbe in se je skozi proceduro
               sprejemanja tega zakona so se gospodarske družbe zamenjale zato prvo obdobje agencije
               za revidiranje, je določba glede tega, da so pravne osebe dolžne to revizijo plačati,
               ostale. Agencija za revidiranje je te storitve pravnim osebam zaračunala, s pravnimi
               osebami smo sklenili pogodbe, zaračunali smo urno postavko in pravne osebe so te
               storitve plačale, seveda pa so ta sredstva se sproti usmerjala v državni
               proračun.</p>
               <p>Ravno tako to velja za te revezije porabe za leto 2001, ki jih opravljamo v
               letošnjem letu.</p>
            </sp>
            <sp xml:id="SDT3-PZLPIP-Izredna-002-2002-06-13.sp15">

               <speaker>PREDSEDNIK BLAŽ KAVČIČ:</speaker>

               <p>Dobro. Sprašujem kolege poslance, če ima kdo kakšno vprašanje v zvezi s
               predstavljenim poročilom.</p>
            </sp>
            <sp xml:id="SDT3-PZLPIP-Izredna-002-2002-06-13.sp16">

               <speaker>JOŽEF JEROVŠEK:</speaker>

               <p>Vaše delo je zelo odvisno od politične volje, politične klime. Ne vaše delo ampak
               uspeh vašega dela v družbi s strani tudi slovenske politike in čisto na splošno
               vprašam - čutite dovolj politične podpore, politične volje v vladnih institucijah in
               vsepovsod drugje za opravljanje vašega dela ali se srečujete tudi z drugačno
               pravzaprav klimo, ki skuša pravzaprav onemogočati vaše delo?</p>
            </sp>
            <sp xml:id="SDT3-PZLPIP-Izredna-002-2002-06-13.sp17">

               <speaker>BOŽA ŽUST:</speaker>

               <p>Pravzaprav agencija za revidiranje do sedaj ni čutila nobenega vpliva politične
               volje, edini problemi, ki so se pri delovanju agencije za revidiranje pojavljali, so
               bili pravzaprav problemi z določenimi pravnimi osebami, ki se niso strinjali le z
               uvedbo postopkov, drugače je bila zakonodaja v tem obdobju relativno jasna. Nekajkrat
               predvsem v zvezi s tem zakonom, s to revizijo po zakonu o zaključku lastninjenja,
               kjer tisti poseben postopek revizije, ki sem ga omenila, za ta postopek potrebujemo
               soglasje 10% lastnikov, se je agencija obrnila tudi na državni svet v zvezi z
               možnostjo proučitve tega zakona, ker je v naprej ocenila, da ti pogoji ne bodo v
               korist postopkom, drugače pa so se postopki odvijali na podlagi zakona in posebnih
               problemov pri tem ni bilo. Naši pravzaprav edini problemi sedaj so dolgo časovno
               obdobje, v bistvu določeni zastaralni <stage type="mag"/>
               </p>
               <p>(Nadaljevanje) roki. Zdaj se pojavlja problem, da pravne osebe več nimajo določenih
               knjigovodskih listin. Za določene listine je pač obvezno obdobje 5 let, ko je
               potrebno hraniti. To so sicer manj pomembne listine, ampak včasih, nekajkrat se je
               pojavil problem, kerza leto 1993, 1994 teh podatkov ni bilo. Pa mogoče normalni
               problemi s pravnimi osebami, ki seveda ne želijo, da se revizijski postopek opravi in
               se pritožujejo na določene dikcije iz zakona, ki govori o utemeljenem sumu. Včasih
               nam je težko dokazovati utemeljen sum, ki je neka pravno nedefinirana kategorija in
               jo mi seveda v vsakem primeru utemeljujemo s podatki, ki jih imamo, vendar tudi teh
               pritožb, mislim, da je bilo približno 15. Nekaj pravnih oseb se je zaradi tega, mi
               smo potem zadevo presojali na drugi stopnji, odločili, zoper to odločitev na drugi
               stopnji je nekaj pravnih oseb vložilo na upravnem sodišču, vendar tam še nobena
               zadeva ni bila zaključena. To pa nas ni oviralo pri opravljanju postopkov nove
               revizije, ker smo kljub temu postopke lahko opravili.</p>
               <p>Mogoče je pač problem agencije za revidiranje splošni problem sodnih zaostankov
               oziroma dolgotrajnega reševanja sodnih sporov. Ti sodni spori, te tožbe zoper odločbe
               agencije za revidiranje so že zelo stare in še vedno 10 primerih v letu 2002, še
               vedno ni pravnomočnih odločitev. In ravno v zvezi s tem, tudi agencijo za revidiranje
               skrbi, kdaj se bojo ti postopki pravzaprav zaključili. Ker agencija za revidiranje je
               povedala, da bojo njeni ugotovitveni postopki zaključeni do sredine naslednje leta. V
               zvezi s tem je tudi vlada sprejela nek sklep. Ampak še vedno bo treba najti nekega
               skrbnika, da bo te zadeve speljal do konca.</p>
            </sp>
            <sp xml:id="SDT3-PZLPIP-Izredna-002-2002-06-13.sp18">

               <speaker>PREDSEDNIK BLAŽ KAVČIČ:</speaker>

               <p>Hvala lepa za vaš odgovor. Je še kakšno vprašanje? Če ne, bi jaz imel kot predlog
               nekaj sklepov. Naj povem, da bi vas vseeno prosili, da nam v posebnem poročilu malo
               bolj osvetlite z vidika neke "costvenefit" analize. Se pravi z družbenega vidika
               tisto vprašanje, ki sem vam ga postavil. Če sem vas pravilno razumel, je pač stroške
               agencije jasen iz proračuna, približno 326 milijonov tolarjev za lansko leto. In da
               je nekako ocenjena celotna vsota ugotovljenih oškodovanj 15 milijard tolarjev v
               približno 10 letnem obdobju najbrž. V tej smeri bi nas mogoče majčkeno bolj podrobno
               zanimalo tisto, kar bom v predlogu sklepa povedal.</p>
               <p>Če ni več razprave ali vprašanj, bi jaz predlagal naslednje sklepe.</p>
               <p>In sicer prvič. Pododbor odbora za gospodarstvo za lastninsko preoblikovanje in
               privatizacijo se je seznanil s poročilom o delu agencije Republike Slovenije za
               revidiranje lastninskega preoblikovanja podjetij za leto 2001 in ga ocenjuje za
               ustrezno ter meni, da ni razlogov za njegovo obravnavo na seji državnega zbora
               Republike Slovenije. To je prvi predlog sklepa.</p>
               <p>Drugi predlog sklepa je, se veže na tisto mojo diskusijo malo prej. In se glas
               takole. Pododbor odbora za gospodarstvo za lastninsko preoblikovanje in privatizacijo
               predlaga agencije Republike Slovenije za revidiranje lastninskega preoblikovanja
               podjetij, da v roku do 1.9.<stage type="mag"/> (Nadaljevanje)
               posreduje pododboru podatke o razmerjih med stroški poslovanja agencije za posamezna
               leta, zneskov izvedenih odpravljanja oškodovanj ter zneskov odpravljanja oškodovanj,
               ki so še v postopku.</p>
               <p>In predlog tretjega sklepa. Pododbor odbora za gospodarstvo za lastninsko
               preoblikovanje in privatizacijo bo na eni od prihodnjih sej obravnaval analizo
               agencije Republike Slovenije za revidiranje lastninskega preoblikovanja podjetij,
               revizijskih postopkov in oceno njihovih rezultatov, kar sem povedal že v uvodu.</p>
               <p>Ali so v zvezi s predlaganimi sklepi morda kakšna vprašanja ali dopolnila?</p>
            </sp>
            <sp xml:id="SDT3-PZLPIP-Izredna-002-2002-06-13.sp19">

               <speaker>JOŽEF JEROVŠEK:</speaker>

               <p>Jaz bi samo eno načelno vprašanje. Jaz nisem bil nikoli ..., to je bila včasih
               posebna komisija, Rejčeva. Kakšna je bila praksa, je šlo to poročilo na zbor? Ni
               šlo.</p>
            </sp>
            <sp xml:id="SDT3-PZLPIP-Izredna-002-2002-06-13.sp20">

               <speaker>PREDSEDNIK BLAŽ KAVČIČ:</speaker>

               <p>Ne, ti predlogi sklepov so podani skladno z ustaljeno prakso. V mislih imate kolega,
               sigurno prvi ta sklep. Ja, ja. To ja, običajno.</p>
            </sp>
            <sp xml:id="SDT3-PZLPIP-Izredna-002-2002-06-13.sp21">

               <speaker>GOSPA ________:</speaker>

               <p>Mislim, obravnavala problematiko oškodovanja. In v tem primeru je šlo ... tak paket.
               Da so tožilci poročali, SRD.</p>
            </sp>
            <sp xml:id="SDT3-PZLPIP-Izredna-002-2002-06-13.sp22">

               <speaker>PREDSEDNIK BLAŽ KAVČIČ:</speaker>

               <p>Ja, tudi mi imamo to možnost, če bi ocenili sedaj ali kdaj v prihodnje, da je v
               poročilu kaj tako pomembnih, negativnih zadev, seveda se lahko potem pogovarjamo in
               predlagamo, da poročilo obravnava državni zbor. Tako kot je bilo zaenkrat vidno iz
               tega poročila, mislim, da ni razlogov. Če pa bi ocenili, da so, pa seveda se lahko
               tudi o tem pogovarjamo.</p>
               <p>No, če je s tem pojasnilom zadeva jasna, bi jaz dal predloge sklepov na
               glasovanje.</p>
               <p>Kdo se strinja? (3 člani.) Je kdo proti? (Nihče.)</p>
               <p>Se zahvaljujem. Zahvaljujem se tudi, prosim. Ja, še eno točko. Torej zahvaljujem se
               za to podano poročilo.</p>
               <p>In prehajamo na <title>3. TOČKO DNEVNEGA REDA, TO JE OBRAVNAVANJE PROBLEMATIKE
                  POVEZANE S SODBO VRHOVNEGA SODIŠČA REPUBLIKE SLOVENIJE O PRAVDI MAGISTRAT
                  INTERNATIONL.</title> Materiale ste dobili skupaj s sklicem. V materialih je tudi
               dopis predsednika odbora, ki obvešča, da bo problematiko, ki obvešča agencijo
               Republike Slovenije in ki obvešča, da bomo pač to problematiko obravnavali na tem
               našem odboru. In vas prosi, da se za to tega našega zasedanja udeležite.</p>
               <p>Tako, da <stage type="mag"/>(Nadaljevanje) bi vas, gospa Žust,
               mogoče potem kar prosil za poročilo po tej točki.</p>
            </sp>
            <sp xml:id="SDT3-PZLPIP-Izredna-002-2002-06-13.sp23">

               <speaker>ROŽA ŽUST:</speaker>

               <p>Torej, spomladi lanskega leta je agencija za revidiranje prejela sodbo vrhovnega
               sodišča v zadevi tožeče stranke Magistrat International proti agenciji za
               revidiranje. Ta sodba je razveljavila odločbo agencije za revidiranje. Če jo na
               kratko in preprosto povzamem.</p>
               <p>V odločbi so bili naloženi ukrepi na podlagi zakona o lastninskem preoblikovanju,
               ker je bilo ugotovljeno oškodovanje iz dveh vrst pravnih poslov, in sicer zaradi
               neutemeljenega odpira terjatev in zaradi prekoračenega zneska izplačanega regresa.
               Skratka, šlo je za odločbo, izdano na podlagi pravil iz zakona o lastninskem
               preoblikovanju. Izrek te sodbe, pravzaprav pa še bolj kot izrek, pa je agencijo
               presenetila obrazložitev te sodbe, ker se je v obrazložitvi v tem konkretnem primeru
               vrhovno sodišče postavilo na popolnoma drugačno stališče, po oceni agencije za
               revidiranje seveda, kot pa v vseh ostalih pravdah. Seveda je vsaka posamezna tožba in
               sodba sigurno nekaj posebnega, nekaj individualnega, vendar pa je agencija ocenila,
               da je vrhovno sodišče že vpribližno podobnih primerih razsojalo drugače, razsojalo v
               skladu z določbami zakona o lastninskem preoblikovanju in v skladu z odločbami
               ustavnega sodišča. V tem konkretnem primeru pa je po mnenju agencije za revidiranje
               vrhovno sodišče o odločbi, izdanina podlagi zakona o lastninskem preoblikovanju,
               presojalo po pravilih kasnejšega zakona, in sicer zakona o gospodarskih družbah.
               Vrhovno sodišče je, kot agencija za revidiranje razume obrazložitev te sodbe, zavzelo
               stališča, da so ukrepi revizijskega organa dovoljeni samo v primeru, če ne
               spreminjajo lastniške strukture, torej strukture pravilnih razmerij med družbenim in
               že znanim zasebnim kapitalom. Poleg tega je sodišče ocenilo, da če se ta razmerja
               spreminjajo, pa tudi če se spreminja samo velikost - recimo, v konkretnem primeru se
               je povečevala velikost zasebnega kapitala, razmerje pa je ostalo ohranjeno - je te
               ukrepe mogoče izvesti samo na podlagi soglasja zasebnega kapitala v tem smislu, da
               mora biti najprej spremenjena družbena pogodba oziroma status pravne osebe. In kot
               tretje, naj bi tudi temu, tej spremembi družbene pogodbe oziroma statuta sledil ukrep
               samo, če bi bili določeni zneski vplačani, ne pa da gre samo za terjatve, kot v
               zadevni odločbi, in da obstaja veliko vprašanje, ali so te terjatve izterljive.
               Skratka, da pravila zakona o gospodarskih družbah presojajo to odločbo, tako kot
               velja po kasnejšem predpisu.</p>
               <p>Agencija za revidiranje je ocenila, da so ti razlogi v nasprotju z dosedanjo prakso.
               Posledica te sodbe vrhovnega sodišča pa je bila neposredno takoj naslednja sodba
               višjega sodišča, ki v nekem podobnem primeru - šlo je ravno tako za družbo z mešano
               lastnino - ki ugotovljenih oškodovanj <stage type="mag"/>
               </p>
               <p>(Nadaljvanje) oziroma pravilnosti ukrepov sploh ni presojalo po vsebini, ampak je
               glede na to sodbo vrhovnega sodišča in glede na to, da je tudi v drugem primeru šlo
               za kapitalsko družbo, odločilo, da glede na sodbo vrhovnega sodišča je tudi tista
               odločba nepravilna.</p>
               <p>Zaradi tega se je agencija zbala pravzaprav za posledice te sodbe, kajti v tistem
               trenutku je bilo še več kot 10, približno 20 postopkov nezaključenih. In če bi se ta
               praksa nadaljevala pri vseh toženih revizijskih odločbah, ki so bile izdane pravnim
               osebam z mešano lastnino, je bilo veliko vprašanje, kako se zadeve zaključijo.</p>
               <p>Agencija za revidiranje je v primeru Magistrat International seveda izkoristila vsa
               možna pravna sredstva. Potem pa se je s pismom obrnila na predsednika vrhovnega
               sodišča in je vrhovno sodišče zaprosila, če zadevo prouči in seveda,če je možno, na
               občni seji obrazloži posebnost in izjemnost te sodne, torej te sodbe, ki velja.
               Agencija je ocenjevala, da bi mogoče, po njeni presoji, občna seja, ki bi povedala, v
               čem je posebnost tega, preprečila nekritično uporabo oziroma ponavljanje te sodbe.
               Vrhovno sodišče je agenciji za revidiranje odgovorilo, da tisti primeri, ki jih je
               agencija navedla kot primere drugačnega sojenja vrhovnega sodišča, veljajo za
               drugačne primere, da ne gre za enake probleme in da tudi občna seja ne more presojati
               zakonitosti te sodbe. Seveda to agencija ve in tega niti ni pričakovala. Je pa
               vrhovno sodišče agencijo napotilo na ustavno sodišče, naj presodi možnosti za
               vložitev ustavne pritožbe. Agencija je to možnost proučevala že pred tem odgovorom
               vrhovnega sodišča in je ugotovila, da tako pravna teorija kot tudi praksa ustavnega
               sodišča za pravne osebe javnega prava postavlja pod vprašanje legitimacijo teh
               pravnih oseb v ustavnih sporih, kajti agenciji za revidiranje v tem konkretnem
               primeru ni bila nobena ustavna pravica kršena in vprašanje pravnega interesa je
               bistveno za sprejem ustavne pritožbe na ustavno sodišče.</p>
               <p>Agencija za revidiranje je s to sodbo seznanila svoj svet. Naš svet se je odločil,
               da s sodbo in s celotno problematiko seznani odbor za gospodarstvo in državni zbor.
               In če vam prenesem, tako kot je pač predsednica našega sveta zapisala, se je svet
               obrnil na državni zbor, da stori vse, da se privatizacija zaključi pravilno, seveda
               kar je v pristojnosti državnega zbora.</p>
            </sp>
            <sp xml:id="SDT3-PZLPIP-Izredna-002-2002-06-13.sp24">

               <speaker>PREDSEDNIK BLAŽ KAVČIČ:</speaker>

               <p>Hvala lepa. Torej, pozorno sem vas poslušal in očitno je, da so bila vsa pravna
               sredstva v zvezi s to sodbo vrhovnega sodišča izkoriščena. Ali imate v zvezi s tem
               kakšen dodaten predlog glede postopkov<stage type="mag"/>(Nadaljevanje) državnega zbora? Torej, kje vidite vlogo in pomoč, ki bi
               jo lahko nudil tudi odbor za gospodarstvo?</p>
            </sp>
            <sp xml:id="SDT3-PZLPIP-Izredna-002-2002-06-13.sp25">

               <speaker>ROŽA ŽUST:</speaker>

               <p>Tudi agencija za revidiranje je zainteresirana, da se državni zbor seznani s to
               problematiko. Konkretnih predlogov glede vaših pristojnosti pa agencija nima.</p>
            </sp>
            <sp xml:id="SDT3-PZLPIP-Izredna-002-2002-06-13.sp26">

               <speaker>PREDSEDNIK BLAŽ KAVČIČ:</speaker>

               <p>Hvala lepa. Jaz bi v zvezi - tudi ne vem, če ima kdo kaj... Torej, odpiram razpravo,
               no. Feri, izvoli.</p>
            </sp>
            <sp xml:id="SDT3-PZLPIP-Izredna-002-2002-06-13.sp27">

               <speaker>FRANC (FERI) HORVAT:</speaker>

               <p>No, saj... /Govoril brez mikrofona - nerazumljivo/.</p>
            </sp>
            <sp xml:id="SDT3-PZLPIP-Izredna-002-2002-06-13.sp28">

               <speaker>PREDSEDNIK BLAŽ KAVČIČ:</speaker>

               <p>Gospod Jerovšek.</p>
            </sp>
            <sp xml:id="SDT3-PZLPIP-Izredna-002-2002-06-13.sp29">

               <speaker>JOŽEF JEROVŠEK:</speaker>

               <p>Jaz bi takoj na začetku rekel, da je vsekakor to, da se državni zbor seznani s tem.
               Tu je naš odbor preozek za tako stvar, s premalo odmeva javnosti. In da takšna sodna
               praksa, ki sredi postopka začne negirati neko predhodno sodno prakso, da je to
               pravzaprav nekaj zastrašujočega. Jaz verjamem, da je to zdaj pravnomočno, vendar
               javnost mora biti obveščena, da je prišlo do nečesa, kar je nezaslišano, po mojem
               mnenju, kajti to pomeni opustitev oziroma popolno spremembo družbene klime, ki do
               zdaj ni bila na nek način na strani - to, da se bi pri lastninjenju in vsem tem
               spoštovala neka zakonitost. Če pa sodišče prvič spremeni sodno prakso, pa drugič, če
               sem prav razumel, pa tudi tu upošteva zakon, ki je stopil pozneje v veljavo, kasnejši
               zakon, to je pa potrebno zelo resnega pretresa v državnem zboru. In tudi angažiranje
               tukajšnjih pravnikov, mislim, da je treba dati tudi sekretariatu oziroma nekomu, da
               pripravi še neko dodatno pravno mnenje.</p>
               <p>Posebej je to pomembno zaradi tega, ker smo soočeni z delovanjem sodišč, ki je v
               zadnjem času, ki praktično skoraj vse postopke vračajo v ponovno razsojanje oziroma
               zavlačujejo, obsodijo samo poslanca, ki se bori proti kriminalu, ki pač je bil dovolj
               smel, da je na glas povedal tisto, kar vemo vsi o tisti zadevi. Vendar seveda
               tisti,ki so nam to povedali, zaradi objektivnih razmer v družbi nimajo možnosti ali
               pa poguba ali pa bi bilo za njih prenevarno, če bi o tem pričali pred sodiščem.</p>
               <p>V zadnjem času to, kar se dogaja na sodiščih, tako v kazenskih zadevah, civilnih
               zadevah in podobno, mislim, da je potrebno resne proučitve s strani javnosti in tudi
               državnega zbora. In to je eden takih primerov, s katerimi jaz absolutno mislim, ne bi
               nič drugega dal, kot da pošljemo to na državni zbor, da ocenjujemo, da gre za izredno
               resen presedan v sodni praksi, <stage type="mag"/>(Nadaljevanje) in da pravzaprav, če sodišča mislijo na tak način, bi
               rekel, podpirati oškodovanja, potem je delovanje takih institucij, kot je agencija za
               revidiranje in vse drugo vprašljivo, smiselnost nadaljnjega - kakor hitro bodo
               revidiranci, vsi tisti, zoper katerih so bile vložene tožbe, se tega zavedali, in
               mislim, da se zavedajo, takoj bo vseh teh anomalij v družbi še bistveno več.</p>
            </sp>
            <sp xml:id="SDT3-PZLPIP-Izredna-002-2002-06-13.sp30">

               <speaker>PREDSEDNIK BLAŽ KAVČIČ:</speaker>

               <p>Hvala lepa, gospod Jerovšek. Želi še kdo? Gospod Feri Horvat.</p>
            </sp>
            <sp xml:id="SDT3-PZLPIP-Izredna-002-2002-06-13.sp31">

               <speaker>FRANC (FERI) HORVAT:</speaker>

               <p>Hvala za besedo. Ne da bi dvomil v to, kar meni agencija in svet ter pravi v zvezi s
               to odločitvijo vrhovnega sodišča in potem upoštevanje take odločitve vrhovnega
               sodišča, če sem prav razumel, ki se je zgodila potem pa na višjem sodišču, ker je
               upoštevalo sodno prakso v bistvu tako, lahko iz tega res nastane problem.</p>
               <p>Zdaj pa je edino vprašanje seveda delikatno, kako se mi kot zakonodajna veja oblasti
               lahko, da rečem v narekovajih, "vtaknemo" v to zadevo. Tako da bi jaz v vsakem
               primeru predlagal, da pridobimo tu mnenje našega sekretariata za zakonodajo in pravne
               zadeve, da pogleda zadevo, in da se potem odločimo, kaj narediti, ali to, kar
               predlagaš, Jože, ti, ali kaj narediti. Rekel bi, da ni nedolžna zadeva dati tudi na
               dnevni red seje zbora odločitev vrhovnega sodišča.</p>
            </sp>
            <sp xml:id="SDT3-PZLPIP-Izredna-002-2002-06-13.sp32">

               <speaker>JOŽEF JEROVŠEK:</speaker>

               <p>Ne odločitev, dopis sveta agencije za revidiranje...</p>
            </sp>
            <sp xml:id="SDT3-PZLPIP-Izredna-002-2002-06-13.sp33">

               <speaker>FRANC (FERI) HORVAT:</speaker>

               <p>Ja, ja, ampak se nanaša na odločitev vrhovnega sodišča.</p>
            </sp>
            <sp xml:id="SDT3-PZLPIP-Izredna-002-2002-06-13.sp34">

               <speaker>JOŽEF JEROVŠEK:</speaker>

               <p>Ja, vem, vem, seveda, bo pač debata tekla o neki sodbi, saj to... /Govori brez
               mikrofona - nerazumljivo/.</p>
            </sp>
            <sp xml:id="SDT3-PZLPIP-Izredna-002-2002-06-13.sp35">

               <speaker>FRANC (FERI) HORVAT:</speaker>

               <p>Ampak ne poznam primera, da bi o kakšni sodni odločitvi, pa ali je bila pravilna ali
               ne.</p>
            </sp>
            <sp xml:id="SDT3-PZLPIP-Izredna-002-2002-06-13.sp36">

               <speaker>JOŽEF JEROVŠEK:</speaker>

               <p>Jaz pričakujem enostavno, da se bo širša debata o dogajanjih v sodstvu odprla.</p>
            </sp>
            <sp xml:id="SDT3-PZLPIP-Izredna-002-2002-06-13.sp37">

               <speaker>FRANC (FERI) HORVAT:</speaker>

               <p>To je drugo vprašanje, splošno, da se odpre debata o tem.</p>
               <p>Tako da bi predlagal, da dobimo mnenje sekretariata, in da se potem odločimo
               definitivno, kaj narediti.</p>
            </sp>
            <sp xml:id="SDT3-PZLPIP-Izredna-002-2002-06-13.sp38">

               <speaker>PREDSEDNIK BLAŽ KAVČIČ:</speaker>

               <p>Hvala lepa. To sem hotel tudi sam predlagata, da ne bi zašli v vode, ki ne pritičejo
               niti odboru za gospodarstvo niti pododboru za nadzor lastninskega preoblikovanja in
               privatizacijo.</p>
               <p>Zato bi mogoče samo ugotovitveni sklep, torej, da smo se seznanili s problematiko,
               povezano s sodbo vrhovnega sodišča v zadevi agencije Republike Slovenije za
               revidiranje lastninskega preoblikovanja podjetij zoper Magistrat International d.d.
               Ljubljana. In da bi z dopisom pozvali sekretariat za zakonodajo in pravne zadeve, da
               poda svoje mnenje okrog tega, in da ponovno obravnavamo na eni izmed naslednjih sej.</p>
               <p>Mislim, da je to v tem trenutku to, kar mislim, da je še v okviru poslovnika in v
               okviru delovanja tega pododbora. <stage type="mag"/>(Nadaljevanje) Torej jaz mislim, da o tem sklepu ni potrebno glasovati v
               tem trenutku. Je pod 3. točko še kaj, želi še kdo razpravljati?</p>
            </sp>
            <sp xml:id="SDT3-PZLPIP-Izredna-002-2002-06-13.sp39">

               <speaker>JOŽEF JEROVŠEK:</speaker>

               <p>Seveda, pravnomočne sodbe so javne sodbe, so objavljene. Bi lahko ta komisija dobila
               tudi z vaše strani te sodbe?</p>
            </sp>
            <sp xml:id="SDT3-PZLPIP-Izredna-002-2002-06-13.sp40">

               <speaker>BOŽA ŽUST:</speaker>

               <p>Lahko, je pa tudi na domači strani vrhovnega sodišča opravilna številka je pa itak v
               našem spisu navedena.</p>
            </sp>
            <sp xml:id="SDT3-PZLPIP-Izredna-002-2002-06-13.sp41">

               <speaker>PREDSEDNIK BLAŽ KAVČIČ:</speaker>

               <p>Torej to bomo mi tudi poiskali in ustrezno informirali tudi člane pododbora. Jaz bi s
               tem zaključil 3. točko dnevnega reda in prešel na <title>4. TOČKO - RAZNO.</title> Če ne, potem se vam zahvaljujem za udeležbo, zaključujem 2.
               izredno sejo pododbora za lastninsko preoblikovanje in privatizacijo. Gospa Žustova,
               hvala lepa, ker ste se udeležili seje.</p>
               <p>(Seja se je končala 13. junija 2002 ob 14.33 uri.)</p>
            </sp>
         </div>
      </body>
   </text>
</TEI>
