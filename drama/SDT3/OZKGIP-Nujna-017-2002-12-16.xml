<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZKGIP-Nujna-017-2002-12-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">664C63B39E68405EC1256C8E0028848D</idno>
               <idno type="custom" subtype="day">EDF44248DBF6A912C1256C910064683A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=EDF44248DBF6A912C1256C910064683A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZKGIP-Nujna-017-2002-12-16.OZKGIP" n="017">
               <name>Nujna</name>
               <date when="2002-12-16"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZKGIP-Nujna-017-2002-12-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZKGIP-Nujna-017-2002-12-16.OZKGIP">
                        <orgName key="OZKGIP">Odbor za kmetijstvo gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KMETIJSTVO, GOZDARSTVO IN PREHRANO</stage>
            <stage type="session">(17. nujna seja)</stage>
            <stage type="date">16. december 2002</stage>
            <stage type="chairman">Sejo je vodil mag. Janez Kramberger, predsednik odbora.</stage>
            <stage type="time">Seja se je pričela ob 17.05 uri.</stage>


            <sp xml:id="SDT3-OZKGIP-Nujna-017-2002-12-16.sp1">

               <speaker>PREDSEDNIK MAG. JANEZ KRAMBERGER:</speaker>

               <p>Kolegice in kolegi, lepo pozdravljeni! Začenjamo 17. nujno sejo odbora državnega
               zbora Republike Slovenije za kmetijstvo, gozdarstvo in prehrano in sicer s samo eno
               točko in sicer, predstavitev mag. Franca Buta, kandidata za ministra za kmetijstvo,
               gozdarstvo in prehrano.</p>
               <p>Uvodoma moram povedati, da so za to sejo upravičeni kolega Veber, kolegica Maria
               Pozsonec, Mario Gasparini in kolega Vojko Čeligoj.</p>
               <p>Na seji pa sta prisotna namesto kolega Jožefa Špindlerja kolega Ciril Pucko in
               namesto kolega Janka Vebra kolega Miran Potrč.</p>
               <p>Minister oziroma predsednik, mandatar, mag. Tone Rop je poslal predlog ministrstvih
               kandidatov. In sicer, za ministra za kmetijstvo, gozdarstvo in prehrano je predlagal
               mag. Franca Buta. Prosim, da se predstavi. Sicer ga že zelo dobro poznamo. Ampak
               vseeno, prosim, da na kratko predstaviš delo za naslednji dve leti.</p>
            </sp>
            <sp xml:id="SDT3-OZKGIP-Nujna-017-2002-12-16.sp2">

               <speaker>MAG. FRANC BUT:</speaker>

               <p>Hvala lepa. Lep pozdrav z moje strani! Verjetno kakšna velika osebna predstavitev ni
               potrebna, ker me že bolj ali manj poznate, glede na to, da sem že kar nekaj časa
               skupaj z vami v takih in drugačnih kontaktih, začenši nekoč še kot državni sekretar
               in pogajalec in zdaj dve leti kot minister. Ravno ta mesec sta potekli dve leti.
               Tako, da bi jaz morda raje najprej preletel tisto, kar ocenjujem, da smo uspeli v tem
               mandatu doslej narediti in kaj ocenjujem kot najpomembnejše za drugi del tega mandata
               za obdobje predvidenih naslednjih dveh let.</p>
               <p>Zagotovo lahko rečem, da je bilo, če se najprej dotaknem dosedanjega pregleda, to
               obdobje več kot samo intenzivno. Gre za morda najbolj intenzivno obdobje v vsem času,
               odkar se Slovenija, bodisi še prej kot republika, predvsem pa zdaj kot samostojna
               država ukvarja z ukrepi in izvajanjem ukrepov na področju kmetijstva in razvoja
               podeželja. To pa zato, ker sta ti dve finalni leti bili ti zadnji dve leti finalni
               leti zaključka pogajanj z Evropsko unijo in se je okoli tega skoraj vse vrtelo.</p>
               <p>Lahko rečem, da smo v tem obdobju nadaljevali na zakonodajnem delu začeto delo od
               prej. To pomeni s ciljem, zaključiti uskladitev pravnega reda Republike Slovenije na
               tem področju s tistim, kar velja v Evropski uniji in ureditev pravnega reda na tistem
               delu, kjer bo Slovenija imela samostojni pravni red, ki ga ne predpisuje skupna
               pravna zakonodaja. Tako bi samo omenil, da smo v tem času, potem ko je bil že pred
               začetkom mojega mandata sprejet zakon o kmetijstvu sprejeli spremenjeni zakon o
               veterinarstvu o fitofarmacevtskih sredstvih, o krmi, živinoreji, gozdnem
               reprodukcijskem materialu, semenskem reprodukcijskem materialu, morskem ribištvu,
               zdravstvenem varstvu rastlin, predvsem pa več sto podzakonskih aktov. <stage type="mag">(nadaljevanje)</stage> Tako da kar se evropskega dela
               tiče, smo sprejeli v smislu zakonov vso zakonodajo. Manjka nam še približno 150
               podzakonskih aktov.</p>
               <p>V institucionalnem delu lahko rečem da smo naredili velik napredek. Leta 2000 smo iz
               nič začeli postavljati agencijo Republike Slovenije za kmetijske trge in razvoj
               podeželja. Ta agencija je v tem času pridobila akreditacijo za prepristopno pomoč
               Sapard in izvaja skorajda vse v Evropski uniji poznane ukrepe razvoja podeželja,
               tržnih redov, kmetijsko okolskih programov in je v tem letu izplačala ali bo
               izplačala do konca tega leta približno 300.000 raznih zahtevkov, vključujoč
               subvencije takega in drugačnega tipa, vloge za izvozne podpore in podobno in tako
               naprej.</p>
               <p>Nadalje, zagotovo je bilo v tem času potrebno močno usposobiti tudi Veterinarsko
               upravo Republike Slovenije skladno z zahtevami pravnega reda. Govorim o postaviti
               nacionalnega instituta, o uskladitvi samega Vursa. Vzpostavili smo urad Republike
               Slovenije za varstvo rastlin in semenarstvo. To je v bistvu neke vrste fitosanitarna
               uprava Republike Slovenije, usposobili inšpektorat Republike Slovenije za kmetijstvo,
               gozdarstvo, lovstvo in ribištvo za izvajanje evropskih kontrol pri izplačilu
               subvencij, kot jih zahteva pravni red in vzpostavili ter usposobili urad Republike
               Slovenije za priznavanje kmetijskih pridelkov oziroma živil, to je urad, ki je
               zadolžen za to, da izvaja postopke na osnovi katerih se tisti proizvodi, živilski
               proizvodi, posebnosti Slovenije, ki jih želimo kot svojo posebnost prenesti ob vstopu
               v pravni red, tudi najprej doma ustrezno zaščitijo.</p>
               <p>Na vsebinskem delu je treba poudariti, da se je vse skupaj vrtelo okoli vstopanja v
               Evropsko unijo, tako da smo dokončno vzpostavili 13 tržnih ureditev, smo kot edina od
               držav kandidatk za vstop sprejeli 4-letni kmetijski okolski program, ki vsebuje štiri
               osnovne skupine in 16 podprogramov, smo kot edini od držav kandidatk za vstop
               uskladili plačila za območja z omenjenimi dejavniki s pravnim redom. Prišli smo na
               sistem plačil na ha. Širili smo programe horizontalnih in vertikalnih ukrepov razvoja
               podeželja. Uvajamo pa v tem letu tudi že pilotno primerljive programe "lider" ali
               tako imenovanih novih podeželskih ekonomij.</p>
               <p>Zelo pomembno je področje vzpostavitve sistema varne hrane, pri čemer smo najprej
               izpostavili ustrezni urad in vsaj do zadovoljive <stage type="mag">(nadaljevanje)</stage> mere vzpostavili skupaj z ministrstvom za zdravje
               sistem tako imenovanega delovanja ocen tveganja pri eventualnem pojavu kužnih bolezni
               ali drugih aktualnih, tudi danes poznanih aktualnih zadev.</p>
               <p>Zagotovo bi omenil, da smo tudi na področju ribištva, kot ob sprejetem zakonu
               uredili sistem izdaje dovolilnic in pa precejšnji del sistema skupnega tržnega reda
               že uskladili s pravnim redom Evropske unije. Da na področju gozdarstva ni bilo nekih
               očitnih velikih napredkov, da smo bolj ali manj vzdrževali sistem takšen, kot je bil,
               da pa smo, tisto, kar bom končal, sta pa predpristopna pomoč oziroma pogajanja z
               Evropsko unijo, da pa sta nesporno na teh dveh delih je potrebno nekaj poudarkov, pri
               predpristopni pomoč Sapard smo sprejeli sedemletni program razvoja podeželja, že
               podpisali dva finančna memoranduma. Smo pri koncu izvedbe Sapard 2000, razpisujemo
               Sapard 2001. Skratka, na treh prioritetah od štirih smo tudi uspešno izkoristili
               denar. Na drugih od štirih prioritet smo se pa odločili, da tudi nekoliko dogovorov z
               Evropsko unijo olajšamo pogoje in računamo, da bomo na ta način lahko uspešneje
               izkoristili razpoložljiva sredstva.</p>
               <p>Nesporno je zelo pomembno področje, ali najpomembnejše področje, okoli katerega se
               je vse skupaj vrtelo področje pogajanj z Evropsko unijo. Mislim, da nas tukaj, ne
               samo, da nas ni treba biti ničesar sram, ampak lahko jasno povemo, da smo po moji
               oceni znotraj pogajalskega paketa Republike Slovenije izpogajali najboljše pogoje med
               vsemi tistimi sektorji ali področji, o katerih smo se pogajali. Uspeli smo zagotoviti
               postopen prehod do tistega nivoja, ki omogoča 100% subvencije. Edini tudi doplačila,
               ki so ostalim državam bila dovoljena in so dovoljena samo do višine 45%. Paketu
               denarja za razvoj podeželja smo zagotovili 250 milijonov Evrov, evropskega
               financiranaja v letih 2004, 2005 in 2006, kar je približno 54 milijard tolarjev. To
               je denar, s katerim bomo lahko kot država plačali večnamenskost kmetijstva. To pomeni
               podpore hribovskemu svetu, kmetijsko okolskim programom, zgodnjemu upokojevanju. K
               temu moramo dodati seveda 25% svojega denarja. Ta denar gre v celoti za te ukrepe. Ob
               tem pa smo seveda uspeli v okviru državnega razvojnega programa ali regionalnega
               programa izpogajati tudi tisti del razvoja podeželja, ki je ena od petih prioritet
               državnega razvojnega programa, ki se nanaša na investicije, na Crpove, obnovo vasi,
               na tisti del, ki se že imenuje regionalna politika.<stage type="mag">(nadaljevanje)</stage> Nesporno, bi dejal, da so tudi vse kvote ali pravica do
               izplačila subvencij, torej referenčne količine in bazne površine nad nivojem sedanje
               proizvodnje in omogočajo določeno stopnjo razvoja ob dejstvu, da večine veljajo do
               leta 2008, ko se potem ali ponovno izpogajajo ali pa ukinejo, če bo takšen dogovor
               Evropske unije.</p>
               <p>Zakaj poudarjam in s tem bolj ali manj končujem ta dosedanji del in grem na pogled za
               vnaprej. Zakaj poudarjam pomen izpogajanega? Zato ker ima kratkoročni in dolgoročni
               učinek. Kratkoročni je nesporno ta, da dohodkovni položaj kmetov ne bo padlo, da se
               bodo lahko podpore hribovskemu svetu potrojile in da bomo prispevali že v prehodnem
               obdobju k temu, da bo Slovenija neto prejemnica, seveda, če bo absorbcijsko sposobna.
               Dejstvo, da tudi če Sloveniji uspe z letom 2007 skrajšati prehodno obdobje, kot
               državi, smo z dejstvom doplačil do 100% pri neposrednih plačilih prispevali največ k
               temu, da bo prehodnem obdobju Slovenija zagotovo lahko neto prejemnica sredstev.
               Kajti dolgoročno bomo edina država, ki bo v celoti postala breme proračuna tudi pri
               neposrednih plačilih, ker je štartni osnovi šele 25%. Druge bodo lahko samo v 45%,
               ker bodo imele do leta 2013 pravico samo do te višine neposrednih plačil. Tako, da bo
               zagotovo kmetijstvo, kar je danes tudi bilo poudarjeno na javni predstavitvi s strani
               ministrov za evropske zadeve oziroma v odstopu in v pristopu prispevalo največ ali
               največ odgovorno za neto status plačnice Evropski uniji.</p>
               <p>Če grem na tisti drugi del, bodoče delo in pogled vnaprej. Zagotovo sem prepričan, da
               je treba nadaljevati tam, kjer smo končali, oziroma kje trenutno se nahajamo. Na
               zakonodajnem delu, v smislu evropskega dela moramo do konca prihodnjega leta
               uskladiti še približno 150 podzakonskih aktov. Nadalje bi poudaril, da na
               zakonodajnem delu imamo seveda, tudi tisti del, ki se ne nanaša na stroge zahteve
               pravnega reda EU. Lahko se posredno nanaša na nekatera pričakovanja, nesporno pa je
               to tisti del pravnega reda, ki se še kako nanaša na aktualno ureditev razmer v
               Sloveniji. <stage type="mag">(Nadaljevanje)</stage> Govorim o zakonu o
               sladkovodnem ribištvu, o doslej ne sprejetem in dolgo časa v predalih ležanem zakonu
               o lovstvu, zakona o spremembah zakona o kmetijskih zemljiščih, ki z novo klavzulo,
               varnostno klavzulo, ki jo je Republika Slovenija pred tremi dnevi v pogajanjih
               pridobila kot možnost pri prodaji kmetijskih zemljišč, gozdov in počitniških hiš,
               pravzaprav potrebno nekoliko spremeniti, glede na to, kar je pripravljeno. Potem
               govorim tudi o zakonu o promocijski agenciji, ki bo kmalu v proceduri.</p>
               <p>Nadalje. Ne morem mimo tega, da ne povem tudi, da je potrebno izjemno veliko dela
               vložiti v dokončanje izvedbe prevodov tistega dela pravnega reda, ki ga Slovenija po
               vstopu v Evropsko unijo, ne bo imela, ga ne sprejema in ga ne usklajuje, ker ga bo
               preprosto prevzela. Govorim o tako imenovanih regulativah. Teh imamo približno 50
               tisoč strani, od skupno 95 tisoč strani vseh evropskih regulativ.</p>
               <p>Vseh teh 50 tisoč strani regulativ, je treba prevesti in pravno formalno uskladiti,
               da bo razumevanje pravnih pojmov enako kot ga razumejo v vseh 15 uradnih jezik
               oziroma 13 doslej uradnih jezikih Evropske unije, da bo tudi v našem, po vstopu,
               uradnem jeziku Evropske unije, imel enak pomen. Tukaj smo približno na eni četrtini
               dela. Končati ga moramo do konca prihodnjega leta.</p>
               <p>Nadalje. Nesporno na vsebinskem delu, dokončati začeto izvedbo reforme kmetijske
               politike. To v bistvu pomeni, dokončno uskladitev višine neposrednih plačil, dokončno
               uskladitev višine ukrepov za razvoj podeželja v delu podpor območja z omejenimi
               dejavniki, dvig podpor za kmetijsko okoljski program. Največ tega bo sledilo v letu
               2004, ko prispe tisti prvi del od 250 milijonov + 25 odstotkov evrov, evropskih
               podpor. In seveda tudi v prihodnjem letu uvedba ukrepa zgodnjega upokojevanja kot
               enega od treh temeljnih ukrepov razvoja podeželja po jamstvenem skladu ob prej
               omenjenih dveh ukrepih.</p>
               <p>Nadalje. Redna uvedba ukrepa liader ali razvoja podeželskih ekonomij. Tukaj gre za
               ukrep, pri katerem ministrstvo sodeluje še s tremi drugimi ministrstvi. In gre za
               enega zelo pomembnih delov regionalne politike.</p>
               <p>Nadalje. Izjemno pomembno področje je usposobitev celotnega ministrstva za
               kmetijstvo, gozdarstvo in prehrano za delovanje v razmerah članstva v Evropski uniji.
               Namreč po vstopu v Evropsko unijo, ima to ministrstvo popolnoma drugačen pomen, na
               nekaterih delih kot ga je imelo doslej. Ne oblikuje več kmetijske politike, ampak jo
               sooblikuje v Bruslju, zato mora za vsak tržni red, tedensko v Bruselj pošiljati enega
               rednega predstavnika kot tudi za vsak ukrep kmetijskih politik, pošiljati v Bruselj
               enega od svojih predstavnikov.</p>
               <p>Zato se moramo ministrstvo usposobiti, rekrutirati ljudi, jih izobraziti<stage type="mag">(Nadaljevanje)</stage> in institucionalno postaviti
               stvari tako, da bodo delovale. Tudi za članstvo v drugih svetih, za druge politike.</p>
               <p>Nadalje. Usposobitev ostalih institucij znotraj sistema ministrstva. Tukaj govorim
               predvsem o izjemno veliki nalogi, da do konca leta 2003 v celoti akreditiramo
               agencijo za kmetijske trge in razvoj podeželja za vseh 56 različnih ukrepov razvoja
               podeželja ter za vseh 23 tržnih ureditev. Torej tudi za tistih 10, ki jih trenutno v
               Sloveniji ne izvajamo, ki za nas niso tako aktualni, bodo pa potem še kako aktualni,
               enega na primer, tržni red za banane, kjer bo po novem seveda celoten uvoz in vsa
               trgovina z bananami tekla po evropskem pravne redu, ki je popolnoma drugačen od tega,
               ki ga imamo sedaj. Za vsak od teh ukrepov, za vsakega od teh ukrepov se mora agencija
               v celoti akreditirati.</p>
               <p>Nadalje. Nadaljnja krepitev foot safty, aktivnosti ali aktivnosti varne hrane. Kajti
               ne smemo pozabiti, da je naše ministrstvo v enaki meri odgovorno za potrošnike kot
               tudi za proizvajalce, preko njih in med njimi pa za živilsko industrijo. In da
               enostavno bo ta teža odgovornosti do potrošnikov vedno večja in bo nesporno bodoča
               sprememba evropskih pravnih redov, šla v smer še večjih pravic le teh. Zato bodo vsi
               ukrepi kmetijske politike morali imeti še večjo dimenzijo varovanja, zaščite pravice
               in zahtev potrošnikov. Tako da je ta varna hrana, predvsem v tem sistemu ocene
               tveganja, izjemno pomembna.</p>
               <p>Ne smem pozabiti tudi na aktivnosti vezane na vstop v Evropsko unijo, tudi v čisto
               organizacijskem smislu, ne samo o tem, kar sem govoril na usposobitev ministrstva,
               organov v sestavi, drugih institucij, ampak govorim tudi na bistvene spremembe
               razmerij s civilno družbo. Kajti tudi civilna družba bo lahko prevzela z vstopom v
               Evropsko unijo, določene odgovornosti, ki jih lahko država delegira na osnovi
               dogovora in sistema, ki mora biti vnaprej znan.</p>
               <p>Nadalje. Intenzivno vključevanje v predreferendumsko obdobje naslednjih štirih, pet
               mesecev, v katerem želimo prispevati pomemben del, da bi referendum uspel v
               Sloveniji, tudi pri vseh tistih delih, za katero je to prebivalstvo, za katero je to
               ministrstvo odgovorno. V ta kontekst spada načrtovanih približno sedem obiskov
               ključnih ministrov najpomembnejših držav EU in vseh sosed, ki so ali bodo članice EU,
               v kontekstu promocije za pozitivno izvedbo referenduma.<stage type="mag">(nadaljevanje)</stage> Nadalje, zelo pomembna naloga pred nami je tudi na
               področju dokončanja in izvedbe predpristopne pomoči. Mi smo že uspeli olajšati pogoje
               za ukrep investicij na kmetijo in za ukrep dopolnilne dejavnosti. Pri ukrepih podpor
               živilski industriji in lokalni infrastrukturi, nimamo nobenih težav pri koriščenju,
               ker imamo premalo sredstev. Moramo pa do konca leta 2003 oziroma natančneje do 1.
               aprila 2004, se opravičujem, do 1. maja, do dneva vstopa, razpisati in razdeliti
               Sapard programe 2001, 2002 in 2003. Koristimo jih pa lahko potem tri leta po
               evropskem sistemu. Denar, ki ne bo razdeljen, bo potem šel v integralni evropski
               proračun.</p>
               <p>Zelo resno nameravamo vendarle, zato smo tudi zagotovili denar za ustanovitev v
               prihodnjem letu vzpostaviti vzajemno zavarovalnico in usposobiti agencijo za
               kmetijske trge in razvoj podeželja v hčerinskem podjetju, če bo to pravni red
               omogočal, drugače pa v posebnem oddelku z oddelkom zapromocijo. Temu bo služil prej
               omenjeni zakon o promociji, s čimer bi proizvajalce, predelovalce in državo vključili
               v program in proces promocije na nacionalnem nivoju živilskih proizvodov. Zagotovo je
               izjemno veliko delo, ki nas čaka, sprememba živilskepolitike, zaokrožitev posesti,
               prevzem novih funkcij sklada kmetijskih zemljišč in gozdov v smislu najemojemalca,
               najemodajalca, postavitev sistema prodaje tistih državnih zemljišč, ki za državo niso
               pomembna, s ciljem, da sklad prevzame funkcijo izvajalca zemljiške politike in tudi
               tiste institucije, ki aktivno izvaja zemljiško politiko z nakupi tam, kjer je to
               potrebno in kjer je država za to zainteresirana in pa nenazadnje bistveno in
               intenzivno delo z živilsko predelovalno industrijo, ki je pred velikimi potrebnimi
               posodobitvami, katerih uspeh predvsem na področju mlekarstva, pa ne zaradi aktualnih
               zadev, ki so danes na dnevnem redu in jih vsi poznamo in za katere me boste zagotovo
               kaj vprašali, zato jih v uvodu ne bom posebej izpostavljal, ampak zato, ker je
               slovensko mlekarstvo na tem, da bo vstop v Evropsko unijo doživel hudo preizkušnjo
               zaradi nujnih posodobitev, ki jih mora izvesti do vstopa, zaradi bistveno večje
               konkurence, katerim bo izpostavljena, ne smemo pozabiti, da je mlekarski sektor eden
               tistih redkih, ki ima še zelo visoko zunanje trgovinsko zaščito. 25 do 35%, ki jo bo
               treba nadomestiti z uvedbo vseh ostalih ukrepov. Nenazadnje pa je od tega v veliki
               meri odvisno tudi marsikaj v osnovni proizvodnji.</p>
               <p>Jaz sem toliko imel v svojem uvodu za povedati. Jaz si želim<stage type="mag">(nadaljevanje)</stage> tudi v bodoče intenzivnega in dobrega
               sodelovanja z državnim zborom. Vem, da je od tega sodelovanja marsikaj odvisno. Vem,
               da je tukaj mesto tudi za kritične besede. Jaz jih tudi na tak način razumem in
               jemljem, kajti samo na način, če si opozorjen na napake, če znaš poslušati, lahko
               nekatere stvari narediš tudi bolje. Hvala lepa.</p>
            </sp>
            <sp xml:id="SDT3-OZKGIP-Nujna-017-2002-12-16.sp3">

               <speaker>PREDSEDNIK MAG. JANEZ KRAMBERGER:</speaker>

               <p>Odpiram razprav. Kolega Ciril Pucko želi besedo. Prosim.</p>
            </sp>
            <sp xml:id="SDT3-OZKGIP-Nujna-017-2002-12-16.sp4">

               <speaker>CIRIL PUCKO:</speaker>

               <p>Hvala lepa, gospod predsednik. Spoštovani kandidat! Jaz bi imel dve vprašanji.
               Mogoče bosta izgledali danes kot hipotetični. Prepričan sem, da čez nekaj let bo to
               naša realnost, ali pa mogoče zelo kmalu.</p>
               <p>Govorili ste o nadaljnjem izvajanju strategije kmetijske politike, še posebej v
               povezavi z vključitvijo v Evropsko unijo, tudi s predčasnim upokojevanjem in tako
               naprej.</p>
               <p>Zanima me, ali v tej strategiji obstajajo določene številke? Za koliko odstotkov ali
               pa tisoč se bo zmanjšalo število kmetij v naslednjih dveh, treh, petih letih? Ker, to
               je posledično nujno.</p>
               <p>Drugo me zanima, kako gledate na možnost, tudi to je hipotetično, da bo pod
               ministrico, odgovorno za regionalni razvoj, kar bi bilo normalno po mojem, v zvezi s
               koordinacijo in upravljanjem regionalnega razvoja prešla agencija za kmetijske trge
               in razvoj podeželja. Hvala lepa.</p>
            </sp>
            <sp xml:id="SDT3-OZKGIP-Nujna-017-2002-12-16.sp5">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Predlagam, da bi še kolega Franc Sušnik postavil vprašanje.</p>
            </sp>
            <sp xml:id="SDT3-OZKGIP-Nujna-017-2002-12-16.sp6">

               <speaker>FRANC SUŠNIK:</speaker>

               <p>Hvala lepa, predsednik, za besedo. Spoštovani gospod bivši in bodoči minister,
               drugače najbrž niti ne more biti.</p>
               <p>Ko sem vas pozorno poslušal, sem slišal en kup ukrepov. Nikjer pa nisem slišal o
               politiki oziroma o ciljih, ki jih kot minister sledite. V tej zvezi me na primer
               zanima, kakšen je cilj, kakšen delež bi naj imelo kmetijstvo v bruto družbenem
               proizvodu v okviru gospodarstva? Koliko boste, kakšna naj bi bila samooskrba, ali
               bomo še naprej priča padanju<stage type="mag">(nadaljevanje)</stage>
               samooskrbe v Sloveniji, po tistem popisu iz leta 2000 smo namreč ugotavljali, da je
               samooskrba padla iz 80 na 60%. Kakšna je tu potem zadeva? Kako se odražala kmetijska
               politika oziroma prestrukturiranih kmetij, nadaljnjo padanje števila subjektov v
               kmetijstvu, to kar je prej kolega pred menoj vprašal oziroma quick, ali še vedno
               naprejračunate, da se bo kmetijstvo nehalo ukvarjati s 3000 kmetij letno in dokler bo
               to šlo, kaj to pomeni z vidika varovanja okolja in izgleda krajine, kam umeščate vi
               malega kmeta. Vemo, da je teh kmetijskih subjektov, ki gojijo glave velike živine, da
               jih je več kot pol trenutno, preko 43 tisoč je takih, ki se ukvarjajo s samo
               predelavo hrane, ki pa so verjetno ključni tudi za ta ekološki vidik kmetijske
               politike v smislu ohranjanja izgleda slovenske krajine. Zanima me v kolikšni meri
               nameravate v letu 2003 in 2004 izboljšati ekonomski položaj kmeta ali je to v donosu
               ali v dinarjih, ali je to v procentih, kakšen, kako se bo, bom rekel kritična, stanje
               na področju kmetijstva, ki se odraža tudi v razseljevanju podeželja, popuščanju,
               ukvarjanje s to dejavnostjo quick se bo poboljšal, če tega nimate v načrtu, oziroma
               če niso ukrepi naravnani k temu, da se bo ekonomski položaj kmeta bistveno izboljšal
               v naslednjih dveh letih, v času pred, in v prvem letu vključevanja v Evropsko unijo.
               Potem je, bom rekel, zelo narobe.</p>
               <p>Zanima me, kako jih trenutno, če se kaj izboljša stanje, glede zaraščanje kmetijskih
               zemljišč - v letu 2000 je bil podatek, da se soočamo trenutno, da izgubljamo 60, 65
               tisoč hektarjev, kar predstavlja nekaj čez 10% kvalitetne zemlje. Ali je ta trend v
               upadanju ali je v porastu in kaj boste naredili, da ne bomo na račun zaraščanja
               izgubili te kmetijske površine?</p>
               <p>Bi pa še potem eno, jaz ne bom polemiziral okoli kloramfenikola, pa mleka, vendar se
               zaradi stvari, ki se tu dogajajo resno postavlja pod vprašaj vaša ničkolikokrat
               deklarirana skrb za zdravo hrano. <stage type="mag">(nadaljevanje)</stage> Dejstvo je, da zaradi stvari, ki se dogajajo na področju in v
               povezavi s kloramfenikolom kaže na to, da institucije niso kos zadevi. Konkretno je
               to veterinarska uprava Republike Slovenije z gospodom Kovačem na čelu. Ker, če bi
               bile, bi od maja, ko se je kloramfenikol prvič pojavil v mleku v prahu do konca leta
               že ugotovili, zakaj se gre in kako prihaja kloramfenikol v leto, ne da tega še danes
               na žalost, še danesne vemo in še zmeraj tavamo v temi. Mislim, da ste na resni
               preizkušnji, kar se tiče kredibilnosti institucije, ki bi naj zagotavljala varno
               hrano po vaše. Jaz sem si pregledal magnetogram izpred dveh let. Dali ste poudarek
               vseskozi, tudi državni zbor vamje stal ob strani in sprejemali, potrjevali smo
               zakonodajo, ki je šla v to smer. V dani situaciji zdaj, ko bi bilo treba, da bi bile
               te institucije učinkovite, se pa na žalost to ni zgodilo. Šest mesecev je od prvega
               pojava kloramfenikola, pa še danes ne vemo od kod in kako zaide v mleko. Sami ste
               govorili ...<stage>(nerazumljivo)</stage> za testih, da so 93% zanesljivi. Pokazalo se je z
               referenčnimi analizami, da so 13% zanesljivi. Dejansko se tukaj postavlja en kup
               vprašanj, ki jih jaz niti ne bi odpiral. Ampak, s tega vidika je zelo vprašljiva ta
               politika zagotavljanja varne hrane oziroma zaupanje potrošnikov do te institucije.
               Hvala lepa.</p>
            </sp>
            <sp xml:id="SDT3-OZKGIP-Nujna-017-2002-12-16.sp7">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Franc Sušnik. Še kolega Sok, potem bi pa na ta sklop vprašanj prosil
               za odgovore. Prosim, kolega Sok.</p>
            </sp>
            <sp xml:id="SDT3-OZKGIP-Nujna-017-2002-12-16.sp8">

               <speaker>ALOJZ SOK:</speaker>

               <p>Hvala za besedo. Spoštovani gospod minister v odstopu, tudi jaz se pridružujem
               tistim mnenjem. Povedali ste veliko tega, kar je ministrstvo in pa parlament v
               preteklih dveh letih na področju zakonodaje in pa na institucionalnem področju
               postoril, zelo malo je bilo pa dejansko povedano o tem, kakšna je perspektiva, kakšen
               je načrt, kako izboljšati dejansko ekonomski položaj slovenskega kmetijstva.
               Poglejte, 200 strani dolga študija, ki jo je naredil OECD, je dejansko dala veliko
               odgovorov na vse te dileme, na probleme v našem kmetijstvu. Prav v nobenem segmentu
               pa se ta študija ni dotaknila dejstva, kakšen je ekonomski položaj slovenskega
               kmetijstva. In če gledamo, da se kljub večanju proračunskih sredstev in pa <stage type="mag">(nadaljevanje)</stage> kljub zviševanju podpor za
               področje kmetijstva vse pogosteje dogajajo, če lahko to tako imenujem, kmečki
               štrajki, nasprotovanja, protesti kmetov, potem se seveda moramo vprašati, zakaj. To
               bi v bistvu bilo moje prvo vprašanje, kako si vi tolmačite to zadevo. Ali gre
               dejansko pri tem za nepripravljenost slovenskih kmetov prilagoditi se, ali pa gre pri
               vsej tej zadevi za nezmožnost prilagoditi se? Nezmožnost, ne vem, zaradi težkih
               pridelovalnih razmer, ki so v Sloveniji kar v 75%, zaradi slabe starostne strukture,
               zaradi tega, ker je izobrazba pomanjkljiva, zaradi tega, ker kmetijstvo za mlade ni
               perspektivno in se ne podajajo v to, raje iščejo delo izven kmetijstva, ali zato, ker
               je kapitalska struktura neugodna. To je niz vprašanj, ob dejstvu seveda, da se
               kmetijski del v bruto družbenem produktu, tako kot že kolega Sušnik pred mano
               ugotavlja, da so to povzele vse študije, od leta 1995 naprej zmanjšuje. Jaz sem
               enkrat v parlamentu že zastavil to vprašanje in mi je bilo odgovorjeno, da se to
               dogaja pravzaprav v vseh razvitih državah, da se kmetijstvo v tem skupnem bruto
               družbenem produktu zmanjšuje, ampak pri nas gre za to, da se tudi fizični obseg
               kmetijske proizvodnje zmanjšuje in da Slovenija postaja vse večja uvoznica hrane iz
               Evropske unije. Ta primanjkljaj je iz leta v leto večji in je trenutno, mislim da
               nekje blizu 400 milijonov Evrov.</p>
               <p>Gre v bistvu za to, da ob tem, ko poudarjate uspešnost Slovenije v vseh teh
               pristopnih pogajanjih za Evropsko unijo v bistvu sam pri sebi ugotavljam, da so bile
               pravzaprav uspešne vse kandidatke, vseh deset. Tako, da tu ne vem, zakaj bi morali
               izpostavljati, da smo bili izredno uspešni. Kajti, vse te države so si želele priti v
               Evropsko unijo tako, kot si je petnajsterica želela, da se jim teh 10 članic
               pridruži. In se pravi, z ene in druge strani je bilo narejeno vse, da se do tega tudi
               dejansko pride. Če pa bomo te podatke v zvezi s kvotami bolj natančno analizirali,
               jaz ne bi rad zato z vami polemiziral, potem pa seveda lahko ugotovimo, da še zdaleč,
               vsaj kar se tiče kvot, ni bilo tisto, kar je bilo v pogajalskih izhodiščih s strani
               slovenske vlade zastavljeno. Rekli boste, da so bila pač ta pričakovanja oziroma
               zastavljeni cilji višji. Dobro, so bili nekoliko višji, ampak vseeno recimo, kvota
               pri mleku je daleč pod 700 milijoni litrov. Kvota pri sladkorju, jaz sem vam to že
               enkrat zatrdil in še enkrat ponovim, če smo mi dobili pravico 19.000 ton predelave
               surovega sladkorja, s tem seveda še nismo pomagali slovenskim kmetom, kajti to bo šlo
               za predelavo in pa bolj za pomoč tretjim državam, kot pa slovenskim kmetom.</p>
               <p>Kar se tiče neposrednih plačil, bi bilo pravzaprav absurdno, če nam Evropska unija
               ne bi dovolila, da tako mala država, kot je Slovenija, ki v agrarnem smislu ne
               predstavlja nobene ogroženosti skupnega kmetijskega <stage type="mag">(Nadaljevanje)</stage> evropskega trga, da ne mi mogla iz nacionalnega
               proračuna, vršiti doplačil. To pravzaprav, meni se to zdi popolnoma nesprejemljivo.
               Se pravi, zaradi tega Evropska unija ne bo v ničemer oškodovana, v kolikor so nam to
               dovolili.</p>
               <p>Je pa dejstvo, je dejstvo, da so seveda naše kmetije še vedno v povprečju 4 krat
               manjše od kmetij v Evropski uniji in da bo skozi sistem neposrednih plačil, jaz vsaj
               ne morem trditi, da bodo izenačene.</p>
               <p>Zdaj prej je bilo vprašanje, koliko kmetij dnevno oziroma letno neha. Podatki, ki so
               objavljeni v tej študiji, so zaskrbljujoči. Torej, da dnevno preneha kmetovati 7 do 8
               kmetij v Sloveniji. In da bomo takrat, ko bomo vstopili v Evropsko unijo, ne vem,
               imeli 3 tisoč čistih kmetij, še 15 tisoč takšnih, kjer bo eden zaposlen v kmetiji, na
               kmetiji in pa, ne vem, 30tisoč ljubiteljske, kjer bodo delali bolj za dušo kot pa iz
               nekega ekonomskega efekta.</p>
               <p>No, in tu bi pričakoval, ne vem, gospod minister, da pravzaprav imeli neki odgovor,
               neko, nek program, kako se bo ministrstvo za kmetijstvo in pravzaprav celotna država
               obnašala do vsega tega, da se nam ne bodo površine še naprej zaraščale, da ne bo to
               naše podeželje še naprej v tem demografskem smislu, v takšnem stanju kot je.</p>
               <p>In tu bi zdaj rad prišel na, prešel na nekatere zadeve, ki so se pojavljale v
               javnosti in na katere vlada pravzaprav tudi po moje ni pravilno odreagirala.
               Poglejte, imeli smo najprej zadevo, tako imenovano BSE. Rešitve, ki jih je takrat
               sprejela vlada, se meni zdijo popolnoma v nasprotju s tistim, kar se danes dogaja v
               državah Evropske unije. Sam sem bil v tem času, sem imel možnost v Češki vprašati,
               kako oni to rešujejo. Jih ne rešujejo tako kot mi, da vse klavnične odpadke uničujemo
               kot visoko rizične, kot kužne materiale. To je pravzaprav absurdno. Možgane
               pregledamo, so negativni, meso gre mesnico z uporabo kot živilo, medtem ko večino
               notranjih organov, glava, hrbtenjača in tako naprej, uničimo po zelo visokih stroških
               in delamo milijarde tolarjev. Vem, da boste rekli, da to spada v okoljsko
               ministrstvo. Ampak kot član vlade, ste tudi sam za to odgovoren.</p>
               <p>Da ne omenjam, da tisti, ki so, pri katerih se je dejansko odkrilo ta dva primera,
               da vsaj za enega vem, da še danes ni rešil svoje zadeve v zvezi z zamenjavo črede. Vi
               boste vedeli o čem govorim.</p>
               <p>Potem je tu suša za leto 2001. Torej v parlamentu je takrat bil predstavljen kot
               zelo dober moderen evropski zakon, danes lahko beremo, da je ena tretjina tistega,
               kar so cenilne komisije ocenile, bilo izplačano, vse drugo pa spremenjeno. Po kakšnih
               kriterijih? Zakaj? In ljudje živijo v enem strahu, ne vem, v enem obupu, kaj se jim
               še lahko zgodi. Na tem področju nismo potem nadaljevali s tem, kar ste sicer prej
               obljubili za nadaljnjo svojo nalogo. Se pravi, neko sistemsko rešitev.<stage type="mag">(Nadaljevanje)</stage> Govorite o vzajemni
               zavarovalnici ali nečem podobnem.</p>
               <p>Področje gozdarstva ste sami omenili. Glejte, prav škodljivo gospodarsko je, da smo
               milijardne koncesije podelili brez javnih razpisov. To je verjetno primer, ki je
               edinstven v Evropi. Ne vem, če se še katera država do svojega premoženja obnaša tako
               kot smo mi to v tej državi naredili.</p>
               <p>Potem je dejansko naraščujoča birokracija v kmetijskem resorju. Tukaj imam pred sabo
               odločbo v zvezi z zakonom o varstvu pri delu. Ne gre za to, kar sta kolega Rokavec in
               pa mag. Kramberger vložila, da se prestavi rok za eno leto. To je najlažje narediti.
               Ampak gre za nesmiselnost takšne zakonodaje in pa takšnih odločb kot jih dobivajo
               kmetje. Poglejte, tu piše, od pooblaščene institucije si je potrebno pridobiti
               obratovalno dovoljenje - poročilo o pregledih vseh sredstev za delo, ki se
               uporabljajo v kmetijstvu. Kaj to pomeni? Vseh sredstev za delo. A pomeni od ne vem,
               motorne žage, s katero kmet zjutraj gre v svoj gozd, pa do ne vem, lahko tudi, se
               pravi, kaj je to dejansko. Takšna odločba je napisana.Potem piše, opraviti preizkus
               znanja in varnosti in zdravja pri delu, ne vem na kakšen rok, vsako leto ali kako.
               Opraviti pregled in preizkus električnih in strelovodnih instalacij. Pa potem voditi
               predpisano evidenco po zakonu o varstvu in zdravju pri delu.</p>
               <p>Če bomo na takšen način, poglejte, šli urejati to našo kmetijstvo, potem jaz vidim v
               tem dejansko prej pogreb kot pa neko, neki novi zagon.</p>
               <p>Lahko potem še v nadaljevanju, da ne bom predolg. In nenazadnje. Ta mlečna afera, še
               enkrat vam povem, da je v takšni razsežnosti kot se je pojavila v javnosti, bilo
               povsem po nepotrebnem. Vem sam kot bivši veterinarski inšpektor, kako smo te zadeve,
               ko so se pojavili antibiotiki v mleku, reševali. In pravzaprav odobravam to, kar sem
               sinoči slišal, ko ste izjavili, nobene proge več ne bomo ... <stage>/prekinjeno./</stage> ..., šli
               bomo na individualno ugotavljanje. In takšen postopek je edino pravilen. Vse drugo je
               seveda nastajanje velike gospodarske škode. In pa še več kot to. Dejansko gre za
               izgubo zaupanja naših potrošnikov In zato se kopičijo zaloge mlečnih proizvodov. In
               to je velik problem. To je velik problem.</p>
               <p>Ponujati kmetom sir, namesto denarja na koncu meseca. Ne vem, potem naj še država
               uredi, pa reče: "Še davke lahko kompenzirate z naturalnimi sredstvi". Če bi to bilo
               možno, potem bi se strinjali. A je to tako prav? Ne vem, 9 kilogramov sira, ne glede
               na to, koliko mleka nosi. Ali kaj naj potem s tem sirom naredi? Veselico vaško.</p>
               <p>Potem so tu službe, vaše službe, ki se bunijo, od veterinarske uprave, gozdarjev,
               pospeševalne službe. Ne vem kje so ti, ta proračunska izhodišča in to, kar je bilo s
               proračunom sprejeto. Zakaj so se potem ta sredstva manjšala in se preusmerjala na nek
               drugi segment? Sedaj pa imate v okviru ministrstva probleme. Enkrat grozijo
               gozdarji,da ne bodo več delali. Zdaj grozijo veterinarji, da ne bodo več izdajali
               zdravstvenih spričeval oziroma veterinarskih spričeval in tako naprej.<stage type="mag">(nadaljevanje)</stage> Torej, v takšnih pogojih, seveda,
               je nemogoče, bi rekel, stabilno načrtovati, zato pač prihaja po moji oceni, do vse
               več protestov kmetov, ki pa jim seveda, to ugotovite, na koncu ne koristi. Se
               podajajo v te proteste, ampak konec koncev se jim škodijo, ker se pač v Sloveniji
               tudi preko medijev ustvarja, ta dvopolnost in pa ta konfliktnost med kmeti, češ vi
               ste grdi, ne vem kaj vse počnete, in na drugi strani potrošniki, ki pa ob vsem tem
               morajo, ne vem, uporabljati to hrano, ki jo ti grdi kmetje predelujejo. Takšen vtis
               se ustvarja v javnosti in to vsekakor iz nacionalnega vidika ni dobro. Hvala
               lepa.</p>
            </sp>
            <sp xml:id="SDT3-OZKGIP-Nujna-017-2002-12-16.sp9">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Sok. Preden prosim za odgovore, je prosil še kolega Sušnik, je prej
               nekaj pozabil. Čisto na kratko.</p>
            </sp>
            <sp xml:id="SDT3-OZKGIP-Nujna-017-2002-12-16.sp10">

               <speaker>FRANC SUŠNIK:</speaker>

               <p>Zelo na kratko. Pozabil sem še nekaj vprašati. Stalež divjadi sodi v vaše področje. S
               problemom razseljevanja in oteženih pogojev gospodarjenja je povezan še nerazumni
               visok stalež parklarjev, prašičev na določenih področjih, jeljenadi in vsega tega. In
               nikakor se ne morejo uskladiti tako na eni strani lovci, kot kmetje, predvsem pa se v
               celoti razhajajo pogledi vaših služb zavoda za gozdove, ki pa v največji meri kroji,
               planira obseg odstrela na teh področjih, tako da smo danes v taki absurdni situaciji,
               da je lovsko vprašanje - ne morejo več izplačevati odškodnin, škoda po divjadi je pa
               iz dneva v dan hujša in večja. Prosim.</p>
            </sp>
            <sp xml:id="SDT3-OZKGIP-Nujna-017-2002-12-16.sp11">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Sušnik. Prosim, gospod Franci But.</p>
            </sp>
            <sp xml:id="SDT3-OZKGIP-Nujna-017-2002-12-16.sp12">

               <speaker>MAG. FRANC BUT:</speaker>

               <p>Hvala lepa. Najprej hvala za vprašanja. Poskušal bom odgovoriti, kolikor se da, čim
               bolj koncizno, čeprav je tematik zelo veliko in zaobsegajo skorajda vse.</p>
               <p>Nesporno je težko reči, koliko bo kmetij v Sloveniji v prihodnje. Nekako študije
               napovedujejo tudi, ko smo se pogovarjali pred kratkim o nekaterih namerah in ukrepih,
               da pričakovati je, da bi tam morda, to je sicer zelo nehvaležno, ker je vse skupaj
               ugibanje, ampak ocenjuje se, tako tudi menijo eksperti, da morda tam okoli 50 tisoč,
               podatek danes je ta, da je letos 64 tisoč kmetij zaprosilo za direktna plačila in
               razne druge oblike subvencije, agencije za kmetijske trge in razvoj podeželja. To
               pomeni, da smo že tukaj zelo daleč od tistih 160 tisoč, ki naj bi jih bilo članov
               zbornice. Tako, da vemo, da je že tukaj razkorak 100 tisoč, ki zagotovo danes niso
               več tržno obstoječi in jih ni, razen to, da so lastniki zemljišč. <stage type="mag">(nadaljevanje)</stage> In zagotovo njihovo zemljo v večjem delu
               obdeluje nekdo drug, v manjšem delu, predvsem v hribih ali pa bolj na tem kraškem in
               jugozahodnem delu Slovenije, se pa tudi zarašča. Med temi, če je to predpostavka,
               menimo, da jih bo zagotovo več kot polovica, kakšnih 30.000 oziroma drugače rečeno,
               naš cilj je, da vsaj 20 do 22.000 bi moralo biti poklicnih kmetij. To so tiste, ki bi
               lahko živele od kmetijstva. Teh je danes okoli 19.000, tako ocenjujemo, ki živijo
               samo od kmetijstva. Vsa ta razlika od teh 19.000, 20.000, do 65.000 danes so mešane
               kmetije. Mi ocenjujemo, da bodo mešane kmetije zagotovo ostale realnost v Sloveniji,
               da pa se bodo tudi te delile na dva dela, na tiste, kjer bo pri polovici kmetovanje
               pomenilo pomemben ali vsaj enakovreden vir dohodka in na tisto polovico, kjer bo
               kmetovanje postranski vir dohodka in bo glavni dohodek prišel iz katere od drugih
               gospodarskih dejavnosti. Na te razmere nas navajajo tudi razmere v nekaterih delih
               Avstrije, ki so nam podobno. To pomeni, da smo preprosto prepričani, da bo zagotovo
               mnogo tisoč kmetij, kjer se bodo pač ob službi dopolnilno ukvarjale še s kmetovanjem,
               karkoli pač to že bo, ali bo kakšen majhen intenzivni nasad, ali bo čista ekstenzivna
               reja, par krav dojilj ali kaj podobnega, to je pa zdaj drugo vprašanje. Podpore za to
               bodo namenjene.</p>
               <p>Na vprašanje, ali je kakšna možnost, da bi agencija za kmetijske trge in razvoj
               podeželja prišla pod regionalni razvoj, jaz mislim, da te možnosti ni, sploh nobene.
               Ker, pri agenciji za kmetijske trge in razvoj podeželja govorimo o plačilni agenciji.
               Plačilna agencija pa je zahtevana za tržne rede in za programe razvoja podeželja po
               garantiranem ali po jamstvenem skladu. To so plačila za hribe ali EKO 1, še prej
               vsitržni redi, plačila za kmetijsko okolske programe ali EKO 2 in 3 in pa plačila za
               zgodnje upokojevanje in male investicije, ki gredo po pavšalu. Teh še sedaj nimamo,
               jih bomo pa uvajali. To pomeni, da to so ukrepi, ki jih obvezno, to niso ukrepi
               regionalnega razvoja, ampak so ukrepi, ki jih izvaja plačilna agencija. Noben drug
               ukrep v evropskem pravnem redu, naj gre za katerikoli ukrep regionalnega razvoja, ne
               zahteva plačilne agencije, razen direktne subvencije ali tržni redi plus kmetijsko
               okolski programi, zgodnje upokojevanje in podpore hribom oziroma območjem z omejenimi
               dejavniki. V vseh evropskih državah je to v okviru posebnih institucij ministrstvo za
               kmetijstvo ali prehrano ali kakorkoli se že pač imenujejo.</p>
               <p>Je pa seveda vprašanje, kaj bo s tistim delom razvoja podeželja, ki se imenuje
               regionalni razvoj. Po našem načrtu bo ta šel v dva dela. Eden je horizontalni ukrepi,
               to je tisti, kjer se izvajajo v celi državi, ne glede na to, kako je posamezna regija
               razvita, investicija na kmetiji, v živilskoindustrijo, mladi kmetje, ki se bodo po
               naši oceni izvajali na agenciji in pa vertikalni ukrepi, to so pa tisti deli razvoja
               podeželja, ki <stage type="mag">(nadaljevanje)</stage> se izvajajo
               samo na področjih, regijah, pokrajinah, ki so manj kot 75% razvite. Kot vsi ostali
               ukrepi regionalnega in strukturnega razvoja. To so obnova vasi, dopolnilne
               dejavnosti, lokalna infrastruktura, lider ukrepi. Tukaj obstajata dve možnosti. Ali,
               da se bodo ti ukrepi izvajali v okviru dislociranih izpostav agencije v bodočih
               pokrajinah, ker ocenjujem, da se nesporno bodo na nivoju pokrajin in da se bo tudi
               denar delil na nivoju pokrajin, ali pa na nekih bodočih regionalnih agencijah, ki
               bodo izvedbene, ki naj bi bile odgovorne za izplačilo vseh ukrepov strukturne
               politike, ki sedotika tistih območij, ki so manj kot 75% razvite. O tem se bo treba
               pogovoriti. Če bi bila rešitev takšna, bi pač uvedba ukrepa in nastavitev ukrepa bila
               odgovornost ministrstva za kmetijstvo, izvedba pa neke razvojne agencije, ki bi lahko
               bila skupna. Ali pa po varianti A, kot sem rekel, dislocirana izpostava plačilne
               agencije.</p>
               <p>Če se dotaknem vprašanj gospoda Sušnika, najprej, kateri so cilji. Osnovni cilj, ki
               ga jaz vidim kot cilj in mislim, da je to tudi cilj, ki mu vsaj uradno vsi sledimo,
               je možnost plačila večnamenskosti kmetijstva. To pomeni, ni več prvi in edini cilj
               strateški cilj proizvodnja hrane, ampak ostaja samo kot strateški cilj, da je
               pokrajina obdelana, tako da lahko vedno zagotovi tudi proizvodnjo, če se zgodi
               karkoli, kar je iz kategorije, ki niso normalni način, recimo nesreča, naravna
               nesreča, katastrofa, vojna, karkoli. Zagotovo pa je eden pomembnih ciljev kmetijstva,
               kot ga razumemo v tej multifunkcionalnosti, večnamenskosti ohranjeno podeželje,
               obdelana krajina, varna hrana, proizvodi višje kakovosti in zato smo se tako borili
               za pogajanja in prepričan sem, tudi uspeli, da bomo lahko to večnamensko kmetijstvo
               tudi plačali.</p>
               <p>In nenazadnje, zelo pomemben cilj je prepletanje osnovne kmetijske proizvodnje in
               vseh teh prej omenjenih ciljev z drugimi oblikami življenja in ekonomij v podeželskem
               prostoru. Zato, ker je to tudi filozofsko pomembno, kajti mislimo, da tudi s
               kmetovanjem, se ne bo nihče od mladih pripravljen z veseljem ukvarjati, če ne bo
               podeželje živo tudi sicer in ne bo, to pa lahko samo v primeru, če bodo tam tudi
               razvite ostale gospodarske dejavnosti. Ker po naši oceni, tako smo pač tudi zapisali
               to večnamenskost, osnovni cilj, večnamenskost kmetijstva, multifunkcionanlnost.
                  <stage type="mag">(nadaljevanje)</stage> Mladi človek mora imeti
               občutek, da je del življenja in to je pa mogoče samo, če tam živijo tudi drugi
               ljudje, ki se ukvarjajo tudi z drugimi stvarmi. Skratka, v ta kontekst spadajo tudi
               majhni kmetje, tudi srednji kmetje, zato sem uvodoma povedal, da sem prepričan, da
               večnamenskost kmetijstva, mora biti prvič vrednota - če je vrednota, mora biti
               plačana - ocenjujem, da smo ustvarili pogoje v pogajanjih zato, da bo lahko ta
               vrednota tudi plačana. In večnamenskost kmetijstva razume tudi ohranitev tudi mešanih
               kmetij, tudi tistega tipa, kjer je kmetijstvo proizvodnja sekundarnega pomena ali
               dopolnilna dejavnost.</p>
               <p>Nadalje, kaj bomo storili? Storili bomo to, realno gledano je v letu 2003 ohraniti
               dohodkovni položaj kmeta, v letu 2003 je v celoti breme države Slovenije, ohraniti na
               način, da s povečanjem eko nič plačila in neposrednih plačil, nadomestimo predvideni
               padec odpiranja trga. V letu 2004 pa povečate in izboljšate ekonomski položaj kmeta.
               Prvenstveno zaradi dodatnih plačil Evropske unije za večnamenskost. Ocenjujemo, dase
               bo to posebej poznalo v področju z omejenimi dejavniki v hribovskem svetu. Nekoliko
               manj morda v čistem ravninskem svetu, kjer se bo verjetno intenzifikacija proizvodnje
               odvijalo bolj, kot pa drugje. Nadalje, zaraščanje kmetijskih zemljišč, to je trends
               katerim se celotni evropski prostor, ki se srečuje s pogoji, težjimi pogoji za
               pridelavo srečuje. Mi smo tokrat na Danskem v zaključku pogajanj slišali popolno
               prižgano rdečo luč portugalskega predsednika vlade, ki je dejal, da se portugalsko
               kmetijstvosesuva. In portugalsko podeželje ravno tako, in da zahtevajo posebej in
               drugačen status, kjer smo se v pogajanjih sorazmerno slabo izpogajali in dali težo
               regionalnemu, ne pa tudi podeželjskemu in kmetijskemu razvoju. Tako, da v tem
               kontekstu bi pač povedal, da je to problem povsod. Mislim, da zaraščanje kmetijskih
               zemljišč po naši oceni, je uvedba subvencij pred tremi leti, ta proces vsaj
               zaustavlja. Da pa bi ga lahko bistveno povečali, ker ocenjujemo, da to izpogajanje
               omogoča, da bo na primer gorsko višinsko območje eko ena plačilo namesto 18 tisoč,
               leta 2004 54 tisoč, torej trikrat več. Da pa bi lahko ta trend počasi zaobrnili.
               Tukaj pa je strokovno vprašanje, kaj je smiselno in kaj ni smiselno revitalizirati.
               Na to pa bo treba dati odgovor.</p>
               <p>Če se zdaj dotaknem tega nesrečnega problema kloramfenikola, dotikam se vprašam tako
               poslanca Sušnika in gospoda poslanca Soka - bi najprej dejal tako - tudi včeraj smo
               se šest ur pogovarjali, mislim, da kvalitetno pogovarjali, z vsemi različnimi
               vpletenimi. Glejte,kloramfenikol je dejstvo. Imamo ga, imamo ga tudi v mleku v prahu,
               ki ga moramo uničevati. In še vedno je prisoten, čeprav je v upadanju. Tisto, kar se
               je zgodilo junija, ne maja, gre za komercialne pošiljke, in tako naprej, ampak jaz se
               v to ne bi spuščal. <stage type="mag">(Nadaljevanje)</stage> Dejstvo
               je, da je treba najprej postaviti razmejitev, za kaj je kdo pristojen in odgovoren,
               zakaj smo pa vsi zainteresirani. Pravno formalno je zelo težko včasih delati, ker
               ljudje ne sprejmejo nekaj osnovnih dejstev. Da je ministrstvo odgovorno, da pripravi
               podzakonske akte, predlaga zakonodajo, državni zbor jo sprejme. Da je organ, ki se
               imenuj veterinarska uprava Republike Slovenije, inšpektor, da je njegova naloga, da
               ugotovi na osnovi postavljenega in delujočega sistema, kaj je v sistemu tisto, kar je
               v odstopanju od normativov. To je naloga, veterinarske uprave je, da ugotovi, kaj je
               narobe. Da ugotovi, ali obstaja kloramfenikol. Da ugotovi, ali se je kje pojavil BSE.
               Da ugotovi, ali je kje karkoli drugega, katerikoli prepovedan antibiotik ali karkoli
               drugega. On je neke vrste policaj. Kot tisti, ki na cesti ugotovi, vinjenega, mu
               vzame vozniško dovoljenje in ga pošlje k sodniku za prekrške. To je naloga
               veterinarske uprave. Ugotovi, da je nekaj narobe in zagotovi, da tisto, kar je
               narobe, ne pride v prehransko verigo.</p>
               <p>Začasno prepreči, da to pride, začasno prepove izvajanje aktivnosti in preda zadevo
               tistemu, ki pa je tako imenovani pristojen za to, da kaznuje ali pa tudi ne. To je v
               primeru našega pravnega reda, drugi del države, to je, to so organi pregona oziroma
               državno tožilstvo.</p>
               <p>Državo tožilstvo tisti trenutek potem ugotovi, ali je kaznivo dejanje ali je
               prekršek. Na osnovi tega je potem tudi mogoče ugotoviti, ali se postopa v bodoče tako
               ali drugače. In osnovni problem, o katerem smo tudi včeraj govorili. Kaj storiti s
               tistimi 17, od danes še s šestimi dodatnimi, 17 dejansko ugotovljenimi primeri
               kloramfenikola, samo 17 jih imamo dejansko ugotovljenih, 6 imamo pa zdaj sumljivih,
               ki pa ni rečeno, da bodo tudi taki na koncu.</p>
               <p>Namreč v tem primeru ima vse postopke in vzvode tisti drugi del, to so organi
               pregona. In nihče drug ne sme izvajati nobenih posegov, če organi pregona tukaj ne
               ukrepajo oziroma zahtevajo. Organ pregona pa ima pravico in dolžnost, da tistega, za
               katerega meni, da lahko prispeva k razjasnitvi primera, da ga povabi in od njega
               zahteva. Torej tudi če bi mi hoteli karkoli delati pri tistih 17, ne moremo in ne
               smemo. Ker lahko samo v primeru, če od nas to zahteva ali nas povabi k sodelovanju
               organ pregona.</p>
               <p>Da pa so proizvajalci in njihovi poslovni predstavniki, to so zadruge, odgovorni, da
                  redno<stage type="mag">(Nadaljevanje)</stage> zagotovijo, da je
               živilo, ki ga nekomu prodajo, zdravstveno neoporečno.</p>
               <p>To so osnovna izhodišča. Torej, veterinarska uprava ugotavlja, ali je živilo okuženo
               ali je onesnaženo, ne ugotavlja pa vzroka, zakaj je tisto živilo onesnaženo ali
               okuženo. Ker mi nimamo državnih veterinarjev, ki zdravijo, imamo samo državne
               veterinarje, ki so inšpektorji. Zdravijo pa zasebni veterinarji z licenco, ki pa
               lahko izvajajo tudi državne aktivnosti, če dobijo za to poseben podeljen, koncesijo.
               Na primer preventivno zdravstveno varstvo. To je pravno formalno.</p>
               <p>Vsebinsko je pa nesporno jasno, da je to problem, ki povzroča gospodarsko škodo in
               za katerega smo in moramo vsi biti zainteresirani, da se čim prej odpravi. Vsi. Smo
               in moramo biti.</p>
               <p>Tako da lahko povem tukaj, da smo se včeraj dogovorili, da ni več vzorcev, jemanja
               vzorcev po progah. Da so obvezna jemanje vzorcev, individualno. S tem nikoli ne
               zapiramo prog, ampak individualno začasno nekomu prepovemo oddajanje, če obstaja za
               to razlog. Da smo se dogovorili, da bodo v naslednjih dveh dneh natančno dogovorjeni
               postopki jemanja teh individualnih vzorcev. Da smo se včeraj dogovorili, dabodo
               organi pregona, kar je zagotovila generalna tožilka, pospešili vse aktivnosti. In da
               smo povabili k sodelovanju tudi tuje eksperte, na tej neformalni osnovi, ko vsi
               skupaj želimo prispevati k odkritju.</p>
               <p>Moram povedati, da lahko rečem pač to, kaj trenutno se ugotavlja, ampak na osnovi
               tudi prvih ugotovitev organov pregona, kaj bi lahko bili vzroki. Zagotovo gredo na
               področju, prvenstveno in največ, morda nedovoljene uporabe oziroma na nek način
               uporabe dermo spreja ali zdravljenja. Zagotovo je organ pregona nekje že odkril tudi
               primer črnega zdravljenja oziroma primer nekoga, ki ni veterinar, pa ima doma
               veterinarsko ambulanto in zdravi.</p>
               <p>Tako, da mislim, da stvari počasi prihajamo do konca. Je pa problem v tem, ker
               nesporno v nekaterih primerih ta kloramfenikol še vedno je prisoten. Očitno. Zato je
               naša osnovna naloga, da z individualnimi vzorci, izločimo vsako možnost, da bi
               kakorkoli, katerikoli primer prišel v prehransko verigo.</p>
               <p>In nenazadnje, da se pospešijo vsi postopki, da bodo ljudje vedeli pri čem so in da
               bodo lahko ali pa bomo lahko vsi skupaj potem ukrepali tudi pri tistih 17 sedaj z
               začasno zaprtih.</p>
               <p>Nadalje. Mogoče samo še to, da se zelo intenzivno trudimo tudi pomagati mlekarnam.
               Danes smo imeli več urni sestanek pri izvozu, pri urejanju južnih trgov in tako
               naprej.</p>
               <p>Če lahko se še dotaknem tistih vprašanj, gospoda poslanca Soka, ki jih nisem
               odgovoril. Veste, kmečki štrajki in protesti,<stage type="mag">(nadaljevanje)</stage> bo verjetno eden od prisotnih<stage>(?)</stage>. In je težko pričakovati,
               da jih kdaj ne bo. V večini zahodnih držav so, seveda, so nek izraz, neke stiske ali
               pa tudi včasih morda kaj drugega in česa drugega. Morda včasih tudi izraz nečesa, s
               čimer nekdo želi pač na nek način pritisniti, če tako rečem, ali pridobiti pri
               razrezu nekega kolača, morda večji kos. To so vse legitimne poteze demokracije, in
               pač s tem se moramo sprijazniti.</p>
               <p>Kako izboljšate ekonomski položaj v slovenskem kmetijstvu? Tako, kot sem prej
               povedal, da bomo ob dejstvu soočenja z realnostjo trgu, ki ni mogoče ubežati z ali
               brez Evropske unije, uspeli plačati večnamenskost kmetijstva, da bo večnamenskost
               kmetijstva postala javna vrednota in da bo vrednota plačana. To pomeni, da bo plačana
               tudi tisti del nalog, ki jih kmetje izvajajo za interes družbe. To pa je košnja,
               obdelanost, kulturna krajina. In jaz bi jim rekel tako, da so bile v pogajanjih vse
               države uspešne, vse kandidatke. In da ni nobenega razloga, da bi se pa mi zdaj
               hvalili, da smo bili naenkrat uspešni. Jaz mislim, da če smo pošteni, moramo kdaj
               tudi kaj priznati, v pogajanjih, na področju kmetijstva, in razvoju podeželja smo
               bili uspešni. Mi smo naredili dobro delo. To dobro delo ni prišlo samo od sebe. Štiri
               leta in pol se je bilo treba truditi, prepričevati, priti z eksaktnimi podatki,
               lobirati oziroma iskatizavezništva in mislim, da smo vpletli vse sile, vsa strokovna
               znanja in vse ljudi doma in izven v tujini, da smo do tega rezultata prišli, to ni
               prišlo samo po sebi. Za to je bilo potrebno izjemno veliko truda, izjemno veliko dela
               in zelo zelo veliko časa Bili pa smo bolj uspešni kot druge kandidatke. Zakaj? Ker
               smo edini uspeli, da bomo določeno obdobje prišli na enako višino neposrednih plačil,
               kot to velja za Evropsko unijo pri tržnih redih<stage>(?)</stage>. Ker smo uspeli, da ob normalnih
               delitvah denarja za razvojpodeželja, drugi so dobili samo polovico tega, kar sem prej
               povedal, da smo uspeli, da smo ob tem, ko je Evropska unija po pravilih za vse enako
               po kriterijih, ki so veljali za vse enako, delila denar razvoja podeželja. Veste, ta
               denar razvoja podeželja je bil deljen na način, da smo uspeli zagotoviti v pogajanjih
               z dobrim lobiranjem, upam si trditi, najprej da je pet odstotkov bilo rezerve in da
               smo potem, namesto 2,1% denarja, ki nam bi sicer pripadal po normalni razdelitvi, na
               koncu prišli na 5,8% skupnega denarja - da smo torej dobili več kot dve tretjini
               tistih petih odstotkov rezerve, ki smo jo uspeli pridobiti. <stage type="mag">(nadaljevanje)</stage> Tudi pri kvotah, kjer so lahko ocene take ali
               drugačne, pri mleku imamo 105 milijonov kg rezerve, torej od 470 do 576, to je 106
               milijonov rezerve, ki jo bomo lahko uporabljali za povečanje proizvodnje in za
               prodajo na domu. Vemo pa, da prodaja na domu ni več kot 20 milijonov, torej imamo
               zagotovo prav 80 in še nekaj milijonov rezerve, kar po naši oceni zagotavlja razvoj
               do leta 2008, po letu 2008 pa vemo, da se kvote ali ukinjajo, mi si želimo, da ne,
               ali pa se ponovno pogajamo za naslednjih osem let. Vemo pa tudi, da se bo vmes 1.
               aprila 2005 začela izvajati reforma tržnega reda za mleko in da se uvaja subvencija
               za mleko in sicer, prvo leto 5 evrov na tono in na koncu, v petih letih prehodnega
               obdobja 35 evrov na tono, ki jo bodo dobili kmetje. To je pa tisti del, ki bo tudi
               nekaj verjetno prispeval k še večjemu interesu po mleku. Zato je seveda v celem letu
               2008 potrebno pač nadaljevati pogajanja o naslednji kvoti.</p>
               <p>Tudi, kar se tiče sladkorja. Kvota, ki zagotavlja najmanj 10.000 ha posejanih
               površin s sladkorno peso, res smo jih eno leto v zgodovini imeli, letos smo jih imeli
               4.500 ha. To, da smo pa ob tem dobili možnost, da tovarna predeluje tudi surovi
               sladkor, pa ni samo v interesu tretjih držav ali tistih, kar je bilo rečeno, ampak je
               v interesu tovarne, da lahko uspešno gospodarsko posluje in s tem ponudi tudi kmetom
               in slovenskim proizvajalcem višje cenesladkorne pese. Če danes predelave surovega
               sladkorja ne bi bilo, bi tudi ekonomsko tovarne sladkorja Ormož ne bi več bilo. To
               moramo vedeti in to je ena od izjem, ki jih je Slovenija dobila samo kot edina do
               zdaj poleg Finske v njenem skupnem interesu. Zdaj bom kmalu končal.</p>
               <p>Veste kaj, kar se tiče suše 2001 se zavedam težav, ampak za vse ne morem biti kriv.
               Treba se bo obrniti na hearing gospoda ministra ali kandidata za ministra za okolje
               in energijo. Lahko pa rečem, da upam, da nam bo vendarle uspelo vzpsotaviti vzajemno
               zavarovalnico. Denar za ustanovitev smo tokrat zagotovili. Upam, da ga bo državni
               zbor tudi potrdil v proračunu 2003. To bo denar za ustanovitev. Denar za
               sofinanciranje premij pa mora zagotoviti tisti paket, ki je doslej zagotavljal
               izplačila škod. To pa je po naši oceni približno ena milijarda potrebnih sredstev
               letno ali ena četrtina doslej v povprečju v zadnjih petih letih letno izplačanih
               odškodnin. O tem se pač mora odločiti tudi še drugo ministrstvo.</p>
               <p>Mogoče samo še to, samo še dve kratki misli. Ena, veterinarji se bunijo, mislite
               zasebni veterinarji, češ da, zadnjič sem <stage type="mag">(nadaljevanje)</stage> bral v enem od slovenskih dnevnikov "But se laže". To je
               najenostavneje reči. Državni zbor nam je dal milijardo denarja in nekaj manj
               veterinarji, zasebni veterinarji so jih potrošili 2 milijardi. In še nekaj. Torej,
               jaz lahko, ali ustvarim čudeže, jih ne znam, torej moram prerazporejati denar, ali pa
               svežega dobiti za pokritje tega, kar nihče ni načrtoval. 300 milijonov smo
               dobilisvežega denarja, 300 milijonov smo prerazporedili, skupno smo izplačali 1
               milijardo 600 milijonov, torej se But ni nič lagal, ampak je 600 milijonov zrihtal,
               300 milijonov smo obljubili, našli smo prerazporeditev, možnost tam, kjer ni bilo
               pokoriščeno, vendar do danes je ministrstvo za finance ni spravilo skozi. Kaj in
               kako, to bomo videli še v naslednjih dneh, če bo to sploh še teoretično mogoče.</p>
               <p>Skratka, hočem povedati, da smo to naredili samo iz enega razloga. Če bi bilo
               drugače, bi rekli, oprostite, denar ki ga nimate, ne morete potrošiti, torej si
               izplačate sami, iz svojega žepa. Ampak ugotovili smo, da je bilo več 10.000 živali na
               novo registriranih. Ker so bile na novo registrirane, jih prej ni bilo, ko smo uvedli
               sledljivost. Torej smo morali teh več 10.000 živali preventivno zdravstveno
               zaščititi, ker prej niso bile preventivno zdravstveno zaščitene. To je bilo toliko in
               toliko sto milijonov. Ugotovili smo, da je bilo več deset tisoč živali na novo več
               zaklanih v klavnicah, ker so bile prej zaklanepod kozolci, ker so bile prej zaklane
               pod kozolci niso potrebovale veterinarskih potrdil. Zdaj pa jih je bilo potrebno
               izdati, zato se je pač največji del tega denarja potrošil. Zdaj računamo, da ni več
               neobstoječih živali, da so vse registrirane, da ni več črnih zakolov pod kozolci in
               da torej vemo, s čim imamo opraviti. Zdaj se bomo pa odločili, kolikšen je obseg
               preventivnega zdravstvenega zavarovanja, ki ga zmore država in, ali obstaja razlika
               med tem in med obveznim, ki ga zahteva varstvo potrošnikov in mednarodna pravila in
               bomo videli, kaj storiti in, ali bo treba tudi kaj sofinancirati drugod.</p>
               <p>Enako velja pri svetovalni službi. Kaj bi bilo vse narobe. Veste, vsak hoče več
               denarja, vsak se upira kakršnikoli reformi in več denarja lahko dobiš samo na način,
               če ga več imaš. V nasprotnem primeru bo pa treba začeti počasi izvajati določene
               reforme.</p>
               <p>In čisto zadnje, stalež divjadi. Jaz sem zaprosil strokovnjake, da povedo, kaj
               storiti pri letnih odstrelih oziroma, pri letnih programih odstrela v tistem delu,
               kjer ima država odgovornost, da se pač približamo bolj realni oceni stanja v naravi.
                  <stage type="mag">(nadaljevanje)</stage> Enako smo storili pri
               velikih zvereh, eni nas zato hvalijo, še več jih tistih, ki nas za to kritizira,
               ampak tako pač je, vedno in nikoli ne moreš ustreči enemu in drugemu.</p>
               <p>Bil sem malce daljši. Upam, da sem odgovoril na vse. Mogoče sem pa kaj pozabil, me
               pa dajte spomniti, pa bom.</p>
            </sp>
            <sp xml:id="SDT3-OZKGIP-Nujna-017-2002-12-16.sp13">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Seja pa želi besedo kolega Franci Rokavec, nato pa dobi naslednji besedo.
               Prosim kolega Franc.</p>
            </sp>
            <sp xml:id="SDT3-OZKGIP-Nujna-017-2002-12-16.sp14">

               <speaker>FRANCI ROKAVEC:</speaker>

               <p>Hvala za besedo gospod predsednik. Spoštovani kandidat za ministra.</p>
               <p>Dejstvo je, da je kmetijstvo sigurno eno od področij, ki je v tem trenutku v
               Sloveniji eno od najtežjih resorjev, predvsem zaradi tega, ker je to področje
               podvrženo najbolj kruti reformi oziroma spremembi. Zato je na tem področju biti
               kmetijski minister zelo nehvaležna naloga, in biti obratno na drugi strani biti
               kmetovalec tudi zelo nehvaležna oziroma težka naloga v tem trenutku.</p>
               <p>Kljub vsemu sem prepričan, in dajem vso pohvalo, da je bilo na pogajalski strani med
               Slovenijo in pa Evropsko unijo oziroma tudi v vaši vlogi narejeno zelo veliko zato,
               da se v prihodnje vloga in tudi stanje in dohodkovni položaj kmetijstva ohranja na
               čimbolj do sedaj primerljivih ravneh. Toda prepričan sem, da je verjetno, da so
               najmanj trije poudarki, ki jih bo potrebno v prihodnje nameniti bistveno večjo
               pozornost in od katerih je tudi odvisno ali bodo izpogajana izhodišča z Evropsko
               unijo tudi v končni fazi realizirana, zelo odvisna. Prvo danes je bilo omenjeno že
               veliko o teh zadnjih aferah, področje tako imenovanega preventivnega nadzora,
               vzpostavljanje varne hrane. Vemo, da na tem področju, ta nadzor še vedno šepa in se
               še vedno loteva pravilnih smeri, iskanja, zagotavljanja varne hrane potrošnikov. Zato
               bi bilo potrebno dejansko v prihodnje na tem področju narediti vse, da pride do
               sistemskih ukrepov, ki bodo dejansko zagotavljale funkcioniranje namesto dosedaj
               rešitev, ki recimo, na področju mleka so privedle do nezavedljivih težkih situacij.
               Drugo, sprašujem tudi, kaj bo storjenega v zvezi, to ni samo naloga kmetijskega
               resorja, ampak naloga celotne vlade, s prestrukturiranjem naše predelovalne
               industrije. Če naša predelovalna industrija ne bo usposobljena ob vstopu v Evropsko
               unijo konkurirati drugim, ali mlekarnam ali ostalim predelovalnim obratom, ki bodo
               prav tako na prostem evropskem tržišču konkurirati, potem se lahko zgodi, da leta
               2004 kljub kvotam, bo vprašanje, kako sploh prodati proizvedeno mleko na kmetijah, se
               pravi, obdržati sposobnost mlekarn<stage type="mag">(nadaljevanje)</stage> kako bodo odkupile mleko. In seveda, jih čimprej spustiti
               na realna tla. Še vedno so preveč odvisne od državnih jasli<stage>(?)</stage>. In tretje. Kako preko
               ustreznih institucij, svetovalne službe, tvornice in ostalo usposobiti, se pravi
               zagotoviti absorbcijsko sposobnost slovenskega kmetijstva, da bo z ustreznimi
               programi dejansko lahko črpala sredstva za razvoj podeželja, da le ta ne bodo ostala
               neizkoriščena po vstopu Slovenije v Evropsko unijo. Menim, da je verjetno, najmanj te
               trije, še mnogo drugih stvari je potrebno za urediti, ampak zelo pomembno je, kako bo
               slovensko kmetijstvo dejansko pripravljeno, da bo izpogajana izhodišča, izpogajani
               denar, lahko dejansko prišel v Slovenijo oziroma na slovensko kmetijstvo in kmetije.</p>
               <p>In bi prosil za ta komentar. Hvala lepa.</p>
            </sp>
            <sp xml:id="SDT3-OZKGIP-Nujna-017-2002-12-16.sp15">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Franci Rokavec. Jaz nisem zasledil nobenega vprašanje, ampak tu so bila
               zelo vmesna razmišljanja, ampak vprašanja pa ni bilo nobenega. Seveda, takšna
               razmišljanja so tudi koristna. Kolega Franc Čebulj, želi besedo. prosim.</p>
            </sp>
            <sp xml:id="SDT3-OZKGIP-Nujna-017-2002-12-16.sp16">

               <speaker>FRANC ČEBULJ:</speaker>

               <p>Hvala lepa. Poglejte, glede na to, da je gospod kandidat za ministra za kmetijstvo,
               pač, v zaključnem odgovoru, glede staleža divjadi, da bo zaprosil pač strokovnjake,
               in da mu naj bi oni pač ta problem tako odgovorili, da bi eventualno poslanci bili
               zadovoljni. Jaz sem pa tukaj pač pogrešal, ker sem pričakoval konkretni odgovor. Kdaj
               bo država Slovenija nov lovski zakon? Mislim, daje že deset let odkar ga je takratni
               poslanec, gospod Ivan Oman vložil, ampak glede na vladne koalicije in tudi na nek
               način tih<stage>(?)</stage> molk vseh organov, ki na nek način tak status pač odgovarjam, pa bi
               vseeno želel gospod kandidat, kdaj novi lovski zakon intudi če lahko odgovor, kakšen
               bo ta lovski zakon. Ali je še državna lovišča ali lovska pravica obstoja - baje, da
               naj bi se zakon že pripravljal - zdaj imam pa še eno konkretno vprašanje, gospod
               kandidat mag. Franc But, boste dobro vedeli, za kaj gre. Podpora v konjereji, v temu
               in ta vprašanje ni več niti ne, kakršnega koli, tudi ne, ni zajetih sredstev v sam
               proračun. Ne gre samo za podporo same konjereje, ampak gre tudi za del športne
               konjereje oziroma športni del. <stage type="mag">(Nadaljevanje)</stage> Vi ste mi na hearingu pred 2 leti obljubil, da boste na tem področju
               nekaj več naredil. Pa bi želel vsaj danes en odgovor. Ali res nimate v ministrstvu za
               kmetijstvo dovolj teh strokovnjakov? Tak je tudi odgovor določenih, ki jih pač
               poznam, ki se na to pač sklicujejo. Ali v primeru, če res ni kadra strokovnega na
               vašem resorju? Ali ste pripravljeni koga zaposliti, da se tudi ta vprašanje v teh
               dveh letih reši? Hvala lepa.</p>
            </sp>
            <sp xml:id="SDT3-OZKGIP-Nujna-017-2002-12-16.sp17">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Franc Čebulj. Prosim, kandidat za ministra, mag. Franci But. A še
               želiš besedo, kolega? Prosim.</p>
            </sp>
            <sp xml:id="SDT3-OZKGIP-Nujna-017-2002-12-16.sp18">

               <speaker>MAG. FRANCI BUT:</speaker>

               <p>Jaz se strinjam, globoko strinjam, da je nesporno v vseh teh bolj zahtevnih časih,
               zelo težko biti oziroma nehvaležno biti kmet, to je nesporno res.</p>
               <p>Tudi ministra verjetno res, ampak tega ne smem reči, ker potem me boste vprašali.
               Zakaj pa pravzaprav sploh tukaj sedim? Ampak dobro. Ja, saj sem rekel, da se
               strinjam. Ampak, če bom to rekel, boste rekli, zakaj pa tukaj sediš, zato moram biti
               rajši tiho.</p>
               <p>Glejte, jaz mislim, da je gospod poslanec Rokavec pravilno ugotovil, da so trije
               zelo pomembni poudarki. Kako izboljšati preventivni nadzor, zaradi varstva
               potrošnikov? Kako prestrukturirati živilsko predelovalno industrijo? In kako
               zagotoviti asborbcijsko, to pomeni sposobnost koriščenja sredstev denarja? Temu bomo
               dali osnovo, verjeli, zagotovo, upam, da je bilo prej v mojih predhodnih razpravah že
               kar, vsaj nakazano v to smer, dali, ali bom dal nesporno največje poudarke.</p>
               <p>Mislim, da bo v preventivnem nadzoru, verjetno tudi v mednarodnem okviru v
               naslednjih letih, največ govora na tem področju, prestrukturiranje živilsko
               predelovalne industrije, zahteva dodatna državna investicijska vlaganja, podpore.
               Upam, da nam bo iz že razpoložljivega denarja, predpristopne pomoči in obetajočega
               denarja v okviru razvoja podeželja za regionalni razvoj, namenjenega kot eno od petih
               državnih razvojnih prioritet v državno razvojnem programu, uspelo dodatno zagotoviti
               oziroma prispevati k oplemenitenju tega denarja, ki bo na razpolago. Tako, da bo
               seveda pomoč, predvsem sektorjev mleka in mesa, učinkovito lahko pripomogla k tem
               nujnim spremembam.</p>
               <p>Mislim, da bi verjetno malo več posluha ali občutka za resnično dogajanje v
               evropskem prostoru, na evropskem kapitalskem trgu, mogoče prispevala tudi k še kakšni
               dodatni koncentraciji kapitala na področju mlečne proizvodnje oziroma mlekarn, pa še
               kje drugje tudi, ampak o tem bo verjetno tudi čas svoje prinesel. Absorbcijsko
               sposobnost pa moramo krepiti tudi zato, ker če ne bo to osnovni cilj, potem bo po
               prehodnem obdobju, rečmo, da ga Slovenija uspe skrajšati tam na 2007, ko bomo že
               člani, zelo težko, ko ne bo več povšalov oziroma povšalnih povračil, ki nam v
               prehodnem obdobju zagotavljajo, da ne bomo neto plačniki.</p>
               <p>Skratka, ampak to je naš skupni cilj. Ampak jaz mislim, da mogoče ni bilo dobro
               povedano v teh dneh, zato si bom dovolil še ta dva stavka povedati. 250 milijonov
               denarja za razvoj podeželja + 25 odstotkov<stage type="mag">(Nadaljevanje)</stage> so ukrepi razvoja podeželja po jamstvenem skladu. To so kmetijsko
               okoljski programi, zgodnje upokojevanje in podpora hribovskemu svetu in drugemu
               svetu. Pa malim projektom. Malim kmetijam.</p>
               <p>Medtem ko približno 20 odstotkov denarja najmanj pa pričakujemo iz regionalnega
               sklopa. To je pa tistih 405 milijonov evrov, kar je regionalna in kohezijska politika
               kot eden od petih ukrepov državnega razvojnega programa. Tukaj govorim pa o Crpovih
               investicijah v živilsko industrijo, dopolnilne dejavnosti na kmetijah in podobno.</p>
               <p>Skratka, zato se je treba usposobiti na način, da bomo tudi pogoje, ki bodo predvsem
               v tem drugem delu, v investicijskem delu, taki, da bodo olajšali, da ne bodo
               prestrogi.</p>
               <p>Kar se tiče zakona o lovstvu, na vprašanje gospoda poslanca Čebulja. Če se ne motim,
               trenutno so ali v proceduri državnega zbora ali v predalih trije zakoni, eden tako
               imenovani Jelinčičev, eden tako imenovani, se opravičujem Džubanov, eden pa če se ne
               motim Potrčev. No v redu, se opravičujem, ker smo tako rekli. Ampak to pomeni, da če
               hočemo najti odgovor, kdaj bo nov zakon, čisto tehnično, potem moramo doseči dogovor,
               da bodo vsi trije omenjeni gospodje ali njihovi, umaknili svoje zakone, da bomo lahko
               vložili nov zakon.</p>
               <p>Nov zakon je takšen, da predvideva, mislim, osnutki, ki so pripravljeni, da bi vsa
               državna lovišča, ampak dobro, tako da ne bom razburil zdaj diskusijo, združili v eno
               in oklestili na tisto, kar je res potrebno, da bi seveda upoštevali tudi določene
               pravice ali vsaj možnosti lastnikov gozdov pri participaciji in da bi na drugi
               strani, na tretji strani, vendarleohranili to razvejano dejavnost kot jo sedaj imamo
               s tem, da bo pač, razlika bo seveda v tem, da se bodo na osnovi razlike, od sedaj
               podeljevale koncesije.</p>
               <p>In torej, kdaj. Odvisno je od dogovora, z obstoječimi predlagatelji. Kako, mislim,
               da se bo o tem potrebno veliko pogovoriti. Moja želja je, da bi vendarle uspeli tudi
               ta, morda za nekatere politično sporen, spraviti v državni zbor do sredine leta 2003.
               Pomeni, da bi ob dobri volji lahko bil realen cilj oziroma realen datum. <stage type="mag">(nadaljevanje)</stage> Podpora konjereji. Jaz mislim in menim, da bomo v okviru podpor do
               vstopa v unijo ohranili podporo konjereji, da bo, tako kot smo jo doslej imeli, po
               vstopu v okviru državnih pomoči, mislim da je res, da nismo vsega naredili, kar bi
               morali in kar smo obljubili. Predvsem je treba izpostaviti smiselno rejske
               organizacije in pa storiti še marsikaj, kar smo se večkrat tudi z gospodom poslancem
               pogovarjali in nenazadnje, postaviti tudi sistem športnih stav, kar pa je naloga, ki
               jo moramo narediti skupaj z ministrstvom za finance.</p>
            </sp>
            <sp xml:id="SDT3-OZKGIP-Nujna-017-2002-12-16.sp19">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa gospodu kandidatu za ministra. Ugotavljam, da smo izčrpali razpravo in
               vprašanja. Še kolega Franc Sušnik želi.</p>
            </sp>
            <sp xml:id="SDT3-OZKGIP-Nujna-017-2002-12-16.sp20">

               <speaker>FRANC SUŠNIK:</speaker>

               <p>Ne bom prav dolg. Samo še eno vprašanje bi rad.</p>
               <p>Gospod minister, pred dobrim letom ste napovedali ukinitev zdravniških spričeval in
               uveljavitev potnih listov v povezavi s sledljivostjo, ki bi jo zdaj že morali imeti,
               po vaših navedbah iz lanskega leta. To je povezano z veliko denarja, z veliko
               administriranja nenazadnje tudi s tistim problemom, ki ste ga prej izpostavili,
               plačevanja dela po opravljenih koncesijah privatnim veterinarjem. Pa me zanima, če
               boste do konca letošnjega leta, tako kot ste obljubili pred enim letom, če bo to do
               konca leta 2003 uvedli potni list, kot primerljiv dokument v Evropski uniji in s tem
               tudi ukinili ta unikum izdajanja zdravniških spričeval v notranjem prometu. Hvala
               lepa.</p>
            </sp>
            <sp xml:id="SDT3-OZKGIP-Nujna-017-2002-12-16.sp21">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Sušnik. Še kolega Slavko Sok. Prosim.</p>
            </sp>
            <sp xml:id="SDT3-OZKGIP-Nujna-017-2002-12-16.sp22">

               <speaker>ALOJZ SOK:</speaker>

               <p>Hvala lepa. Konec koncev bi mi lahko to z ministrom razpravljali do polnoči. Toliko
               stvari mu imamo še za povedati, tako da ne vem predsedujoči, zakaj se tako mudi. On
               pravi, da smo končali.</p>
               <p>Torej, na to bi se navezal, kar je sedaj kolega Sušnik povedal. Če se prav spomnim,
               mogoče bi kolega Rokavec znal bolje razložiti. 72. člen zakona o veterinarstvu je bil
               amandmiran z amandmajem, da se ustanovi, mislim da svet uporabnikov, ki naj bi
               sodeloval pri načrtovanju teh preventivnih akcij na področju veterine in pa tudi pri
               oblikovanju cen. Mislim, da je bil tam določen rok tri mesece po uveljavitvi zakona.
               Torej zanima me, če ta svet uporabnikov deluje. To pa sprašujem zato, ker ste vi prej
               povedali, da je veterinarska služba porabila toliko in toliko več denarja. Očitno je
               potem tudi v skladu z uredbo o preventivni ...<stage>(nerazumljivo)</stage> toliko več dela in je
               sedaj seveda nelogično, če so izpolnili uredbo, ki jo je predpisalo ministrstvo, da
               se jim potem na neki način reče "naredili ste več dela, sedaj pa si iščite ta denar
               izven ministrstva za kmetijstvo ali pa izven proračuna". Jaz sem pač prepričan, da
               niso opravili večjo količino dela na lastno iniciativo. Če pa so ga opravili, potem
               pa, gospod minister, je treba v okviru te možnosti poiskati neko rešitev in
               povedati,ali bo to januar 2003 ali bo to februar. V glavnem, treba je povedati, kdaj
               lahko za to delo pričakujejo plačilo, ker pri vsakem delu nastajajo neki stroški.</p>
               <p>Govorili ste tudi o rezervi v mleku. <stage type="mag">(nadaljevanje)</stage> Ta rezerva da, v kolikor pač pristanemo na to, da je mlečnost naših
               krav 60% povprečja v Evropski uniji. Torej vemo, da se Evropska unija v tej mlečnosti
               približuje 6.000 kg. Pri nas je to veliko manj. In če gremo pri tej kvoti za mleko na
               takšno mlečnost, to seveda ne pomeni 400000 krav molznic, kot jih imamo sedaj, ampak
               samo 90.000. Če gremo na tolikšno zmanjšanje, to seveda pomeni toliko in toliko manj
               telet in pa toliko in toliko manj pitancev. Če je živinoreja in govedoreja najbolj
               paradna kmetijska panoga v okviru živinoreje, potem je seveda to treba gledati s
               povsem druge plati, kajti, Slovenija je travnata. Če hočemo, da bo travnata ostala,
               je potem težko našim kmetom reči "kosili boste travinje, krmo uničevali", to si jaz
               težko predstavljam. Torej, slovenski kmetje niso enaki kot irski kmetje, torej
               slovenski kmetje so nekaj drugega. To vam zagotavljam in to tudi vi sami veste, da
               povsem drugače razmišljajo.</p>
               <p>Lahko bi še postavil veliko vprašanj. Kar se tiče zadrug, na tem področju se mi zdi,
               da se v pogajanju z Evropsko unijo na zadruge pozablja. Kar se tiče HKS-ov - prej je
               bilo tu govora o konjereji. Lahko bi govorili tudi o čebelarstvu, o Lipicancu pa ne
               vem, o čem še vse. S tem bom končal. Hvala lepa.</p>
            </sp>
            <sp xml:id="SDT3-OZKGIP-Nujna-017-2002-12-16.sp23">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Slavko Sok. Upam, da nisi razumel, da bi jaz komu preprečeval, da
               tukaj razpravlja ali izraža svoje mnenje. Daleč od tega. Nedvomno so razmišljanja
               umestna in tudi koristni so konsruktivni predlogi. Škoda, da mogoče ni kakšne druge
               možnosti, da bi se kot odbor v takih stvareh z ministrom lahko tudi kdaj pogovarjali
               in ne samo takrat, ko je kandidat. Lahko tudi najdemo kakšno takšno možnost. Gospod
               kandidat za ministra, prosim, če lahko odgovoriš še na ta vprašanja.</p>
            </sp>
            <sp xml:id="SDT3-OZKGIP-Nujna-017-2002-12-16.sp24">

               <speaker>MAG. FRANC BUT:</speaker>

               <p>Hvala lepa tudi za ta vprašanja. Jaz sem res dejal, da bomo storili vse, da se v
               določenem času, tudi je bilo rečeno do kdaj, ukinejo zdravniška spričevala kot
               dokument v notranjem prometu, na lokalnem trgu. In ta cilj še vedno ostaja in upam,
               da ga bo mogoče, če ne v napovedanem času, pa morda skakšnim tednom zamika v
               Sloveniji uveljaviti, kajti uvedli smo sledljivost živali, uvedli smo sledljivost
               mesa, jo tudi predstavili. Tako, da mislim, da smo tukaj naredili en velik premik
               naprej in mislim, da ta cilj ne bomo za veliko tednov zgrešili. Seveda govorimo o
               lokalnem trgu. Po naši odločitvi bo Slovenija lokalni trg, recimo Francija in Nemčija
               imata več lokalnih trgov, medtem, ko seveda za trgovino med različnimi lokalnimi trgi
               pa bo potrebno ta dokument še vedno imeti.<stage type="mag">(nadaljevanje)</stage> Nadalje, svet uporabnikov, kolikor mi je znano sem tudi
               že dobil predlog članov in upam, da nam bo to uspelo v kratkem izpostaviti.</p>
               <p>Kar se tiče, kdaj bodo dobili zasebni veterinarji še tistih 300 milijonov plačanih,
               če bi bila prerazporeditev potrjena, bi že dobili plačano ta teden. Če obstaja še
               teoretična možnost prerazporeditve, glede na to, da ne gre samo za to stvar, ampak še
               za kakšno drugo, bomo videli danes oziroma jutri, potem letos, če ne pa drugo leto,
               takoj po 1. januarju, če bo seveda najprej pred tem sprejeta uredba, ki jo bomo
               poskušali ta teden dati na vlado, če bo seveda vlada že v funkciji sprejemanja.</p>
               <p>Kar se tiče kvot. Moramo se sprijazniti, da kvote so element zavestnega omejevanja
               pretirane proizvodnje. Torej, kvote imajo eno nalogo, da preprečijo, da se
               proizvodnja širi nenadzorovano, ker imamo razmere skupnega trga, in bi dali skupna
               pravila. In če bi na skupnem trgu ukinili kvote, potem bo to najprej slabo za
               Slovenijo, ker ukinitev kvot pri mleku pomeni drastičen pritisk na povečano
               proizvodnjo. Povečana proizvodnja pomeni padec cen, nesporno padec cen, kar ni v
               interesu najmanj Slovenije, zato ker Slovenija je v območju pretežno z omejenimi
               dejavniki ali težjimi pogoji za predelavo hrane. To pomeni, da posledica padca kvot
               bi bila tudi ta, da bi se proizvodnja selila iz težjih pogojev za proizvodnjo v
               ravninski svet ali v tisti svet, kjer je mogoče z nižjimi stroški kljub vsemu
               ekonomično poslovati. Tako, da mi si ne želimo, da kvote padajo. Jaz pa kljub vsemu
               ocenjujem, da predlagana kvota ima tudi kar neko določeno razvojno komponento. Ne
               smemo pozabiti tudi na to, da če odmislimo težave, ki jih imamo trenutno v sektorju
               in upam, da bomo s čimveč modrosti jih uspeli čimprej premagati. Ampak, v Sloveniji
               imamo tudi mimo tega približno 30% mleka, ki ga moramo preko proizvodov prodati na
               trge izven Slovenije. Pač imamo v tem primeru govora o izrazito presežni proizvodnji.
               Da te proizvode lahko prodamo na tretje trge letno iz proračuna, moramo ravno tako
               zagotoviti med 4 in 5 milijard tolarjev. V nasprotnem primeru je proizvodnja in
               prodaja teh proizvodov ekonomsko nezanimiva. Tako, da je tudi ta element
               pomemben.</p>
               <p>Kar se pa tiče ostalega, vem, nikoli človek ne more vsega narediti. Jaz sem
               prepričan, da tudi, če bom potrjen za drugo polovico mandata, čeprav bom poskušal
               čimveč postoriti, vsega nesporno ne bom mogel, zagotovo bo še kaj ostalo za naprej,
               smo pa tudi na čebelarstvu kakšen umik naredili. Uvedli s podporo na panj. Treba jo
               bo povečati. Če drugega ne, smo denar namenjen čebelarstvu početverili. Še vedno ga
               je premalo, ampak en premik pa je. Hvala.<stage type="mag"/>
               </p>
            </sp>
            <sp xml:id="SDT3-OZKGIP-Nujna-017-2002-12-16.sp25">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa gospodu kandidatu. Kolegice in kolegi, jaz bi predlagal, da odločimo in v
               skladu z načinom dela bi prosil kandidata, če nas lahko za ta trenutek zapusti, da se
               morda v njegovi odsotnosti lažje odločimo.</p>
               <p>Kolegice in kolegi na glasovanje dajem predlog sklepa, in sicer ta predlog se glasi,
               "da odbor meni, da je bila predstavitev pogledov in stališč kandidata za ministra za
               kmetijstvo, gozdarstvo in prehrano ustrezna". Želi kdo razpravljati o takšnem sklepu
               oziroma želi kdo obrazložiti glas? Vidim, da ne, zato dajem predlog na
               glasovanje.</p>
               <p>Kdo je za? <stage>(9 članov.)</stage> Je kdo proti? <stage>(2 člana.)</stage></p>
               <p>Sklep je bil sprejet.</p>
               <p>Prosim, če lahko kandidata obvestite.</p>
               <p>Gospod kandidata za ministra, mag. Franci But obveščam te, da je odbor odločil z 9
               proti 2, torej da je bila predstavitev pogledov in stališč za ministra za kmetijstvo,
               gozdarstvo in prehrano, primerna in ustrezna. V imenu odbora ti čestitam.
               ...<stage>/Aplavz./</stage>... Ja prosim.</p>
            </sp>
            <sp xml:id="SDT3-OZKGIP-Nujna-017-2002-12-16.sp26">

               <speaker>MAG. FRANC BUT:</speaker>

               <p>Hvala lepa, jaz se vsem zahvaljujem za pozornost, predvsem za podporo. Jaz se
               zavedam, da je delo na tem področju nehvaležno. Ampak do sedaj sem ga vseeno kljub
               težavam opravljal z veseljem. Kar nekaj tega in veliko tega je ostalo še za naprej.
               Tako, da bom poskušal, tudi če bo kasneje izvolitev v državnem zboru, delati, tako da
               bom vsaj v kakšnem majhnem deležu, kako se to reče, zadovoljil s kakšno stvarjo, kdaj
               tudi tiste, ki pač iz takih in drugačnih razlogov ne podprejo, kar je popolnoma
               razumljivo. Skratka, vsem se zahvaljujem. Hvala.</p>
            </sp>
            <sp xml:id="SDT3-OZKGIP-Nujna-017-2002-12-16.sp27">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Za magnetogram moram še povedati, da seji prisostvuje kolega Janez
               Podobnik, namesto kolega Andreja Fabjana. Vsem, ki ste se udeležili seje, se
               zahvaljujem, tudi predstavnikom in predstavnicam medijskih hiš.</p>
               <stage type="time">(Seja je bila zaključena 16. decembra 2002 ob 18.52 uri.)</stage>
            </sp>
         </div>
      </body>
   </text>
</TEI>