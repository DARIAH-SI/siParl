<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZZP-Nujna-050-2003-02-25">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">19BC0D949370F1C8C1256CD8003FB821</idno>
               <idno type="custom" subtype="day">3DA1DB4E2FB97637C1256CDA004FDE44</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=3DA1DB4E2FB97637C1256CDA004FDE44</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZP-Nujna-050-2003-02-25.OZZP" n="050">
               <name>Nujna</name>
               <date when="2003-02-25"/>
            </setting>
         </settingDesc>
         <particDesc>
            <listOrg>
               <org xml:id="OZZP-Nujna-050-2003-02-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZP-Nujna-050-2003-02-25.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">50. nujna seja</stage>
            <stage type="date">(25. februar 2003)</stage>
            <stage type="chairman">Sejo je vodil Jelko Kacin, predsednik odbora.</stage>
            <stage type="time">Seja se je pričela ob 16.33 uri. </stage>


            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Spoštovane kolegice in kolegi! Pričenjam 50. nujno sejo odbora za zunanjo politiko.</p>
               <p>Obveščam vas, da so zadržani in se seje ne morejo udeležiti naslednje članice in
               člani odbora: Roman Jakič, ki ga nadomešča gospod Rudi Moge, Ciril Pucko, ki ga
               nadomešča gospod Blaž Kavčič, Janez Janša, ki ga nadomešča gospod mag. Andrej Vizjak,
               Jožef Jerovšek, ki ga nadomešča gospod Branko Kelemina, mag. Janez Kramberger, ki ga
               nadomešča gospod Franci Rokavec, in Lojze Peterle, ki ga nadomešča gospod Sok.</p>
               <p>Prehajamo na določitev dnevnega reda seje odbora, v skladu s 64. členom našega
               poslovnika. Sejo sem sklical zaradi ene same točke, in to je predlog zakona o
               ratifikaciji pogodbe med vlado Republike Slovenije in vlado Republike Hrvaške o
               ureditvi statusnih in drugih pravnih razmerij, povezanih z vlaganjem v nuklearno
               elektrarno Krško, njenim izkoriščanjem in razgradnjo, in skupna izjava o podpisu
               pogodbe med vlado Republike Slovenije in vlado Republike Hrvaške o ureditvi statusnih
               in drugih pravnih razmerij, povezanih z vlaganjem v nuklearno elektrarno Krško,
               njenim izkoriščanjem in razgradnjo. Torej, gre za eno samo točko dnevnega reda, zato
               predlagam, da dnevnega reda ne širimo z dodatnimi točkami in s tem še dodatno ne
               posegamo v delo državnega zbora oziroma oddaljujemo začetek nadaljevanja seje.</p>
               <p>Torej velja dnevni red, tako kot je bil predlagan v sklicu, in to je predlog zakona
               o ratifikaciji nuklearne elektrarne.</p>
               <p>OZP se je na svoji 27. izredni seji, ki je bila lani, 7. junija, že opredelil do
               predloga zakona in podal tudi poročilo. Zaradi oddaljenosti obravnave predloga zakona
               v OZP in novih okoliščin, ki so v tem času nastale, predlagam, da odbor v razpravi
               upošteva že sprejete odločitve odbora.</p>
               <p>Prehajamo na <title>drugo obravnavo</title> predloga zakona v skladu z zdaj veljavnim
               poslovnikom, zato sprašujem, kdo želi besedo? Prvi se je priglasil k besedi gospod
               Avšič. Še kdo? Gospod Janc, gospod Podobnik, gospod Kelemina. Še kdo? Ne. Potem po
               takem vrstnem redu. Najprej kolega Jože Avšič, prosim.</p>
            </sp>
            <sp who="SDT3:AvšičJože">

               <speaker>JOŽE AVŠIČ:</speaker>

               <p>Hvala lepa. Držal se bom samo teh okvirov, zaradi katerih je bila prekinjena seja
               državnega zbora, kajti ti kot predsednik si bil obveščen, da želimo vložiti amandma k
               zakonu o ratifikaciji oziroma da ga želim vložiti v imenu tistih, ki smo bili
               prisotni na dogovorih posavskih županov, poslancev in predstavnikov ministrstva za
               okolje in prostor, na katerem je bilo dogovorjeno, da bomo skušali najti poslovniško
               možnost, kako dopolniti zakon o ratifikaciji, ki je bil že davnega lanskega leta
               sprejet v odboru za zunanjo politiko.</p>
               <p>Ta amandma je posledica nekaterih dejstev, in sicer, da zaradi te časovne
               odmaknjenosti oziroma da se je v času od zadnje obravnave na odboru do danes sprejelo
               oziroma so se zgodila nekatera dejstva, ki narekujejo  nekoliko drugačno obravnavo te pogodbe. Gre za to, da
               je bil sprejet osnutek direktive, tako imenovane Euro atom<stage>(?)</stage>, po katerem so določeni
               nekateri drugačni roki v zvezi z razgradnjo v zvezi z odlaganjem radioaktivnih
               odpadkov in podobno. O tem smo danes že govorili.</p>
               <p>Predstavniki Posavskih občin so zahtevali in predlagali, da bi se v zakonu o
               ratifikaciji s posebnim členom zavezal slovenski del mešane strokovne komisije, da bo
               pri izvajanju meddržavne pogodbe upoštevana tudi direktiva Euro atom. Zaradi tega
               predlagam, da bi odbor sprejel amandma k zakonu v okviru druge obravnave, ki je sedaj
               odprta, v tekstu, kakršnega ste dobili na mizo in, ki upošteva oziroma zahteva
               upoštevanje direktive Evropske unije v zvezi z izvajanjem rokov za dokončno ureditev
               upravljanja z radioaktivnimi odpadki in izrabljenim jedrskim gorivom, ki naj bi ga
               slovenski del meddržavne pogodbe iz 18. člena te pogodbe pri potrjevanju programa
               upošteval.</p>
               <p>Skratka, to je obrazložitev tega amandmaja. Predlagam, gre tudi za izvajanje
               dogovora, kakršen je bil na tej ravni sprejet, da ga odbor za zunanjo politiko
               sprejme kot svojega. Hvala.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa, kolega Avšič. Naslednji bo imel besedo kolega Janc, ampak dovolite pred
               tem, da resornemu ministru za okolje in prostor, gospodu Janezu Kopaču izrečem
               pričakovanje, da se nam pridruži za delovno mizo, ker ni predstavnik medijev, pač pa
               predlagateljev, se pravi vlade. Prosil sem, če se nam pridružite. Naslednji bo besedo
               imel gospod Janc, potem kot so prijavljeni, gospod Podobnik in potem še gospod
               Kelemina, potem pa bomo dali besedo tudi predstavniku vlade. Gospod Janc, prosim.</p>
            </sp>
            <sp who="SDT3:JancBranko">

               <speaker>BRANKO JANC:</speaker>

               <p>Hvala za besedo, predsednik. Jaz nisem član vašega odbora, sem pa predsednik odbora
               za infrastrukturo in okolje, ki je kot zainteresirano delovno telo obravnaval pogodbo
               o ratifikaciji in predvsem z vsebinskega in varnostnega vidika obdelal to pogodbo.</p>
               <p>Seja odbora za infrastrukturo in okolje je bila 20.6.2002 in samo na kratko. Na seji
               so sodelovali predstavniki nadzornega odbora v skladu s financiranje razgradnje NEK,
               predstavniki društva jedrskih strokovnjakov Slovenije, predstavniki Nuklearne
               elektrarne Krško in župan občine Krško. Vsi našteti so nasprotovali pogodbi v tistem
               delu, ki govori o področju jedrske varnosti in zelo sem vesel, da ste danes sklicali
               odbor. Namreč, s tem ste potrdili to, o čemer smo vas vseskozi opozarjali, da pogodba
               v delu 10., 11. člena, ki govori o vprašanju jedrske varnosti, o izgranji jedrske
               elektrarne Krško, ni dobra. To je zadnji poskus in hvala, kolega Avšič, da si imel
               toliko korajže, da si pripravil ta amandma, da z zakonom spreminjamo to, kar bi
               moralo biti v sporazumu. Jaz sicer ne vem, kakšno moč to ima, ali ima sploh kakšno,
               ali je to samo dim, ki ga bomo mi napisali v zakon, tako kot so Hrvatje napisali v
               svoj zakon.  Opozarjam, pa vas to, da kljub temu ta, ob mojem pričakovanju, da
               boste upoštevali stališča skozi sprejet spremembo zakona, da se to na nek način skuša
               korigirati, izraža pa seveda tudi svojo nelagodje in presenečenje na tem, da nismo mi
               zaupali ne jedrskim strokovnjakom, ne strokovnjakom iz nuklearne elektrarne, ne
               laični in strokovni javnosti, ko smo opozarjali na roke in govorili smo na vseh
               magnetogramih, tudi na tem odboru o ravno teh rokih, ki jih danes tu upoštevate, ko
               govorite o direktivi evroatomu. Očitno Slovenci rabimo <gap n="..."/><stage>/Nerazumljivo./</stage><gap n="..."/> zunaj,
               da znamo se tudi sami organizirati. Podpiram tak amandma.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Kolega Janc, jaz sem dolžan ugovarjati in vam povedati nekaj dejstev. Prosim, da vi
               ne razlagate, kaj smo s tem priznali ali kaj sem jaz s tem priznal, ko sem sklical
               sejo odbora za zunanjo politiko, saj sem jo sklical na predlog članov odbora, ki so
               želeli vložiti amandma. Prosim, da te svoje interpretacije ohranite zase.</p>
               <p>Drugič, vaše vprašanje, ali bo to kaj zaleglo ali ne bo zaleglo je brezpredmetno,
               kajti materija, o kateri govori ta amandma, če ga jaz prav berem in prav razumem je
               vgrajena v zakon o jedrski varnosti. Vi pa vodite delovno telo, ki je tak amandma
               vgradilo v besedilo tega zakona. Torej, jaz upam, da s tem ne poskušate razvrednotiti
               svojega jutranjega dela na odboru in svojega dosedanjega dela na plenarnem zasedanju,
               kjer smo skupaj izglasovali popravek tega zakona. To sta dve dejstvi.</p>
               <p>Zato prosim, da se tukaj pogovarjamo o materiji, ki je predmet predloga vgraditve v
               besedilo zakona o ratifikaciji tega meddržavnega sporazuma.</p>
               <p>Naslednji ima besedo gospod Podobnik, prosim.</p>
            </sp>
            <sp who="SDT3:PodobnikJanez">

               <speaker>JANEZ PODOBNIK:</speaker>

               <p>Hvala predsednik. Formalno je sklic te seje izglasovala večina v državnem zboru. Zato
               smo tukaj, ker je večina v državnem zboru odločila o proceduralnem sklepu. Postopek
               smo pričeli po prejšnjem poslovniku, nadaljujemo ga po novem poslovniku.</p>
               <p>Jaz bi vas rad spomnil da v prejšnjem poslovniku taka pot praktično ni bila mogoča
               oziroma če je kdorkoli kdaj samo pomislil nanjo so vsi skočili na njega: Kakšne
               neumnosti, pa ti rojijo po glavi, da boš ti vlagal amandma ima v bistvu naravo
               pridržka. Tokrat pa to delamo. Torej, direktno je treba govoriti, ne enkrat drugače,
               enkrat pa tako kot ti paše. Pred seboj imam tekst, ki sem ga že enkrat podpisal
               včeraj. Jaz sem mislil, da sem tudi predlagatelj tega amandmaja in še trije kolegi so
               bili pod njim podpisani, tako da so čudna pota tega amandmaja, ampak ne glede na to,
               sedaj smo na seji in ga imamo pred seboj in sem ga že enkrat podpisal, ampak zdaj
               slišim, da je formalni predlagatelj kolega Avšič in z veseljem<gap n="..."/> No, nekdo ga mora
               predlagati v igro in z veseljem podpiram, da ga nekdo iz posavske regije
                  predlaga. Sedaj pa grem na
               vsebino. Če ga pogledamo, govori o slovenskem delu meddržavne komisije iz 18. člena
               te pogodbe. Kolegice in kolegi ugotoviti moramo, da je vsebina tega amandmaja po
               mednarodnem pravu ima naravo pridržka. Spreminja namreč pravni učinek določb, ki se
               nanašajo na potrjevanje programov, odlaganja radioaktivnih odpadkov in izrabljenega
               jedrskega goriva, ter razgradnje Nuklearne elektrarne Krško in ima praktično vse
               neposredne dejavnosti v zvezi s tem. Ampak, mene pravzaprav to ne moti, kajti podobno
               pot kot državni zbor Republike Slovenije se je pred več kot pol leta odločil tudi
               hrvaški sabor, in se je pač odločil in je za 18. člen zapisal, da ta hrvaški del
               meddržavne komisije ne more opravljati teh nalog meddržavne komisije brez predhodnega
               soglasja hrvaškega sabora. Strokovnjakinja za mednarodno pravo, prof. dr. Škrkova<stage>(?)</stage>
               zelo obsežno utemeljuje, da je to narava pridržka in se seveda, tudi sprašuje, kakšno
               naravo ima, še posebej kakšna je narava pridržka k dvostranskim pogodba. Vsebina tega
               amandmaja pa je po mojem mnenju pravilna, jo podpiram. Istočasno je defacto
               priznanje, da je bila v nekaterih elementih meddržavna pogodba nedorečena. Kdorkoli
               se bo izvijal je nepotrebno. Ta amandma je dokaz, da so bila nekatera strokovna
               mnenja eminentnih pravnih strokovnjakov, ki so ustavni pravniki, pa tudi nekaterih
               drugih strokovnjakov taka, da se je že nekoliko popustilo in šlo v to smer, in jaz jo
               podpiram.</p>
               <p>O sami obrazložitvi pomeni, da je v zadnjem odstavku narobe napisano, namreč piše,
               teoretično je mogoče, da bi nesprejetje programa razgradnje v paritetni in meddržavni
               komisiji v primeru, če bo tak osnutek direktive tudi v resnici sprejet, silil
               Slovenijo v kršenje morebitnih določb direktive. Seveda, ta miselnost je napačna.
               Ustavni strokovnjaki nas poučujejo, da v tem primeru velja direktiva Evropske unije,
               ki je nad pravni in <gap n="..."/> med državami. To se pravi, ne bo silil Slovenijo v kršenje
               morebitnih določb direktive, ampak v kršenje mednarodne pogodbe, ki jo je
               ratificirala. In, če se z menoj strinjate, bi predlagal, da v tem stavku to
               utemeljitev tudi popravimo. Jaz bom pa ta amandma podprl. Hvala lepa.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Naslednji ima repliko gospod Avšič, potem bo pa razpravljal gospod
               Kelemina in za njim gospod Vizjak.</p>
            </sp>
            <sp who="SDT3:AvšičJože">

               <speaker>JOŽE AVŠIČ:</speaker>

               <p><gap n="..."/>čisto za klasično repliko, ampak pojasnilo gospodu Podobniku. Jaz se opravičujem,
               nisem vedel, da smo po različnih tirih v časovni stiski to delali.</p>
               <p>V nedeljo ponoči smo to zadevo še obravnavali, iskali smo pot, in ugotovili, da je
               ni možno neposredno v obravnavo vnesti, kar bi bilo sicer ob nujnih postopkih možno,
               tako da sva lahko oba, ali smo pa vsi pobudniki za to. Hvala.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Zdaj pa zares gospod Kelemina in za njim gospod Vizjak.</p>
            </sp>
            <sp who="SDT3:KeleminaBranko">

               <speaker>BRANKO KELEMINA:</speaker>

               <p>Hvala za besedo. Spoštovani. To, kar je bilo povedano že, da je to iskanje nekega
               izhoda v sili in da je to delano vse v zadnjem trenutku tudi kaže ta papirček, ki smo
               ga dobili pred seboj. Jaz namreč ne vem, na kaj se to sploh nanaša, ker ni nobene
               obrazložitve na vrhu, ne vem, kateri zakon se dopolnjuje, kaj se dopolnjuje. Zdaj, če
               je to običajni, da se to tako dela, ne vem, v glavnem če nekdo pride  pride sem, ki še nikoli ni videl
               nobenega takega papirja na mizi v državnem zboru, ne ve, za kaj gre v bistvu. Sam pa
               tudi nočem vedeti, zato ker hočem biti dosleden.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Kolega Kelemina, ali vam lahko pojasnim? Gradivo, ki ima ustrezno glavo, se
               razmnožuje; za našo razpravo imate pa zdaj samo delovni pripomoček, zato da ne bi
               izgubljali časa. In boste gradivo z imenom predlagatelja in vsem tistim, kar je
               normalno v naši proceduri, dobili v naslednjih minutah na klop.</p>
            </sp>
            <sp who="SDT3:KeleminaBranko">

               <speaker>BRANKO KELEMINA:</speaker>

               <p>A, tako.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Samo malo, no. Gradivo boste dobili na klop, predlagatelji pa bodo določeni takrat,
               ko bo naš odbor predlagal ta amandma, kot cel organ.</p>
            </sp>
            <sp who="SDT3:KeleminaBranko">

               <speaker>BRANKO KELEMINA:</speaker>

               <p>V redu, hvala lepa za pojasnilo, gospod predsednik, vzamem na znanje. Bi pa bilo
               prav, da dobimo kompletno dokumentacijo tudi na samo sejo odbora. No, kakorkoli, zdaj
               je malo res nerodna stvar, da pogodbe nismo uspeli v fazi spremeniti, kajti vemo, da
               smo hoteli predlagati tudi takrat določene amandmaje, pa vi osebno niste pustili
               ničesar spreminjati tam, tako da se ni nič spremenilo. Zdaj smo pač spreminjali ta
               zakono ratifikaciji, pa popravljali, vprašanje je, seveda, kakšno težo bo to imelo za
               nasprotno stran in kakšno obvezo za nasprotno stran. Enostavno bi prosil, da mi
               poskušate razložiti, kaj to pomeni, če mi to sprejmemo, kar upam, da bomo, kaj to
               pomeni za nasprotno stran. Ali oni potem tudi morajo to stvar sprejeti na<gap n="..."/>
               <stage>/Izklopil se je mikrofon!/</stage><gap n="..."/> ker če mi zdajle napišemo tako določbo, sami sebe
               dejansko zavezujemo spet za uresničevanje nekih meddržavnih direktiv, pogodb ali
               dogovorov ali karkoli že pač to je, in bomo spet nosili vse posledice. Potem bomo mi
               morali zadostiti vsem tem potrebam in hrvaški strani ne bo<gap n="..."/> <stage>/nerazumljivo -
               izklopljen mikrofon!/</stage><gap n="..."/> oziroma pač pogodba prišla v veljavo. Prosil bi odgovor na
               to vprašanje, kaj to pomeni za nas. Alito pomeni samo zavezo nam ali pomeni še komu
               drugemu? Najprej želim odgovor na to vprašanje. Hvala.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Naslednji ima besedo gospod Vizjak.</p>
            </sp>
            <sp who="SDT3:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa. Sam se sicer ne bi oglašal, ker sem seznanjen s tem, kot sem že tudi na
               plenumu ugotovil, vendar nisem pričakoval, res ne, kajti sodelujem od vsega začetka
               pri tem, da si bo kdorkoli izmed teh lastil to idejo in celo govoril, da v imenu teh,
               ki so tam bili, to daje. Ni v redu, ni korektno, Jože, kajtipričakoval sem - in tudi
               sam bi lahko to napisal, saj je bilo napisano, ne nazadnje smo to debatirali in
               diskutirali okoli tega in smo se dogovorili. To verjetno ni, bi rekel, saj smo trije,
               ki smo na teh pogovorih bili danes tudi tu, da bo odbor za infrastrukturo to naredil
               in da ne bomo tu šli v to, kdo bo vlagal, kdo ne bo vlagal, in tako naprej. Zato
               mislim, da je ta tekst nastal kot iskanje rešitve slabosti oziroma odprave slabosti
               te pogodbe, iskanje nekih izhodov na podlagi dogovora med ministrstvom za okolje,
               tremi posavskimi župani in dvema poslancema in še predstavnikom Liberalne demokracije
               iz Krškega. In plod teh pogovorov je tudi ta predlog. In jaz bi prosil, da je potem
               tudi ta predlog tako interpretiran, da je to pač rezultat pogajanj na teh, bi rekel,
               prizadevanjih, iskanja neke skupne rešitve in skupnega izhoda iz te krize. In bi
               prosil - ker bi lahko vsakdo izmed nas s tem tekstom sedaj prišel in govoril, češ da
               je to njegov, bi rekel, rezultat nekih njegovih naporov ali pa celo govoril, da v
               imenu nekoga topočne.  Tako da
               prosim, da kadarkoli se kaj takega zgodi, da se le, če se v imenu nekoga to daje, da
               se tudi s temi ljudmi, ki so tam bili takrat, to uskladi. Jaz sem pričakoval, da bo
               to naredil odbor za infrastrukturo, ker je bilo tako tudi dogovorjeno na teh zadevah,
               da se ta na odboru za infrastrukturo pripravi in zato ni nihče izmed tam prisotnih
               soliral, ker bi jaz tudi nenazadnje lahko. Ampak sem smatral, da smo se pač nekaj
               dogovorili in zdaj vidim, da je drugače. OK<gap n="..."/></p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Ali ste končali, kolega Vizjak? Gospod Avšič bi rad ugovarjal ali kaj pojasnil.</p>
            </sp>
            <sp who="SDT3:AvšičJože">

               <speaker>JOŽE AVŠIČ:</speaker>

               <p>Rad bi pojasnil. Namreč, da sem bil zaprošen kot član odbora za zunanjo politiko, da
               bi to vložil zaradi tega, ker v tistem trenutku, ko smo našli to rešitev, da gremo na
               ponovno sejo odbora, sem bil pač nekje zraven. Tako je bilo. Če je kakšna
               ljubosumnost na to, potem predlagam, da se vsi podpišemo pod ta predlog.</p>
               <p>Moram pa reči, da nisem bil niti malo ljubosumen, ko so mediji poročali vse dni,
               kako ste se posavski župani srečevali z ministrom in noben poslanec ni bil omenjen,
               pa sem vedno in večkrat, kot kolega, ti zraven, pa mi je pravzaprav sploh to čisto
               vseeno. Fajn je, da ste bili župani tam zraven, fajn je, da ste se borili za Posavje
               in mi čisto nič ni žal, da mi niso omenjali, ampak mislim, da je pač vsak po svojih
               močeh peljal zadeve v smer, da te zadeve razrešimo, kolikor se da kvalitetno. Hvala.
           </p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Ugovor, gospod Vizjak.</p>
            </sp>
            <sp who="SDT3:VizjakAndrej">

               <speaker>MAG. ANDREJ VIZJAK:</speaker>

               <p>To je čisto navadno sprenevedanje, da govori kolega Avšič, da je fajn, da smo bili
               zraven. Če ne bi bilo grožnje 4.500 podpisana, noben niti na pogovor, nikakršen ne bi
               nikamor poklical. Ne govoriti, da je bilo to fajn. To je bila nuja in iskanje
               rešitve. In negovorit, da je to fajn. Fajn je, da ste bili mogoče nekateri drugi
               zraven.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Spoštovani kolegi! Mislim, da je to opozarjanje v zadnjih razpravah nepotrebno.
               Imamo predlog, do katerega se bomo na koncu opredelili. Slišali bomo stališče vlade
               in, če bo vse v redu, bo potem odbor za zunanjo politiko vložil oziroma sprejel ta
               amandma. Torej, to bo naša skupna odgovornost. Meni je prav vseeno, kdo se prvi
               podpiše. Res pa je, da je danes dopoldan, ko smo se pogovarjali o tem, da obstoji
               realno možnost in potreba za sejo odbora, bilo rečeno, naj eden od članov odbora
               vendarle to zadevo sproži. Jaz osebno nisem sodeloval na nobenem od teh dogovorov
               pred tem in zato se mi zdi korektno, da to pojasnjuje nekdo, ki je bil vsaj kolikor
               toliko zraven. Namen pa je bil, da tukaj ni nobenega prestiža glede na to, kateri
               stranki plačujemo članarino. Gre za to, da ratificiramo ta zakon in da dosežemo
               skupne cilje, o katerih smo se poenotili oziroma, ste se posebej usklajevali tisti,
               ki živite najbljižjejedrski elektrarni. Prosim vas, če se lahko izognemo rapzravi o
               očetovstvu v nadaljevanju. Dr. Bernik je naslednji prijavljeni k besedi, potem pa
               gospod Anderlič.
               </p>
            </sp>
            <sp who="SDT3:BernikJožef">

               <speaker>DR. JOŽEF BERNIK:</speaker>

               <p>Hvala za besedo. Če prav razumem je tole amandma, ki bo šel v zakon o ratifikaciji.
               Kar je bilo že vprašano kako Hrvaška reagira na to in kako bomo mi o tem postopali.
               Upam, da bo kdo povedal. Mene pa zanima tole. Kakšna bo procedura od sedaj naprej? Če
               govorimo o ratifikaciji nekega zakona bi človek mislil, da je ta zakon popoln.
               Vendar, če se ne motim že od vsega začetka smo ravno na tem odboru spraševali kaj je
               z, ne vem ali je bila priloga 2 ali 3, ki je imela finančno analizo v tem smislu kdo
               dolguje komu kaj. Razumljivo, te številke so bile naslonjene na tedanje stanje, sedaj
               kakšno je stanje ne vem. Vendar se sprašujem in bi rad vedel kako to, da gospod
               minister poriva en zakon, ki ni niti popoln, in če se motim zelo vesel, če mi kdo to
               razloži.</p>
            </sp>
            <sp who="SDT3:BernikJožef">

               <speaker>PREDSEDNIK DR. JOŽEF BERNIK:</speaker>

               <p>Hvala lepa dr. Bernik. Sedaj pa še Tone Anderlič.</p>
            </sp>
            <sp who="SDT3:AnderličAnton">

               <speaker>ANTON ANDERLIČ:</speaker>

               <p>Jaz upam, da bo počasi konec te razprave, kajti bojim se, da bo prišlo na površje
               vse kar več kot rabimo za to, da sprejmemo zakon o ratifikaciji pogodbe. Namreč,
               seveda ne bi bilo potrebno veliko ugibati, da sem prepričan v to, da je nemogoče, da
               državni zbor sprejema odločitve pod grožnjami in te besede, ki so se izrekle v tej
               polemiki, ki je bila namenjena nečem drugem, razkazuje vso bedo našega početja.
               Namreč, dejstvo je, da po letu in pol od kar se vrti ta pogodbav proceduri je tako
               rekoč izpadlo, da gre samo za nekaj sto milijonov denarja in v kakšni obliki in kdaj
               ga bomo dobili. In to seveda ni v redu. In na koncu seveda ko poslušam včeraj, danes
               in tako naprej gre dejansko za to. Ko poslušam poročila o nočnih usklajevanjih, ko
               poslušam, in jaz sem seveda za to, da lokalna skupnost dobi več in mi je žel, da je
               tako malo iztržila. Ni pa mogoče, da državni zbor, bom rekel, pod nekimi pritiski,
               pod grožnjami, pod tem kdo bo nek amandma vložil in tako naprej, in konec koncev, da
               sami sebi mečemo pesek v oči, da je prišlo sedaj do nekega velikega sporazuma, s tem
               ko se ta dodatni novi a člen v zakon o ratifikaciji sprejema. Zares je jasno, da
                   se to mora odraziti in se je
               odrazilo v zakonu o jedrski varnosti in v tistem delu. In če je treba ponoviti, naj
               se ponovi. Ampak in tudi jaz soglašam, da je lepo da pride do soglasja lokalna
               skupnost, država in tako naprej. Jedrska varnost in varnost te Nuklearne elektrarne v
               Krškem je preveč pomembna, da bi jo prepustili lokalni skupnosti in nočnim sejam in
               grožnjam 4.000 in grožnjam po referendumu in tako naprej. Saj vendarle ne gre za to.
               Jaz se ne bojim referenduma in nisem za to, če ga je potrebno izvesti naj referendum
               bo, ampak da se pogovarjamo o resnih problemih, ki v tej zvezi so. Na koncu je res
               vprašanje samo za kakšno ceno bomo še v nadalje v rokih, ki so sedaj predvideni v
               Krškem in okolici Sevnici, Brežicah in tako naprej, trpeli nerešen problem z
               odlagališčem jedrskih odpadkov.</p>
               <p>Dejstvo pa je, da v tej fazi drugih možnosti kot da predvidimo rešitev, da bo v nekem
               doglednem roku to rešeno, niti ne moremo storiti. Da pa ta sporazum rešuje marsikaj
               drugega in na žalost o tem še ni bilo razprave na zboru, verjamem pa da bo, je pa že
               enkratbila, da dejansko vidimo ali je ta sporazum pomemben za državo z vidika
               funkcioniranja elektrarne, z vidika električne oskrbe, z vidika meddržavnih odnosov,
               z vidika ne vem še katerih drugih stvari. Ob koncu resnično se človek vpraša in tukaj
               Kelemina imaabsolutno prav. Zakaj mi to vse skupaj počnemo? Zato, ker se izčrpavamo z
               nekimi dolgimi sestanki, z nekimi pogoji ali pa z grožnjami, kot je rekel gospod
               Vizjak, da bi na koncu rekli: no, saj sedaj se tam še en člen zakona ponovite še v
               drugem zakonu, ker v enem smo to že sprejeli in bo vse v redu. Jaz mislim, da državni
               zbor na tak način ne more funkcionirat. Mi je pa res žal in to verjemite, da mislim
               strogo resno, da je lokalna skupnost na račun tega, da živi s to jedrsko elektrarno
               in da bo imela dolga leta tam jedrske odpadke, glede tudi na te stvari, ki jih sedaj
               govorimo o rokih o katerih naj se odloči in kdaj najkasneje, tudi glede na direktivo,
               ki bo sprejeta, če bo, jaz predvidevam da bo, bo ta lokalna skupnost s tem živela.
               Ker na vidiku ni, razen, če se bo neka čudežna formula pojavila ali nekega izvoza,
               ali pa da bodo, tako kot sem tam, jaz verjamem, da je bil to hec dopoldne na odboru
               za infrastrukturo, da bodo sedaj pa Bohinjci imeli odlagališče jedrskih odpadkov.
               Najbrž ne in to so resne stvari in to je seveda cena, ki jo konec koncev, jaz če bi
               bil, se ne bi preganjal kdo ima pervenstvo in tako naprej, ampak bi postavil
               vprašanje, če je Posavje druga najbolj depresivna ali bom rekel regija, ki je druga
               po repu najmanj razvitosti, takoj za Prekmurjem, z največjimi problemi, da bi na
               račun tega, ker tudi zaradi tega ker je tam<gap n="..."/> Jaz govorim pač, jaz sem tudi vas
               poslušal gospod Vizjak. Če ne poslušate, jaz ne vem za vas. Ne vem za vas, da je cena zato, da
               imate jedrsko elektrarno, da imate nerešeno odlagališče jedrskih odpadkov, da imate
               danes najmanjši procent vlaganj, da imate brezposelnost, da imate druge probleme <gap n="..."/></p>
               <p><gap n="..."/><stage>/Vmesno oglašanje./</stage><gap n="..."/></p>
               <p>Saj ne govorim o tem. Zares ne govorim, govorim tudi sebi, govorim o stvareh o
               katerih ste se pogajali, o katerih ste se, bom rekel, na mojo žalost slabo
               izpogajali, vsi skupaj. Pa govorim tukaj tudi Avšiču, pa še komu drugemu. Tisti, ki
               ste tam bili, ampak<gap n="..."/> <gap n="..."/> <stage>/Vmesno oglašanje/</stage><gap n="..."/> Pa saj bo to Slovenija plačala,
               sajni<gap n="..."/> Vlada se je dobro izpogajala za državo, ampak jaz govorim zdaj, seveda o
               tem, da pač bi bilo v tem primeru smiselno, da se kaj več dobi za lokalno skupnost,
               kot se je iz teh sporazumov dobilo.</p>
               <p>Mislim pa da, če je to rešitev sedaj za to, da pač končno že ratificiramo to
               pogodbo, da pač ta amandma se podpre, mogoče res z popravki v obrazložitvi.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa, najprej ugovarja gospod Podobnik, potem pa Vizjak.</p>
            </sp>
            <sp who="SDT3:PodobnikJanez">

               <speaker>JANEZ PODOBNIK:</speaker>

               <p>Jaz bi rad kolegu Anderliču ugovarjal v smislu namena tega amandmaja.</p>
               <p>Jaz menim, da je napačna pot, da se išče osnova za ta amandma v iskanju dogovorov na
               ravni Posavske regije.</p>
               <p>Vsebina tega amandmaja je v izreku in v mnenju ustavnega sodišča. Na strani 12.
               Državni zbor pa bo moral v postopku ratifikacije presoditi, ali gre še za pogodbo z
               isto vsebino ali ne. Jaz sem vas opozarjal, ko smo se pogovarjali, da se je Ustavno
               sodišče odločilo za nenormalno ostro formulacijo, bo moral. Kdaj bomo to naredili?
               Imamo mnenje sekretariata. Je katero od delovnih teles odgovorno za to vprašanje?
               Torej, ko je pridržek, ali je še pogodba iste vsebine ali ne. To nam je Ustavno
               sodišče naložilo in naprej, stran 16. V pogodbi ni predvidena rešitev za primer, ko
               meddržavna komisija ne potrdi programa razgradnje, ki ga pripravita strokovni
               organizaciji in pojdite pogledati ta naš amandma. Ta v obrazložitvi govorijo o tem.
               Vsebina tega amandmaja je v mnenju Ustavnega sodišča in prav je, da je temu tako.</p>
               <p>Bojim se, da smo premalo resno proučili mnenje ustavnega sodišča in govorimo
               direktno. Na pridržek hrvaškega Sabora, odgovarjamo s pridržkom Državnega zbora
               Republike Slovenije. In če to zavestno naredimo, mislim, da je temu tako prav. Tako
               naredi odgovorna država. Hvala.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa, zdaj ima pa besedo gospod Vizjak.</p>
            </sp>
            <sp who="SDT3:VizjakAndrej">

               <speaker>MAG. ANDREJ VIZJAK:</speaker>

               <p>Jaz bi samo repliciral, kar mogoče tudi nima smisla, ampak vsekakor, toliko kolikor je
               bilo to natrošenih sprenevedanj s strani Anderliča, je pa res že verjetno zelo
               namerno.</p>
               <p>Najprej, gospod Anderlič je predstavnik zelo pomembne stranke, najpomembnejše, ki je
               vladala praktično deset let in ni zmogla na področju odlagališča radioaktivnih
               odpadkov narediti nič. Nič.</p>
               <p>V tem času, ko smo opozarjali na slabosti in ko govorite, da se nismo pogovarjali o
               resnih problemih. Mi smo vseskozi opozarjali na ključne slabosti te pogodbe in uspeli
               smo v teh pogajanjih definirati tudi roke, s katerimi bomo prišli do odlagališča
               radioaktivnih odpadkov trajnega odlagališča, kajti sedaj imamo, že ne vem koliko
               desetletij dol začasno skladišče, ki ni bilo predvideno za tako dolgo dobo in tudi ni
               predvideno. In meddržavna pogodba predvideva tako skladiščenje, če ne pride do
               dogovora tudi do konca zaprtja. In vi govorite, da nismo nič naredili, da smo samo za
               nekaj fičlinkov tule. Mi smo v slovensko nacionalno zakonodaj, vključili jasne roke
               in termine do kdaj mora biti
               odlagališče narejeno in mislim, da je to en izmed pomembnejših dosežkov teh naporov,
               ki smo jih vlagali, predvsem lokalci v tem. In če ne bi bilo, še enkrat vam gospod
               Anderlič resno povem, če ne bi bilo grožnje s tem referendumom, se nihče z nami ne bi
               pogovarjal, tako kot se pred tem ni pogovarjal z nami nihče in je vsak zamahoval z
               roko in je rekel, saj je to vse v redu urejeno, saj je tu vse kot se šika. K sreči
               nam je k temu pripomogel, tudi osnutek direktive, da se sedaj dejansko tudi to
               upošteva v vseh teh zadevah. In vi tule nam govorite o teh odškodninah, češ, da je
               bil to glavni motiv in da smo zdaj vsi zadovoljni. Nasprotno Še sedaj, še danes in to
               bom tudi v razpravi povedal, nikakor ne morem podpreti ratifikacije te pogodbe, ker
               je pogodba slaba, nedorečena v dveh ključnih zadevah, da ni to politični manever, to
               je tega mnenja tudi marsikateri Posavec, član Liberalne demokracije in tudi poslanec
               te stranke iz Posavja.</p>
               <p>Mislim, da so te slabosti nenazadnje ugotovili tudi jedrski strokovnjaki, ki so
               nedvomno večkrat to zapisali in zdaj vi govorite, da smo mi kar na enkrat zadovoljni
               zaradi tega. Ni res, gospod Anderlič, ni res. Mislim pa, da smo skupaj v teh
               pogajanjih in naporih, pa verjemite mi, še enkrat vam povem in tudi sam dobro veste,
               če ne bi bilo teh 4.500 podpisov, teh pogajanj bilo ne bi, ne bi jih bilo, ker imate
               zadostno večino, da bi to izsilili v parlamentu in sprejeli, zaradi tega ne tako
               govoriti, prosim vas lepo.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Ste končal? Mislim, da ima ugovor naslednji gospod Mahnič, če sem prav razumel,
               ugovor ali razprava, ker, če imate razpravo, potem bodo tisti, ki ugovarjajo imeli
               prednost.</p>
            </sp>
            <sp who="SDT3:unknown-M">

               <speaker>GOSPOD MAHNIČ:</speaker>

               <p>Pojasnilo, če lahko tako rečem.</p>
            </sp>
            <sp who="SDT3:KacinJelko">

               <speaker>PREDSEDNIK JEKLKO KACIN:</speaker>

               <p>Pojasnilo na koga?</p>
            </sp>
            <sp who="SDT3:unknown-M">

               <speaker>GOSPOD MAHNIČ:</speaker>

               <p>Na vprašanje pravne narave<gap n="..."/></p>
            </sp>
            <sp who="SDT3:KacinJelko">

               <speaker>PREDSEDNIK JEKLKO KACIN:</speaker>

               <p>Ne, potem boste pojasnjevali potem, najprej tisti, ki ugovarjajo. Gospod Anderlič.
           </p>
            </sp>
            <sp who="SDT3:AnderličAnton">

               <speaker>ANTON ANDERLIČ:</speaker>

               <p>Da, seveda je mogoče reči, da se nekdo spreneveda in tako naprej, ki gleda na stvari,
               tako kot jih je mogoče tudi videti. Dejstvo je, da je bil s strani širokega kroga
               poslancev, vložene zahteve na ustavno sodišče z določenimi očitki in se je reklo, da
               če je to in to in to, smatramo, da je sporazum nesprejemljiv, ustavno sodišče je
               reklo, da to kar so tisti podpisniki takrat mislili, ni bilo in sedaj seveda bi
               nastali absolutno pogoji, ko je ustavno sodišče izdalo odločbo, da sporazum ni v
               nasprotju, da pogodba ni v nasprotju z ustavo, so bili vsi pogoji izpolnjeni za to,
               da se pogodba ratificira.</p>
               <p>In seveda kasneje so se začeli drugi manevri in je tudi prav tako gospod Vizjak,
               samo jaz trdim, da ne glede na to, da je sedaj določeno, do kdaj naj se odlagališče
               najde, da ni res vaša trditev, da se v vseh letih ni iskalo trajnega odlagališča, ni
               res, da se ni iskalo, minister Kopač bo povedal kaj so njegovi predhodniki delali, pa
               še vsi drugi, celo zdaj kolikor vem, je neka strokovna skupina imenovana in neke
               pogodbe so, ko se išče po Sloveniji in testira možnosti za to trajno odlagališče,
               ampak seveda je pa jasno, da ga do sedaj ni bilo mogoče nikjer urediti. Konec koncev
               je tukaj poleg kolega poslanec, ki je v njegovi občini organiziral štrajke, da tam ne
               bi bilo jedrskega  odlagališča,
               skratka ni bil poslanec, ki je bil že precej prej in tako naprej. Tako da ne govori,
               da ni bilo poskusov, da se ni delalo, ampak do tega ni prišlo in jaz trdim samo to,
               da na žalost ni prišlo in da bo hoteli ali ne, še kar nekaj časa to v Krškem in da
               zato ste upravičeni v tistem okolju do ustrezne odškodnine. To je moja trditev in
               mislim, ker pa v pogajanjih nisem sodeloval, da bi lahko iztržili več. To je vse,
               hvala.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Zdaj ima besedo gospod Mahnič, kot predstavnik predlagatelja, se pravi
               vlade oziroma v tem primeru ministrstva za zunanje zadeve, ko gre za ratifikacijo
               sporazuma. Prosim.</p>
            </sp>
            <sp who="SDT3:unknown-M">

               <speaker>GOSPOD MAHNIČ:</speaker>

               <p>Hvala, gospod predsednik. Spoštovani poslanka in poslanci. Torej dve zadevi bi imel.
               Prvo je pojasnilo kar je bilo tudi v današnji razpravi večkrat postavljeno vprašanje
               oziroma je bilo govora o tem kakšno pravno naravo bi imel ta amandma, če bo sprejet
               in bo vključen v predlog zakona o ratifikaciji. Torej po našem mnenju to besedilo
               nima narave pridržka, zaradi tega ker ne posega v samo vsebino mednarodne pogodbe,
               gre za to, da je to po svoji vsebini obvezno, zakonsko obvezno navodilo slovenskemu
               delu mešane komisije, ki ga bo pač moralo v svojem delu upoštevati. Analogno to velja
               tudi seveda za podobno, kar je hrvaški Sabor ob ratifikaciji sprejel, v bistvu
               podobno rešitev, da se mora torej, delegacija dobiti, hrvaška delegacija v meddržavni
               komisiji soglasje Sabora, se pravi parlamenta. Tudi v tem primeru po našem mnenju ne
               gre za pridržek, spet iz dveh razlogov. Torej, prvič ker ne posega vsebino pogodbe,
               normalno da delegacija, ko gre na pogovore ima navodila. Kdo da navodila delegaciji
               je odvisno od notranjih postopkov in predpisov,običajno to da vlada. Če je hrvaški
               Sabor sprejel, da mora dobiti soglasje, parlamentarno soglasje, to dvigne na višjo
               raven, ampak tu še vedno ostanejo na tej ravni, da to potrebuje delegacija navodila
               ustreznih organov. Po drugi strani bi še to dodal, da hrvaška stran, ko nas je
               obvestila o svoji ratifikaciji, to je tista uradna notifikacija, ki je potrebna da
               pogodba začne veljati, ni tega omenila, če bi želela hrvaška stran izraziti pridržek
               bi morali seveda tudi slovensko stran obvestiti o tem pridržku. Toliko kar se tega
               tiče.</p>
               <p>Poleg tega bi pa imel še torej eno obvestilo oziroma pripombo pravno-tehnične narave
               na mesto kamor bi bilo to besedilo vključeno, ta amandma. Namreč, zakon o
               ratifikaciji ima že določeno vsebino, je zelo kratka veste 4. člene. Prvi člen, v
               prvem členu se vedno navaja katera mednarodna pogodba je predmet ratifikacije, v 2.
               členu sledi njeno besedilo v
               Slovenskem in morebitnem tujem jeziku, potem v 3. členu je določitev organa, ki je
               pristojen, v četrtem veljavnost. Če se doda neka vsebina, ki je lahko pridržek ali pa
               ta kot se danes predlaga, se to tudi po sedanji praksi vedno po 2. členu dodaja. Tako
               da bi glede na to prakso bilo tudi logično, da ta amandma sledi po 2. članu, da
               postane to novi 3 člen in da se sedanji 3. in 4. preštevilčita in postaneta 4. in 5.
               člen. To bi bil predlog čisto iz strokovnega vidika. Hvala.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Zdaj ima besedo gospod Sok, ki bi rad zastavil še eno vprašanje, potem pa
               gospod Podobnik.</p>
            </sp>
            <sp who="SDT3:SokAlojz">

               <speaker>ALOJZ SOK:</speaker>

               <p>Ja, hvala čisto kratko vprašanje. Ta amandma se opira na osnutek direktive. Kaj se
               zgodi v primeru, če bo direktiva drugačna od osnutka, kar je seveda velika možnost,
               ker se ta občutek direktive sprejema za najbrž za nove članice, bodoče članice
               Evropske unije in te si bodo seveda prizadevale, da v tem osnutku še kaj spremenijo.
               To bi želel, če se mi lahko odgovori. Hvala lepa.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Kolega Sok, jaz bi rad samo povedal, da se amandma v prvem in drugem stavku nanaša na
               naše članstvo v Evropski uniji. Direktiva bo veljala tako za dosedanje članice kot
               tudi nove članice, ali z eno besedo za vse članice in bo pač univerzalna taka kot bo
               jo bo treba spoštovati, ne glede na to kaj bo v njej jo je treba spoštovati. Ampak
               tiso kar je pomembno v tem besedilu je naše sklicevanje na bodoče članstvo v Evropski
               uniji, pri čemer za Slovenijo nastopajo neke nove okoliščine, zato bomo temu primerno
               ravnali. To se mi zdi logično pojasnilo na to vprašanje, ampak predlagam, da na to
               odgovori vlada, če lahko, bodisi gospod minister, ali pa kakšen drug predstavnik
               vlade. Preden pa odgovarjate na to vprašanje dam besedo še gospodu Podobniku, potem
               pa dobi besedo vlada.</p>
            </sp>
            <sp who="SDT3:PodobnikJanez">

               <speaker>JANEZ PODOBNIK:</speaker>

               <p>Hvala. Zadnjič na to temo. Jaz bi rad na kratko repliciral predstavniku vlade gospodu
               Mahniču.</p>
               <p>Gospod MahniČ je v svoji razpravi dal dve tezi. Po njegovem mnenju oziroma njegovega
               resorja predstavlja amandma hrvaškega Sabora ni pridržek. Jaz bi se tokrat zanesel na
               profesor doktor Škrkovo, ki pravi: <q>"Menim, da ima 3. člen zakona o ratifikacij
               pogodbe o NEK, ki ga je sprejel hrvaški Sabor po vsebini naravo pridržka."</q> Po vsebini
               ima naravo pridržka in sedaj ga bom prebral: <q>"V drugem odstavku 3. člena navedenega
               zakona mora hrvaška delegacija v meddržavni komisiji zahtevati predhodno soglasji
               hrvaškega Sabora pred odobritvijo vseh dejavnosti v zvezi s programom o radioaktivnih
               odpadkov in programom razgradnje NEK, če je to potrebno zaradi varstva narave in
               zdravja ljudi."</q></p>
               <p>To je zelo močna zavezujoča forma, ki je izrazito politična, kajti šla bo skozi
               parlament. Veste parlamenti bo strahotno občutljiv za varstvo narave in zdravje
               ljudi. Jaz kot laik vidim to klasičen političen pridržek, država ga je pač sprejela,
               vsaka čast jim. Naj nam ne bo nerodno povedati, da ga bomo tudi mi sprejeli, ampak
               narava našega amandmaja, ki se dotika istega člena pogodbe je, po mojem mnenju, bolj
                  čista. Mi, ne bomo šli na
               parlament, mi gremo na vsebino evropske direktive, to je v strokovnem smislu mnogo
               bolj čista varianta in bomo ponosni na to in naj nam ne bo nerodno povedati, da smo
               na pridržek hrvaškega Sabora odgovorili s pridržkom državnega zbora. Hvala.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Sedaj ima besedo vlada. Gospod minister.</p>
            </sp>
            <sp who="SDT3:KopačJanez">

               <speaker>MAG. JANEZ KOPAČ:</speaker>

               <p>Hvala lepa. Poglejte, najprej o direktivi Evropske unije, ki bo, če bo in kakšna bo.</p>
               <p>V Evropi imajo vse države članice razen Nizozemske in Belgije že sedaj urejeno
               trajno odlagališče in <gap n="..."/><stage>/Nerazumljivo./</stage><gap n="..."/>radioaktivnih odpadkov, predvideno nove
               države članice torej sedanje kandidatke imajo razen Slovenije vse že to urejeno, zato
               predvidevam, da ta osnutek direktive v končni verziji ne bo nič drugačen, ko je sedaj
               pač osnutek, govorim o odlagališču nizko in srednje radioaktivnih odpadkov.</p>
               <p>Roki, ki jih predvideva ta osnutek bi direktiva v zvezi z odlaganji izrabljenega
               jedrskega goriva, kjer je predvideno, da ne bi to odlagališče vsaka država imela
               organizirano do leta 2018, je bilo deležno zelo hude kritike iz držav članic in sem
               prepričan, da se bo tisti rok še premikal, ampak to se tu v tem predlogu amandmaja ne
               omenja.</p>
               <p>Kar se pa tiče pridržka ali nepridržka bi pa rad povedal to. Gospa dr. Škrkova je v
               svojem mnenju, ustavno sodišče sicer ni imelo zadržkov do ustavne narave, ampak v
               tistem ločenem mnenju je dr. Škrkova zelo okvirno napisala, da ima določilo, ki ga je
               sprejel hrvaški Sabor naravo pridržka. Dejstvo je, da formalno tisto pridržek ni,
               zato ker, v noti o ratifikaciji torej v obvestilu o tem, da je bila meddržavna
               pogodba ratificirana ta dodatek ni omenjen in zato formalnopravno v pravu glede na
               dunajsko konvencijo, o pravu mednarodnih pogodb, to ne velja.</p>
               <p>Če bo sprejet ta amandma, ki je sedaj tu predlagan in v imenu vlade lahko povem, da
               ga vlada podpira, potem bomo seveda poskrbeli, da bo ta amandma vsebovan v noti o
               ratifikaciji in ta, pa bo imel formalno naravo pridržka v takem primeru.</p>
               <p>Če bi, potem prišlo do, lahko povem protesta z hrvaške strani, to potem seveda
               pomeni nadaljnja pogajanja o sami vsebini pogodbe. Če pa ne in skoraj, da prepričan
               sem, da bi tu protesta ne smelo biti, saj gre navsezadnje za direktivo Evropske
               unije, ki si ji Hrvaška želi pridružiti, potem pa ta zadržek zavezuje posredno tudi
               drugega pogodbenega partnerja.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Po moji evidenci smo izčrpali vse prijavljene k razpravi pa tudi dana so bila pojasnila za katera
               ocenjujem, da so bila ustrezna, edino vlada ni zadovoljna. Prosim.</p>
            </sp>
            <sp who="SDT3:unknown-M">

               <speaker>GOSPOD MAHNIČ:</speaker>

               <p>Hvala. Še enkrat. Torej, glede na razpravo gospoda poslanca Podobnika bi pač še
               enkrat ponovil, da pač po našem mnenju seveda to je bilo mnenje res izrečeno, ampak
               ustavno sodišče o tem ni odločalo - ali je bilo pač Sabor dal pridržek ali ni dal -
               ampak, kot sem že prej povedal, poleg vsebinskega momentaje tudi po dunajski
               konvenciji o pogodbenem pravu je treba pridržek sporočili sopogodbeni samoopisni
               obliki po diplomatski poti, kar ni bilo storjeno. Ker seveda, ne more biti pridržek
               nekaj kar se z notranjimi predpisi sprejema pa, da se ne obvesti drugostan torej v
               tem smislu nima naravo pridržka. Kar, se tiče pa našega, sem pa že prej povedal, da
               mi isto menimo, da nima narava pridržka. Hvala.</p>
            </sp>
            <sp who="SDT3:KacinJelko">

               <speaker>PREDSEDNIK JELKO KACIN:</speaker>

               <p>Pred glasovanjem sem dolžan vprašati ali želi besedo predstavnik zakonodajnopravne
               službe. Ga ni oziroma nihče se ni priglasil k besedi. Zato, ob ugotovitvi, da ni več
               prijav k razpravi dajem na glasovanje nov 2.a člen predloga zakona o ratifikaciji
               itd. Korekcija, nov 2.a člen tako, kot je bilo tukaj opozorjeno.</p>
               <p>Kdo je za predlagani nov 2.a člen? <stage>(18 članov.)</stage> Kdo je proti? <stage>(Nihče.)</stage></p>
               <p>Ugotavljam, da je 2.a člen sprejet.</p>
               <p>S tem zaključujem drugo obravnavo predloga zakona na matičnem delovnem telesu.
               Amandma odbora bo vključen v dopolnjen predlog zakona, ki bo sestavni del dodatnega
               poročila odbora. S tem tudi zaključujem sejo odbora za zunanjo politiko in se vam
               zahvaljujem za kooperativnost. Hvala lepa.</p>
               <stage type="time">(Seja je bila končana dne 25. februar 2003 ob 17.27 uri.)</stage>
            </sp>
         </div>
      </body>
   </text>
</TEI>