<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZG-Redna-019-2002-01-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">25890CB18FAB7C74C1256B36003652CB</idno>
               <idno type="custom" subtype="day">465C5EEBCA8A3199C1256B41002F104A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=465C5EEBCA8A3199C1256B41002F104A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZG-Redna-019-2002-01-10.OZG" n="019">
               <name>Redna</name>
               <date when="2002-01-10"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZG-Redna-019-2002-01-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZG-Redna-019-2002-01-10.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">19. seja</stage>
            <stage type="date">(10. januarja 2002)</stage>
            <stage type="chairman">Sejo je vodil Franc (Feri) Horvat, predsednik odbora.</stage>
            <stage type="time">Seja se je pričela ob 13.29 uri.</stage>


            <sp xml:id="SDT3-OZG-Redna-019-2002-01-10.sp1">

               <speaker>PREDSEDNIK FRANC (FERI) HORVAT:</speaker>

               <p>Spoštovane gospe in gospodje. Prav lep pozdrav vsem prisotnim. Postali smo sklepčni,
               tako da lahko delamo in odločamo.</p>
               <p>Glede na to, da je to prva seja odbora za gospodarstvo v letošnjem letu, vsem
               izražam najboljše želje v profesionalnem in osebnem življenju. In ker nisem imel
               priložnosti ob koncu leta se vsem tudi osebno zahvaliti za dobro sodelovanje v
               lanskem letu, storim to tokrat. Nekateri sem se, nekaterim ne. Še enkrat, hvala vsem
               prisotnim, ne glede na to, kje delajo v parlamentu, v vladi, nevladnih organizacijah,
               novinarjem, novinarkam in vsem damam in gospodom, ki so kakorkoli, in bodo sodelovali
               s tem odborom in prispevali k uspešnosti njegovega dela.</p>
               <p>Najprej sem dolžan obvestiti odbor, da so se opravičili kolega dr. Bajuk in pa
               namesto kolega Brenčiča je s pooblastilom tukaj kolega Janez Podobnik iz SLS-a.</p>
               <p>Dnevni red bi bil tak, kot ste ga dobili z vabili. Z zadovoljstvom ugotavljam, da so
               se vabilu odzvali predstavnice in predstavniki vseh ustanov, in vlade, predlagateljev
               posameznih zakonov, nevladnih organizacij, obeh zbornic, potrošniških organizacij,
               seveda obeh uradov, ki jih tu prištevam sedaj tudi k vladi, ker so predlagatelji
               zakonov in pa seveda pozdrav velja tudi vsem ostalim sodelavkam in sodelavcem in
               državnega zbora in pa vsem, ki ste prisotni na seji.</p>
               <p>Preden preidemo na 1. točko dnevnega reda bi vas želel obvestiti, da sem dobil pismo
               vodje poslanske skupine SLS-a, gospoda Janeza Podobnika, dr. medicine, ki je tudi
               prisoten na seji, kot vidimo. Pismo je včerajšnjega datuma. Pismo ste dobili tudi na
               klop, zato ne bi podrobneje govoril o njegovi vsebini. Bi pa želel ob tem pa reči
               nekaj besed in tudi predlagati potem sklep odboru.</p>
               <p>Torej, kot vidite iz naslova samega pisma, gre za predlog, da bi odbor za
               gospodarstvo obravnaval vprašanje, ali je v Sloveniji izoblikovan jasen koncept
               strateškega uravnoteženja slovenskega in tujega kapitala. Tema je več kot aktualna,
               ne samo v teh dneh, koso v medijih in pa strokovnem in političnem življenju v
               diskusiji vroče teme okoli prevzemov in pa okoli prodaje bank in privatizacije
               zavarovalnic, kar sledi itn., ampak je seveda tema aktualna sama po sebi že dalj časa
               in prav gotovo je vredno in potrebno, da se tudi državni zbor z njo ukvarja.</p>
               <p>Mi smo  na odboru za
               gospodarstvo večkrat obravnavali posamezna vprašanja s tega področja in ob tem bi
               samo spomnil na dva sklepa, ki ste jih tudi dobili za osvežitev spomina sedaj tudi na
               mizo, in sicer, prvič, ob sprejemu proračuna smo sprejeli sklep po dogovoru z
               ministrstvom za gospodarstvo, da eno sejo oziroma eno točko posvetimo tematski
               obravnavi gospodarskih odnosov s tujino, vključno z neposrednimi tujimi
               investicijami. Pri tem mislim, seveda, tako na investicije tujcev, tujih oseb pri
               nas, kot tudi investicije naših oseb v tujini.</p>
               <p>Drugi sklep, ki smo ga sprejeli na zadnji seji, na 18. seji, odbora za gospodarstvo,
               namreč, da organiziramo javno predstavitev mnenj na temo strategije gospodarskega
               razvoja Slovenije. To je pomemben dokument, ki ga je sprejela vlada koncem julija,
               vendar je takrat sorazmerno tiho šel mimo javnosti, tako strokovne kot politične, pa
               tudi splošne, ne vem, ali zaradi počitniškega časa ali so bili drugi razlogi za to,
               kar pa gotovo ni prav - dostikrat kdo pravi, da sploh strategije nimamo. Imamo jo
               lahko in razpravljamo o tem, ali je dobra, dovolj dobra ali ne, in pa kaj narediti,
               da se strategijo in cilje, ki so tam zapisani, tudi uresničuje.</p>
               <p>Prav zaradi tega smo se tudi v dogovoru z vlado odločili, da organiziramo to javno
               predstavitev mnenj. Predvideli smo takrat terminsko še v mesecu januarju, kar bo
               verjetno težko, poskusili bomo le, ali pa v začetku februarja, s tem da smo se
               pogovarjali z avtorji in pa s predstavniki vlade, ki to področje pokrivajo, da to ne
               bi bila ena taka splošna razprava o strategiji, pa o tistem, kar je znano in kar ni
               sporno, ampak da bi se osredotočili na nekatere teme, ki so pomembne ali pa ki so
               pogoj za uresničevanje strategije in ki so posebej delikatne in pomembne in vredne
               posebne obravnave. Takrat smo omenjali med drugim tudi tuja vlaganja, vprašanja
               privatizacije in pa tudi eventualno druga vprašanja. Bilo bi pa dobro, da jih ne bi
               bilo dosti, ampak da bi dejansko osredotočili razpravo na nekaj ključnih tem.</p>
               <p>Jaz predlagam, da če se bo pobudnik, kolega Podobnik, strinjal, da bi dejansko to
               obravnavo tega vprašanja povezali z obravnavo strategije, ker v bistvu strategija
               gospodarskega razvoja je globalna tema, kjer je to eno ključnih vprašanj, tudi tuji
               kapital in pa vprašanja povezana s tem. Seveda, to je tudi v bistvu srž tega, o čemer
               se zadnje čase govori - razprava o nacionalnih interesih. Nacionalni interesi niso
               nekaj, po mojem mnenju, abstraktnega, lahko ima vsak svoje mnenje o njih, kaj je
               tisto, kaj je glavni nacionalni interes, ampak to je tudi treba povezovati s
                  strategijo gospodarskega
               razvoja in pa strategijo razvoja te države nasploh.</p>
               <p>Tako da bi bil moj predlog ta, da odbor sprejme to pobudo, je skladna s temi sklepi
               tudi, ki jih je odbor že sprejel, glede predvidenih aktivnosti, in da dejansko
               organiziramo potem razpravo o vprašanjih tujega kapitala, povezano z obravnavo
               strategije gospodarskega razvoja. Zadnje dni smo dobili tudi ta zadnji izvedbeni
               dokument - to je državni razvojni program, ki pomeni operacionalizacijo strategije.
               Bi poleg tega, teh dveh sklepov, bi predlagal to, da vladi posredujemo tako pobudo
               kolega Podobnika, kot posebej pismo, s katerim zaprosimo vlado in posamezne resorje,
               ki jih to najbolj tangira, da pripravijo poleg gradiv, ki jih imamo - to je
               strategija in pa državni razvojni program - še druge materiale, ki bodo pomenili bolj
               neposredne odgovore na vprašanja, ki jih zastavlja tako kolega Podobnik, kot vodja
               poslanske skupine v tem pismu, in pa vprašanja, ki so sicer v teh dneh na mizi in v
               medijih, in da lahko čim bolje pripravimo potem tako obravnavo.</p>
               <p>Mi se bomo pa potrudili v naslednjih dneh iskati čim zgodnejši termin, da bi lahko
               potem organizirali eno tako kvalitetno razpravo. S tem, seveda, da to je že glede na
               citirani sklep odbora o javni predstavitvi mnenj, to ne bi bila zaprta seja, kjer bi
               bili samo člani odbora, predstavniki vlade in pa zbornic in pa teh, ki jih običajno k
               takim točkam vabimo, ampak bi odprli dejansko tribuno oziroma razpravo, kjer bi
               povabili stroko, posameznike, institucije, strokovne in druge, in pa seveda vse
               tiste, ki so zainteresirani za ta vprašanja, in pa seveda tudi kompetentni na tem
               področju. Tak predlog dajem v razpravo. Kolega Podobnik se je javil. Izvolite.</p>
            </sp>
            <sp xml:id="SDT3-OZG-Redna-019-2002-01-10.sp2">

               <speaker>JANEZ PODOBNIK:</speaker>

               <p>Hvala za besedo, gospod predsednik. Spoštovani kolegi, spoštovani prisotni. Najprej
               bi se ti predsednik zahvalil za to, da si zelo korektno povzel vsebino predloga, ki
               sem ga posredoval v imenu poslanske skupine. V načelu se strinjam s predlogom, da bi
               se tudi to vprašanje obravnavalo v okviru poslovniškega instrumenta, ki se mu reče
               javna predstavitev mnenj.</p>
               <p>Ob tem bi pa rad povedal naslednje. Ker imamo danes 19. sejo, prihodnji petek pa naj
               bi bila 20. seja in vsebina 20. seje je delno povezana s temi vprašanji, o katerih je
               bilo sedaj govora. Gre za predlog dveh zakonov, ki se tičeta teh aktualnih vprašanj,
               gre za zakon o prevzemih in zakon o preprečevanju omejevanja konkurence. Če
               poslovniško se ne motim, bo najverjetneje ta rok prepozen in kljub temu, da so ti
               zakoni na predhodnem sklicu, tja ne bodo več morali biti uvrščeni, res pa je, da so
               po hitrih postopkih.</p>
               <p>Ker vemo, da so to ena najbolj občutljivih, jaz bi rekel, vprašanj pred katerimi danes stoji tudi slovenska
               politika, mimogrede, tisti ponesrečen izraz, da se politika ne sme vtikati v ta
               vprašanja, je že presežen. Če bi se v prejšnjih mesecih bolj vtikali v ta vprašanja,
               bi morda imeli danes nekatere odgovore že na mizi.</p>
               <p>Torej, ker smo v prostoru parlamenta, lahko pričakujemo v naslednjih dneh predloge
               tudi za sklic izredne seje državnega zbora na to temo. Predlagam, čeprav nisem vas
               član, cenim pa vaše delo, da je odbor tukaj zelo aktiven in da poskuša najti
               čimprejšnji možni termin za tako javno predstavitev mnenj, da je ta zelo dobro
               pripravljena, res dobro pripravljena in da tudi poskušamo definirati, kaj je domet
               take javne predstavitve mnenj.</p>
               <p>V naši pobudi in po mojem mnenju je ključno vprašanje naslednje: da bi pogledali,
               kaj imamo, kaj smo kot država sprejeli, katere so veljavne vladne makroekonomske in
               nacionalne usmeritve na tem področju, ali ima Slovenija kot država jasen koncept
               strateškega uravnoteženja slovenskega in tujega kapitala. Torej, morda koncepte imamo
               ali so pa jasni, je pa druga tema.</p>
               <p>Jaz se sedaj ne bi spuščal v vsebino, ker bi s tem tudi presegel poslovniško
               možnost, ker v bistvu sedaj je razprava o dnevnem redu. Jaz podpiram današnji dnevni
               red, podpiram predlog predsednika Ferija Horvata, da je tudi to vsebina te javne
               predstavitve mnenj. Predlagam, da je sklep vladi zelo zavezujoč, da točno povemo kaj
               pričakujemo, kaj naj vlada pripravi poleg državnega razvojnega programa. Jaz menim,
               da je tudi pristojnost našega odbora za dopolnitvijo, ko govori, da tudi obravnavamo,
               spremljamo in nadziramo izvajanje privatizacije in prodaje državnega premoženja,
               torej, da bi tudi tukaj poskušali dobiti čimveč podatkov o teh vprašanjih in da bi
               bila ta javna predstavitev mnenj res dobro pripravljena in bi bila potem lahko tudi
               le-ta podlaga, če bi se večina oziroma potrebna poslovniška večina odločila za
               izredno sejo državnega zbora. Hvala lepa.</p>
            </sp>
            <sp xml:id="SDT3-OZG-Redna-019-2002-01-10.sp3">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Podobnik. Želi še kdo besedo na to temo? Če ne, potem predlagam, da
               sprejmemo sklep: <q>"Odbor sprejema pobudo, tudi glede na dosedanja sprejeta sklepa o
               organiziranju javne predstavitve mnenj na temo strategije gospodarskega razvoja
               Slovenije in pa obravnave gospodarskih odnosov s tujino, vključno s problematiko
               tujih vlaganj."</q></p>
               <p>Drugič. "Odbor posreduje vladi pobudo vodje poslanske skupine SLS, Janeza Podobnika,
               in naslovi vladi pismo s katerim zaprosi vlado, da v čim krajšem času, poleg
               dokumentov, ki so že posredovani odboru - to je strategija gospodarskega razvoja
                  Slovenije in državnega
               razvojnega programa, posreduje čim bolj konkretne odgovore na vprašanja v zvezi s
               konceptom in strategijo tujih vlaganj in informacijo o stanju prodaje državnega
               premoženja, tu mislim predvsem na banke in pa seveda drugo državne premoženje, kjer
               je sprejet program in kako poteka izvajanje tega programa. Ob tem naj povem to, da
               sem že nekajkrat zaprosil tudi predstavnike ministrstva za finance, da nam čimprej
               posreduje informacijo o poteku privatizacije oziroma prodaje deležev obeh bank, s
               tem, da je bil stalno odgovor, da še ni pravi trenutek, glede na to, kako poteka
               procedura po programu. Vendar zdaj, ko bo, kot je napovedano v naslednjih dnevih,
               bosta obe komisiji obravnavali prispele ponudbe in pripravljale predloge vladi, je
               gotovo nastopil trenutek, ko je skrajni čas ali pa pravi čas za tako informacijo.</p>
               <p>Pri tem bi še dodatno vprašanje, v tem smislu kot praviš, kolega Podobnik, da dobimo
               čimbolj precizne odgovore od vlade, da zaprosimo tudi za informacijo o tem, kako
               poteka uresničevanje programa za spodbujanje neposrednih tujih investicij. Vlada je
               ta program sprejela. In da vidimo dejansko kako, kakšni so rezultati in kako poteka
               to izvajanje. Kajti mi v stikih s tujci še vedno dobivamo pripombe. Včasih
               upravičene, morda včasih tudi ne, da smo še vedno zaprti, preveč zaprti ali pa da ni
               pravih pogojev in klime za tuja vlaganja. S tem, da ob tem spet, da bo vprašanje
               jasno. Vlaganja tujih oseb v Sloveniji in pa vlaganja slovenskih oseb v tujini, ker
               je eno in drugo vprašanje aktualno.</p>
               <p>Sprašujem, ali je vprašanje dovolj podrobno, dovolj natančno? Lahko ga še potem<gap n="..."/>
               Prosim, kolega Blaž.</p>
            </sp>
            <sp xml:id="SDT3-OZG-Redna-019-2002-01-10.sp4">

               <speaker>BLAŽ KAVČIČ:</speaker>

               <p>Hvala, gospod predsednik. Moram reči, da sem malo v zadregi zdaj, kakšne sklepe naj
               bi tu sprejeli. Menim, da smo tiste zadeve, ki so bile zdaj na tapeti s tvoje strani,
               gospod predsednik, pa tudi strani kolege Podobnika pravzaprav že vgradili pred časom
               v načrt obravnave strateških dokumentov Vlade Republike Slovenije in javnih obravnav
               in tako naprej.</p>
               <p>Strinjam se tudi z dodatkom, ki ga je ustno obrazložil tukaj kolega Podobnik in tudi
               sam sem mnenja, da je potrebno bolj precizno  spregovoriti o kategoriji nacionalni interes. Nacionalni interes,
               morda se premalo zavedamo, ko govorimo o tujem kapitalu, o privatizaciji slovenskih
               bank, privatizaciji nekaterih drugih ključnih podjetij, da je v Sloveniji pred drugo
               svetovno vojno glavnina ključnih gospodarskih subjektov bila v tuji lasti. Morda se
               včasih premalo zavedamo dejstva, da je naša Primorska obsegala pred 2. svetovno vojno
               samo polovico teritorija približno, kot ga obsega danes in da so seveda še kako
               pomembna vprašanja nacionalne provenience kapitalov, ki v naša primorska in štajerska
               področja prihajajo. To je res in to je potrebno obravnavati. Vendar pa bi z vsem
               dolžnim spoštovanjem osebno težko podprl, da bi vgradili, kot platformo naših pozivov
               vladi integralni tekst, kot ga je prispeval tukaj kolega Janez Podobnik. Če je to
               intencija, moram izraziti svoje vljudne zadržke. Namreč, nekaj takih stavkov je, ki
               jih je tukaj težko kar avtomatično, bi rekel posvojiti. En primer recimo, ali bi
               podpirali domač slovenski kapital bolj kot tujega, kar avtomatično in kot neko
               nacionalno usmeritev. Zadeva se mi zdi najmanj vprašljiva z vidika prostega blaga in
               storitev v evropskem prostoru. Pa morda tak bolj <gap n="..."/><stage>(nerazumljivo)</stage>, zopet z vsem
               spoštovanjem, da se bomo odpirali ne samo tistemu kapitalu, ki išče nas, ampak
               tistemu, ki ga bomo mi poiskali. Saj razumem nekje in tudi mislim, da je pozitivna
               podlaga lahko marsikatera od teh idej. Vendar mislim, da bi jih kar tako vgradili v
               ta dokument, kot, lahko je to predlog, o katerem se lahko tudi izrekamo, vendar
               osebno, da skrajšam, ne morem podpreti vgraditve tega prispevka kolega Podobnika kar
               kot stališča tega odbora v odnosu do slovenske vlade.</p>
               <p>Se pa strinjam z mnogimi komentarji, ki sta jih prispevala tako ti, gospod
               predsednik, kot kolega Podobnik. In v kolikor to pomeni, da še enkrat ponovimo našo
               intencijo o javni obravnavi strategije gospodarske razvoja države Slovenije in zadev,
               ki si jih omenil s tem v zvezi, je zadeva v redu. V kolikor pa je tukaj mišljena tudi
               kot vgraditev tega konkretnega pisma kolega Podobnika, kot stališča tega odbora, bom
               pa pač moral izraziti svoje rahle rezervacije do tega. Hvala lepa.</p>
            </sp>
            <sp xml:id="SDT3-OZG-Redna-019-2002-01-10.sp5">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Blaž. Jaz bi še nekaj rekel besed za odpravo nesporazumov. Bi pa
               prosil potem, da ne bi tukaj tolmačil tega, kar je kolega Podobnik mislil. Mislim, da
               je korektno, da s pismom, ki ga je poslal kolega Podobnik, da ga tudi posredujemo
               vladi. Zato, ker jaz to jemljem bolj kot vprašanja kot pa neke trditve, najmanj pa
               opredelitve tega odbora. Ampak, gre za to, da s tem začnemo razpravo in da dobimo
               odgovore in da se potem dokopljemo dejansko do stališč in tega odbora, in pa
               navsezadnje tudi vlada in tudi parlament v tistem delu svojih pristojnosti. Tako, da
               bi lahko vrstni red zamenjal potem, da ne bi bilo nesporazuma, da posredujemo pismo
               vladi, da organiziramo tako celovito obravnavo strategije in pa v tem sklopu  s poudarkom posebej na tujem
               kapitalu, da damo to zraven, pismo ki ga je dal kolega Podobnik.</p>
               <p>Zraven pa naj za informacijo povem še tole. Jaz sem v pripravi tudi na obravnave te
               točke danes govoril tudi z, nobena skrivnost ni, z dosti kompetentnih človekom v
               okviru vlade, ministrskim svetnikom in našim glavnim pogajalcem z Evropsko unijo, dr.
               Janezom Potočnikom. Sam je bil mnenja, ne samo mnenja, ampak je rekel, da zelo
               podpira tak pristop, da obravnavamo to vprašanje tujega kapitala, pa tudi nacionalnih
               interesov skupaj s strategijo gospodarskega razvoja, državnega razvojnega programa.
               Tako zaradi same potrebe po opredelitvi čimbolj jasne strategije in politike na tem
               področju doma in pa tudi vis-a-vis nadaljnjih pogajanj v zaključni fazi tudi z
               Evropsko unijo, ker ta vprašanja so na mizi in tudi bodo na mizi v naslednjih
               mesecih.</p>
               <p>In pa še to bi dodal zraven. Ko je razprava ali pa pobude o tem, da naj bi bila
               posebna ali pa izredna seja državnega zbora s točko obravnave nacionalnih interesov,
               jaz imam rezerve do take zelo nedefinirane neke teme, ki je potem lahko razprava o
               vsem in svačim. Ampak, mislim, da je treba zelo jasno in decidirano povezati potem s
               to temo, z našimi temeljnimi razvojnimi dokumenti in pa gospodarsko politiko. Ker
               skozi to se dejansko oblikuje cilje, pa tudi uresničuje potem nacionalne interese, da
               ne bi zašla potem ta razprava v neko brezplodno politično polemiko ob posameznih
               dogodkih, kot je recimo prodaja deležev pivovarn, pa s tega napraviti potem
               nacionalni problem ali pa edini nacionalni interes, ker so gotovo še bolj delikatne
               in bolj zahtevne teme, kot je to, pa ne podcenjujem pivovarn. Želiš, kolega
               Podobnik?</p>
            </sp>
            <sp xml:id="SDT3-OZG-Redna-019-2002-01-10.sp6">

               <speaker>JANEZ PODOBNIK:</speaker>

               <p>Zelo na kratko. Hvala za besedo. Jaz se strinjam s tem, da ta izraz nacionalni
               interes v gospodarstvu je pravzaprav zdaj nabit s takimi emocijami, da bi bilo tudi
               politično dobro, da najdemo nekatere druge izraze. Delovni naslov te točke, ki sem ga
               sam v posredovanju s kolegi včeraj oblikoval, je tak poskus v to smer. Kolega Feri
               Horvat je točno povzel to našo osnovno misel. To pismo ni stališče odbora, ampak je
               samo eno od gradiv, ki se ga pač pošlje vladi, da se vidi, kakšna je ena od
               možnihrazmišljanj na tem področju.</p>
               <p>Glede te rahle rezervacije kolega Kavčiča, trditev je zapisana v vprašalni obliki in
               je odprta. Je pa seveda ključna. Ali tam kjer imamo uspešen domači slovenski kapital
               in jaz mislim, da gre za vprašanje o slovenskem kapitalu. Počasi bomo o tem govorili,
               ne pa o nacionalnem interesu. Torej, ali tam le-tega tudi ustrezno podpremo kot
               prvega med enakimi v vsem spoštovanju domače zakonodaje in asociacijskega sporazuma
               in evropskega pravnega reda. Vse evropske države to znajo narediti.  In praviloma se o teh stvareh ne govori,
               ampak se tako naredi. Ampak to je že tema naših nadaljnjih razprav. Hvala lepa.</p>
            </sp>
            <sp xml:id="SDT3-OZG-Redna-019-2002-01-10.sp7">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Blaž.</p>
            </sp>
            <sp xml:id="SDT3-OZG-Redna-019-2002-01-10.sp8">

               <speaker>BLAŽ KAVČIČ:</speaker>

               <p>Jaz se strinjam s tem, kar je kolega Podobnik obrazložil. Mislim, da ni produktivno
               tule preveč v detajle zahajati in odpirati vprašanja kaj je nacionalni interes, ali
               je to, da je nekaj naše ali da je nekaj dobro ali da je nekaj uspešno za potrošnika,
               ali da je nekaj uspešno za lastnike. Ne odpirati dilem, če je slovenska fizična oseba
               neki bogati lastnik enega podjetja, da je povsem prost, da proda to neki tuji fizični
               osebi. To so skratka zadeve, ko gremo<gap n="..."/> Pavšalizmi niso koristni.</p>
               <p>Naj samo še konkretiziram, kot primer, da ga bomo vsi dobro razumeli. Mi imamo dve
               uspešni podjetji v Sloveniji. Eno je podjetje, ki je v pomembni lasti nemških
               lastnikov, recimo Iskratel v Kranju, eno je podjetje, ki je slovensko podjetje,
               recimo Rotomatika Idrija. Dve uspešni podjetje. Ampak to podjetje iskati, ki je
               recimo še večje, še boljše od Rotomatike v Idriji, brez tujega kapitala, tudi
               slučajno ne bi mogle ne samo biti uspešno, ne bi se moglo niti eksistirati. Zato so,
               pa ne zaradi denarja, ampak zaradi vpetosti v svetovni trg. Zato so pavšaliziranja
               tukaj lahko morda hvaležna za neke populistične debate, ne pripeljejo pa do nekih
               rezultatov. Strinjam se s tem, kar sta ponudila predsednik in kolega Podobnik, da se
               to stališče kot eno izmed zanimivih podlag vključi tudi v korespondenco z vlado. S
               tem pač svoje mnenje zaključujem in z veseljem pričakujem nadaljnje poglobljene
               obravnave tega vprašanja. Hvala lepa.</p>
            </sp>
            <sp xml:id="SDT3-OZG-Redna-019-2002-01-10.sp9">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Blaž. Kolega Kremžar.</p>
            </sp>
            <sp xml:id="SDT3-OZG-Redna-019-2002-01-10.sp10">

               <speaker>LEOPOLD (LEO) KREMŽAR:</speaker>

               <p>Hvala lepa. Saj v bistvu ničesar novega ne bom povedal, ker je kolega Kavčič zdaj
               dejansko povedal to, kar sem hotel. Zadevo je treba, seveda najbrž na tej točki, v
               tem trenutku, ne peljati v razpravo, ker razprava bo takrat, ko bo in nihče, tudi
               kolega Kavčič prej ni govoril o tem, da bi ne želel razprave. Ampak, gre preprosto za
               to in ta formulacija, ki je zdaj, je sprejemljiva, da se to pismo priloži zraven kot
               ena od pobud. Kajti, če bi hoteli, da je to, zdaj se ne opredeljujem o vsebini, če bi
               hoteli, da je to eden od temeljev za razpravo,potem moramo razpravljati o tem. Ker pa
               najbrž ni danes trenutek, je ta varianta, ki je predlagana tudi najboljša. Hvala.</p>
            </sp>
            <sp xml:id="SDT3-OZG-Redna-019-2002-01-10.sp11">

               <speaker>PREDSEDNIK FRANC (FERI) HORVAT:</speaker>

               <p>Hvala. S tem bi jaz zaključil in bi vprašal, kdo je za to, da sprejmemo tak sklep,
               da posredujemo pismo vladi in zaprosimo, da čimprej dobimo še dodatna gradiva za to,
               da lahko tudi čimprej organiziramo razpravo na to temo?</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Prehajamo na <title>1. TOČKO DNEVNEGA REDA - POTRDITEV OSNUTKA ZAPISNIKA 18. SEJE.</title>
               </p>
               <p>Zapisnik je  v mreži Lotus
               Notes. Jaz imamo samo eno redakcijsko pripombo oziroma popravek. Na strani 7 se je
               vrinila tiskarska napaka in je namesto Stane Kramberger predsednik izvršnega odbora
               obrtne zbornice napisan Miran Kramberger, ker smo pred kratkim obravnavali
               telekomunikacije, da to popravimo. Sprašujem, če ima kdo kakšno pripombo na zapisnik?
               Če ne, predlagam, da glasujemo o potrditvi zapisnika.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je zapisnik potrjen.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O POSLOVNEM REGISTRU SLOVENIJE, druga obravnava.</title> Odbor je
               matično delovno telo. Gradiva ste dobili predlog zakona z amandmaji vlade in na klop
               ste dobili mnenje sekretariata. Preden dam besedo predstavniku vlade, generalnemu
               direktorju Statističnega urada Republike Slovenije gospodu Banovcu, mi dovolite samo
               tole uvodno pripombo in tudi že malo predlog za potek razprave brez, da jo
               prejudiciram ali pa ne mislim s tem zapirati tudi razprave, ki je potrebna ali
               smiselna.</p>
               <p>Mi vidimo iz mnenja sekretariata, da ni le obsežno, preko 6 strani, ampak da so tudi
               tehtne pripombe in načelne in pa konkretne narave. Ko smo skupaj s strokovnimi
               sodelavkami in sodelavci v odboru pogledali zjutraj te pripombe, smo ugotovili, da
               bodo zahtevale te pripombe dosti temeljito proučitev s strani predlagatelja in da
               najbrž ne bi bilo smotrno in produktivno, da bi zdaj tukaj v taki široki sestavi šli
               v zelo temeljito strokovno razčiščevanje in razpravo po posameznih pripombah, ker bi
               to trajalo verjetno cel dan, pa tudi vprašanje, če bi prišli do pravih rešitev v
               konkretni obliki potrebnih dodatnih amandmajev. Tako, da bi si kar dovolil na začetku
               sugerirati ali pa predlagati, da bi razpravo peljali v tej smeri, da mi opravimo en
               del razprave, predstavitev tega mnenja sekretariata in pa tudi, da slišimo mnenje
               predlagatelja zakona in da na tej točki, po tej razpravi prekinemo obravnavo te točke
               in predlagamo vladi, kot predlagatelju zakona, da temeljito prouči pripombe
               sekretariata, tudi eventualne druge pripombe, ki jih boste dali članice in člani
               odbora in drugi prisotni na seji in da potem na osnovi te proučitve pripravi
               predlagatelj eventualne amandmaje, ki bi v nadaljevanju potem obravnave te točke
               odbor obravnaval in jih potem tudi eventualno sprejel kot svoje amandmaje in jih
               posredoval zboru, da bi se lahko potem na zboru opravila kakovostna obravnava
               predloga zakona in pa tudi po možnosti sprejem v drugi obravnavi. Besedo najprej dajem<gap n="..."/> IZvoli,
               kolega Kelemina.</p>
            </sp>
            <sp xml:id="SDT3-OZG-Redna-019-2002-01-10.sp12">

               <speaker>BRANKO KELEMINA:</speaker>

               <p>Hvala lepa, spoštovani predsednik. Spoštovani vsi skupaj! Se opravičujem, ampak
               glede na vašo obrazložitev me v prvi fazi zanima, zakaj sploh take stvari dajete na
               dnevni red in nas s tem obremenjujete, če stvari niso pripravljene. Ali res ni
               drugega načina, da se te stvari predhodno drugače pripravijo tako, kot ste zdaj
               bistveno povedal, da bi se naj to uredilo. Kot predsednik odbora ste odgovorni, da
               takih stvari ne dajete na sejo delovnega telesa. To je moje mišljenje. Hvala
               lepa.</p>
            </sp>
            <sp xml:id="SDT3-OZG-Redna-019-2002-01-10.sp13">

               <speaker>PREDSEDNIK FRANC (FERI) HORVAT:</speaker>

               <p>Kolega Kelemina, to vam moram žal oporekati. Prav zaradi odgovornosti funkcije
               predsednika odbora sem moral uvrstiti to točko, ker je na predhodnem sklicu seje za
               zbor in v torek poteče rok, ko mora odbor dati poročilo. Tako, da s te formalne plati
               in z vidika poslovnika drugače nisem smel ravnati.</p>
               <p>Drugo je to, da smo dobili za kakovostno obravnavo, to se pa strinjam s pripombo, da
               smo dobili pozno mnenje sekretariata in tudi predlagatelj ga je dobil pozno, zaradi
               izredne zasedenosti predstavnic in predstavnikov v sekretariatu glede na veliko
               število točk, ki so predvidene za obravnavo na tej seji zbora, ki se bo začela 22.
               januarja. Zato je ta zagata nastala. Zato predlagam tako rešitev, da ne bi šli v
               nekakovostno delo, pa da ne bi bolj obremenjevali tudi članov, kot je potrebno.
               Predlagam, da se predstavi to mnenje, da pove predstavnik predlagatelja svoj pogled
               na to in da potem dejansko prekinemo in to, kar kolega Branko predlagaš oziroma, če
               sem te prav razumel, da predlagatelj temeljito prouči mnenja sekretariata, pripravi
               amandmaje in s tem bodo ustvarjeni potem pogoji, da bomo lahko potem kakovostno
               obravnavali na odboru predlog zakona. Ja?</p>
            </sp>
            <sp xml:id="SDT3-OZG-Redna-019-2002-01-10.sp14">

               <speaker>BRANKO KELEMINA:</speaker>

               <p>Hvala lepa, spoštovani predsednik. Se opravičujem. Saj, načeloma je res tako. Ampak,
               vodstvo državnega zbora ne ve, v kakšni fazi so določeni dokumenti in kako bi jih
               bilo najbolj racionalno obravnavati. ČE vodstvo državnega zbora to ne ve in ni
               sposobno, bi moral pa odbor povedati, da pač zadeva ni tako daleč resno pripravljena,
               da bi jo lahko hitro in učinkovito na odboru obravnavali in jo predložili državnemu
               zboru. Meni je žal, ampak gre za dejansko slabo organizacijo. Žal mi je.</p>
            </sp>
            <sp xml:id="SDT3-OZG-Redna-019-2002-01-10.sp15">

               <speaker>PREDSEDNIK FRANC (FERI) HORVAT:</speaker>

               <p>Tega ne bi posebej komentiral. Lahko se s tem tudi strinjam, vendar na kolegiju je
               bil dogovor in so bili prisotni predstavniki vseh poslanskih skupin, dogovor o
               dnevnem redu in jaz enostavno to moram vzeti kot dejstvo in tako ravnati tudi in tako
               sem ravnal. Gospod Banovec.</p>
            </sp>
            <sp xml:id="SDT3-OZG-Redna-019-2002-01-10.sp16">

               <speaker>GOSPOD BANOVEC:</speaker>

               <p>Hvala lepa, gospod predsednik. Zadrega je. Jaz mislim, da je seveda cilj tudi to, da
               si pojasnimo te zadeve, ki so prišle pravzaprav k nam danes ampak v principu pa vem
               kaj je bilo vse vmes in kakšna je obremenitev državnega zbora. Mi pa res nismo mogli
               v tako kratkem času, nekatere stvari so namreč zelo globoke in tudi temeljite.</p>
               <p>Bom na kratko mogoče povedal, da se z vašim predlogom strinjam. S tem, da bi mogoče
               predlagal še eno stvar. Če se seveda o stvareh ne bomo mogli sporazumeti, kar je tudi
               možno, bomo pač morali imeti še mnenje vlade. Jaz sem tako že obvestil vlado. Mislim,
               da je to možno.</p>
               <p>Prosili pa bi, že na začetku povem, če bi lahko  strokovnjaki, ki so pripravili ta predlog pomagali,
               ali pa da imamo dialog, pomoč prosimo, ker mogoče je o nekaterih stvareh težko
               govoriti.</p>
               <p>Na kratko pa seveda to: Mislim, da ste že pri prejšnji točki, ko je bilo pravzaprav
               vprašanje tudi o kapitalu in strukturi prišli pravzaprav na vprašanje, ki se mu reče
               tudi informatika ali pa informacija o teh zadevah. Institucionalne opredelitve teh
               poslovnih subjektov, klasifikacije, recimo, v tem poslovnem registru imamo tudi
               strukturo kapitala po novem predlagano in tako dalje. Istočasno pa seveda tudi
               vprašanje, če ni podatkov, ki se zbirajo preveč. In seveda, jaz razumem to, da smo
               imeli v tem času od tistega slavnega, mislim, da smo seveda veliko časa porabili in
               imamo še dva problema tudi v vladi. Eno je to, kot veste, da se vlada zelo intenzivno
               ukvarja z elektronskim poslovanjem in s temi modernizacijami, ki pa seveda udarja
               tudi po vsebinah teh registrov.</p>
               <p>Druga stvar, ki je tudi povezana s tem, moram reči, da je tudi odprta v strokovnem
               mnenju sekretariata, je zakon o plačilnem prometu, ki pravzaprav novemu upravitelju
               določa že skoraj vse, ampak ti členi so še zmeraj amandmirani in se lahko v tretjem
               branju spremenijo, če se parlament drugače odloči. Mislim, da je zaradi tega v tem
               zakonu precej pripomb, ki so strokovne na to čudno prepletanje. Imamo upravitelja, ki
               je zaenkrat statistični urad, potem pa novega upravitelja, ki ga še ne smeš napisati,
               ker še ni uradno napisan in ogromno določilo prehodnih določb, ki so pravzaprav tudi
               take. Zato jaz mislim, da bi bilo to, kar smo predlagali dobro narediti tako, da se s
               sporazumom okoli tega. Mogoče bo osrednjo vprašanje, ker nisem pravnik, ker pravno pa
               mislim, da stvari zelo stojijo, je pa vprašanje količine podatkov, ki so predvidene
               in ki niso predvidene. In predvsem mogoče čisto na kratko,to pa mislim, da vas mora
               zanimati, smo imeli že prvo razpravo tukaj notri, ali recimo nekatere od poslovodnih
               oseb identificira tudi s kakšnim identifikacijskim znakom in prevzemati kakšne
               podatke iz centralnega registra prebivalstva. Vi dobro veste, da je pri nas situacija
               približno taka. V zakonih sicer dobro piše, vse moraš spremeniti tako in se moraš
               takoj pojaviti ob izhodnem registru in ne vem kaj še vse. Je pa seveda nekoliko
               drugače. Ljudje čutijo potrebo, se prijavijo, ampak pravna in druga stanja ne
               menjajo, dokler jih ne rabijo menjati. Potem je vprašanje, kdo je podpisnik in tako
               dalje. Mi smo seveda skušali in še to s tem, da bi lahko v poslovnem registru vodili
               tudi samo naslov, prebivališče. Dam samo primer. Zato je mogoče res narasla količina
               znakov tu notri, malo več. Ampak, kot orodje, to je orodje države in kot kaže, bo ta
               register, tudi če ne bo več v statistični pristojnosti, bo tudi orodje Evrope, ker
               gospod Šlamberger je pravkar povedal, kako se to tam dogaja. Evropa dela na svojih
               <gap n=".."/><stage>(nerazumljivih)</stage> registrih. In seveda, kar je zanimivo, mi smo tule vzorec ali pa
               vzor, to je najhujši problem, da smo vzor, seveda mogoče tudi zato, ker smo že pred
               dolgimi časi zbirali vse tiste podatke, ki jih je leta 1968 sicer evropska, takrat še
               skupnost za jeklo določila, da so obvezni, ampak pozabila jih zbirati. Tako, da imajo
               zdaj največji problem Nemci, ki tega nimajo in tudi kazen bodo že plačali. Ampak, jaz
               ne bi o tem več dosti govoril, to je bilo napisano v obrazložitvi. Strinjamo se s
               predlogom. Mi bi reševali, tako kot je predlagano, da pojasnimo stvari, ker so mogoče
               premalo obrazloženo. In seveda, za točko 3 na prvi strani pripomb pa moram povedati,
               da imamo mi dejansko problem soočiti problem ali zadevo s poslovnim registrom in s
               plačilnim prometom.</p>
               <p>Zadnji sklepi, v drugem branju, za plačilni promet so bili relativno jasni. So tudi
               nekatere zaveze, ki so sklepi državnega zbora dani, v zvezi z regionalizmom in
               funkcijami tega.  Mislim, da
               bomo v zvezi s tem sledili tudi intencijam predlagatelja teh pripomb, da bomo zelo
               razmejili statistično od administrativne funkcije.</p>
               <p>Zato potrebujemo nekaj časa. Kot rečeno, predlagam, če lahko o tem govorite tudi, da
               mogoče ocenimo, kje so bistvene razlike, sledimo vašim mislim in mogoče potem, če je
               realen čas, to ob pomoči predlagatelja teh pripomb to naredimo. Hvala.</p>
            </sp>
            <sp xml:id="SDT3-OZG-Redna-019-2002-01-10.sp17">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod Banovec. Besedo dajem predstavnici sekretariata, gospe Andreji
               Kurent.</p>
            </sp>
            <sp xml:id="SDT3-OZG-Redna-019-2002-01-10.sp18">

               <speaker>ANDREJA KURENT:</speaker>

               <p>Hvala lepa za besedo. Naše mnenje je res obširno. Začeli smo pa tokrat s stališči
               državnega zbora, ker jih v bistvu vlada, kot predlagateljica v tem primeru, po našem
               mnenju, jih ni dovolj spoštovala kljub jasni zavezi s poslovnika.</p>
               <p>Stališča iz lanskega aprila so bila trojna. In sicer, naj se upošteva mnenje
               sekretariata, naj se preveri in prouči usklajenost z zadnjo novelo zakona o
               gospodarskih družbah in naj se predvidi prehodna rešitev prevzema podatkov po
               predlogu zakona o plačilnem prometu.</p>
               <p>V bistvu glede zakona o gospodarskih družbah sekretariat nikjer ni zasledil, ali je
               upoštevan ali ni upoštevan. Tega ni navedel niti v obrazložitvi.</p>
               <p>Glede prehodne rešitve po zakonu o plačilnem prometu ugotavljamo, da prehodne rešitve
               ni.</p>
               <p>Glede mnenja sekretariata bi pa rekla tako. Večino pripomb s prve faze je
               predlagatelj res upošteval. Ni pa upošteval, bom rekla najbolj bistvene in to je bila
               pripomba, ki jo tokrat ponavljamo, saj na njej vztrajamo, kakšen je sploh domet
               zajema podatkov za poslovni register, do kakšne meje se lahko sploh seže. Predvsem je
               to pomembno seveda zaradi varstva osebnih podatkov. Ustava sama in pa tudi zakon o
               varstvu osebnih podatkov vedno govorita o tem, da se lahko zbirajo, pridobivajo,
               zbirajo in tako naprej, v skladu z namenom.</p>
               <p>Sekretariatu se je pri pripravi tega mnenja, za katerega je imel izredno malo časa,
               ker predlog zakona ni bil predviden za predhodni sklic, prišel je tudi šele okoli
               božiča, se nam je zastavljalo vprašanje namen. Kakšen je namen poslovnega registra?
               In v bistvu enoznačne opredelitve namena nismo dobili. Problem je v našem mnenju v
               tem: če ta predlog zakona prepodrobno utemeljuje te zadeve, se v bistvu v določeni
               meri zelo podvaja z zakonom o gospodarski družbi. Ker bi pa seveda posebej
               izpostavila njegovo zadnjo novela, ki zahteva precej obširno publikacijo vseh zadev
               za gospodarske družbe.</p>
               <p>Po drugi strani je pa, če pa se zahteva namen tega predloga zakona, da se dobi neki
               pregled subjektov, to so vsi poslovni subjekti, ki opravljajo pridobitno ali
               nepridobitno dejavnost po definiciji z osnovnega zakona, je pa po našem mnenju spet
               vprašanje, ali so dejansko zajeti vsi. Ponovno se opravičujem, sekretariat ni imel na
               voljo dovolj časa, da bi pregledal vse področne zakone, ki tukaj pridejo v poštev. To
               so na primer razni zakoni, ki opredeljujejo registre od političnih strank do vsega
               mogočega, tako da je vprašanje, ali so zajeti vsi samostojni poklici, na primer tudi,
               ne vem duhovniki in po drugi strani, ali je predvidena kakršnokoli vodenje registra
               glede kmetov. Mislimo, da so to tudi vprašanja, ki bi jih bilo treba kar
               proučiti.</p>
               <p>Potem, kot je navedeno v našem mnenju, mi smo se koncentrirali predvsem na primerjavo
               tega predloga zakona z zadnjo novelo oziroma celotnim zakonom o gospodarskih družbah
               in sodnem registru.  Ugotovili
               smo, da so nekateri pojmi, ki se bistveno razlikujejo in lahko vnašajo določeno
               zmedo, sploh v razumevanju, ker v bistvu smo imeli tudi mi s tem probleme. Gre za
               pojem dejavnosti. Po zakonu o gospodarskih družbah in sodnem registru gre za
               registrirane dejavnosti, ki so, kot je nekako očitno, bistveno drugačne glede na te
               dejavnosti, ki jih ta predlog zakona predvideva. TO so glavne stranske in pomožne
               dejavnosti.</p>
               <p>Potem je vprašanje glede vpisa. Vpis v register. Po zakonu o gospodarskih družbah,
               ponovno se sklicujem nanj, ker smo to najbolj pogledali, pravna oseba dobi
               subjektiviteto in lahko začne poslovati takoj, ko je vpisana v sodni register. Tukaj
               se pojavljata dve vprašanji. Kot se verjetno spomnite, je bilo veliko debateglede 6.
               člena zakona o gospodarskih družbah, ki je rekel prav to: Pravna oseba oziroma
               gospodarska družba lahko začne poslovati takoj. To pomeni, da se je rešilo vprašanje,
               ki se je zastavljajo v praksi, ali je neko upravno dovoljenje posebno upravno
               dovoljenje še potrebno, ali ne. Tukaj predlagatelj ni razložil, ali je to to, ali to
               ni to. Ker, če se primerja dikcije, kaj je pomembno za vpis v en ali drug register, v
               bistvu je zelo težko ugotoviti, kaj je prej in kaj je kasneje, ker se zahtevajo isti
               podatki in pri obeh registrih, tako sodnem, kot tem poslovnem registru, se pa
               zahteva, da so vsi podatki popolni. Taka je na primer identifikacijska številka
               dejavnosti in tako naprej. To bi bilo glede splošnih pripomb, za katere mislim, da
               jih je treba rešiti sploh preden se kakorkoli poseže v obravnavo posameznih členov.</p>
               <p>Bi pa mogoče tukaj še med splošnimi pripombami opozorila, čeprav so zapisane med
               konkretnimi določbami. Glede osebnih podatkov, predvsem pa ta nesrečen EMŠO.
               Predlagatelj se tudi sklicuje samo na zakon o varstvu osebnih podatkov. Moramo
               povedati, da je v bistvu to krovni zakon. Ker če se ga podrobno prebere, v bistvu ni
               nič oprijemljivega. Vse ščitijo osebni podatki v skladu z zakonom.</p>
               <p>Drug problem je zakon o centralnem registru, ki pravi - to skrajšam: EMŠO se lahko
               posreduje, če zakon tako določi. In v bistvu, mi bi radi sugerirali, da je zdaj
               mesto, da se opredeli, ali bo ta zakon vseboval EMŠO in mogoče še kakšne druge
               identifikacijske znake, ki v povezavi, to se pravi EMŠO, ime, priimek davčna
               številka, mogoče malo preveč povejo o določenem posamezniku.</p>
               <p>Potem bi izpostavila še en problem, bi se navezala na gospoda Banovca. Elektronsko
               poslovanje - da ali ne? In v bistvu, od te opredelitve so po našem mnenju odvisne
               tudi določene rešitve v posameznih določbah. Bi pa še predlagali, da če je omogočeno,
               potem naj se omogoči vse. Ker če se lahko, bom rekla prijava za vpis pošlje po
               elektronski pošti, osebno se pa mora prinesti obrazec, potem nima prav preveč
               smisla.</p>
               <p>Glede sestave sveta. Mogoče je med temi glavnimi vprašanji. Po našem mnenju gre za
               določeno podvajanje, ker sta v bistvu dva člana predstavnika enega subjekta in to je
               statističen urad.</p>
               <p>Potem, če najbolj skrajšam, popraviti je treba tudi kazenske določbe.</p>
               <p>Potem, predlog zakona ukinja oziroma prenaša na drugo mesto določene zadeve glede
               dejavnosti, ukinja pa komisijo za razvrščanje dejavnosti. Tukaj bi mi opozorili, da
               predlog zakona kljub temu ohranja normo, ki prepoveduje pritožbo, pač pa napotuje
               takoj na upravni spor.  Ta
               upravni spor ni predviden, niti kot hitri, nujni, prednostni, ne nič in opozarjamo,
               da če mora poslovni subjekt pred začetkom opravljanja dejavnosti dobiti dovoljenje
               oziroma številko od poslovnega registra, potem to pomeni, da še nekaj časa ne bo
               mogel poslovati, ker se upravni postopki seveda lahko zelo vlečejo.</p>
               <p>Potem pa same prehodne določbe, kot sem že prej omenila, en del določb se prenaša z
               10. in 13. člena zakona v začetni del predloga zakona. Dopušča se pa njegova
               nadaljnja uporaba in s tem, po našem mnenju prihaja do nedopustne dvojne ureditve.</p>
               <p>Nasproten pa je primer, ko prihaja po našem mnenju seveda, ker ni posebne
               obrazložitve, do pravne praznine, saj pravi določba 15. člena, da vlada izda
               podzakonski akt v roku šestih mesecev po uveljavitvi zakona. Ta podzakonski akt je
               uredba, ki bo vsebovala kar precej stvari, od navodil za vpis in tako naprej. Zakon
               pa naj bi začel veljati v 15 dnevih. Tako, da kaj je v teh petih mesecih in pol po
               našem mnenju ni prezentno in bi bilo treba urediti. To bi bilo najkrajše. Hvala
               lepa.</p>
            </sp>
            <sp xml:id="SDT3-OZG-Redna-019-2002-01-10.sp19">

               <speaker>PREDSEDNIK FRANC (FERI) HORVAT:</speaker>

               <p>Hvala, gospa Kurentova. Vprašam še enkrat predlagatelja, če želi kaj reči.</p>
            </sp>
            <sp xml:id="SDT3-OZG-Redna-019-2002-01-10.sp20">

               <speaker>GOSPOD BANOVEC:</speaker>

               <p>Predvsem to, da se omogoči naša vsebinska razprava ali dialog, če vse malo
               pojasnimo, ker mislim, da je gospa Kurentova povedala, da smo pač živeli v eni
               situaciji, v kateri so se dogajale čudne stvari. In vam povem zgodbo, ki je zelo
               težka. Mi smo hoteli rešitve zakona o gospodarskih družbah tudi pripeljati v tako
               imenovane tiste planktonske registracije, ki so seveda napisane v prvi obrazložitvi.
               168 raznih subjektov registrira razne, ne vem kakšne organe, društva, cerkvene
               organizacije. To je vse nekje registrirane. In seveda, to prihaja v poslovni
               register, ampak ima eno težavo.Povsod je ista težava. Predpostavlja se, da bo ta
               stvar tako urejena: ko si ga tu registriral, boš poslal message ali sporočilo temu in
               tako dalje, elektronske izmenjave in je vse v redu. Vendar se to ne dogaja. Žal,
               tehnično je vsebinsko tudi celo med sodnim registrom in poslovnim registrom, ampak
               čakamo na ene papirje, zato so te zadeve, ki ste pravilno opazili, da so neumne,
               napisane kot zakon, da bi sploh stvar delala. To je zgodba o disciplini, pravzaprav
               teh zadev. In seveda, pri teh tako imenovanih malih registrih se tudi strinjamo. Ta
               nov zakon oziroma odločba o prepovedi dela na črno uvaja neke polpoklice, torej
               gospodinje, in ti poklici so pravzaprav, ni čisto jasno, ali je to poklic ali je to
               status in tako dalje. Tu je seveda nov problem. Tako, da mislim, da je dobro tako kot
               sem predlagal, da je te zadeve, ker so vsebinsko tudi pomembne, so tudi konceptualne.
               Razpravljamo, če lahko. In seveda opozorimo tudi predlagatelja ali pa še kakšen drug
               organ, kje so težave. To je najbrž orodje. In to orodje, kakorkoli je mogoče v teh
               stvareh sporno, je danes ta številka poslovnega registra približno v 40 velikih bazah
               podatkov. Ta zadeva je v KDD-ju, kot premoženjska zadeva. V KDD-ju imamo EMŠO, jaz
               imam delnice, tiste zanič delnice pod EMŠO-jem, saj veste da se je to takrat vzelo in
               nikoli pozabilo. Ampak vseeno, ta zadeva omogoča tudi tisto, kar ste prej rekli, da
               se govori o strukturi, o namenih nekaterih stvari, kot je kapital in tako dalje
               oziroma lastnikih. Jaz mislim, da kot tudi Tomaž Banovec mislim, da je dobro, če se
               zadeva dobro naredi. Predvsem zaradi tega, ker to je orodje katerekoli oblasti.</p>
               <p>Situacija okoli zasebnih in vseh teh podatkov taka: Evropa je na tem področju zdaj
               prebila marsikaj, ampak čisto iz drugih razlogov. Tako, da zdaj, razlogi so seveda
               protiteroristična zadeva, ampak tam so imeli ogromno zaščito podatkov in je zdaj kar
               jasno, vse je naše. Nemci so v dveh <gap n="..."/><stage>(nerazumljivo)</stage> spremenili vse zakone.  Ne mislim, da je zdaj čas za to.
               Je pa ena stvar. Mi smo mislili takole. Samo še to, s tem končam. Če se uporabljajo
               tako imenovani identifikacijski znaki povezovalni, je v zakonu, vsaj predlagali smo,
               mogoče nismo dobro razložili, da lahko upravitelj to uporablja, da poveže, nikakor se
               pa ne izkazuje.Izkazuje se ne na ekranu, ne na papirju in tako dalje. Ampak, če teh
               zadev ne bomo povezovali, potem je tudi tista zgodba, ki jo po celem svetu hočejo
               narediti zaradi nacionalnih razlogov, kdo ima koga. Baza podatkov, kdo ima koga. To
               je zgodba teh dni. Ni mogoča. Je pa res, da je to izredno nevarno orožje za tiste, ki
               ga lahko narobe uporabijo. Mi zato, kot statistični urad to orodje, kot veste,
               predajamo neki novi, recimo častni organizaciji, ki bo verjetno pod kontrolo in
               drugače to naredila. Tudi za upravitelja je stvar kazniva. Ampak, stvari so se
               zapletle. Torej, stvari so se zapletle tako, da je pravzaprav tudi Evropa sama
               pokazala eno grozno stvar, da oni niso res agregatni. Oni imajo mikroravnanja, to kar
               ste rekli okoli farm. Dejansko že obstaja register kmetij. Samo, ni še tukaj notri.
               OBstaja seveda administrativni zaradi subvencij. Ampak to tak, da je groza. Torej,
               obvezno, drugače pa nič ne dobiš. 60.000 kmetov je pod tako kontrolo, ki je seveda
               evropska zahteva. In v vsebinskem smislu bi lahko mi tu. AMpak moram reči, da v
               smislu identifikacije pa to ni velik problem, ker jo pravzaprav lahko drugače
               rešimo.</p>
               <p>In seveda tudi še nekatere posebne kategorije poklicov, ki pa mislim, da bodo imeli
               zmeraj en majhen problem in s tem končam. Namreč, mali prijavitelji, male družbe,
               male organi in podzakonski akti in razne uprave in zbornice, ki imajo neke registrske
               pravice oziroma tam dobiš status, so zelo razsute. In mislim če bo ta zadeva enkrat
               drugačna, ampak to smo mi umaknili, to integracijo smo umaknili, bi bila pa lahko
               podlaga, da bi kasneje korak za korakom v enem omrežju, ki je dosti dobro prijavitelj
               to naredil enkrat na enem mestu, to je pa zdaj koncept elektronskega poslovanja.
               Namreč, zakaj ne bi veterinarska zbornica svojega veterinarja takoj dala v centralno
               bazo in potem je stvar rešena. Mislim, da mogoče o nekaterih stvareh tudi težko
               govorimo, ali pa včasih malo preveč specialistično, če bi tako rekel. Mislim, da bomo
               to izboljšali tudi z razlago. Hvala.</p>
            </sp>
            <sp xml:id="SDT3-OZG-Redna-019-2002-01-10.sp21">

               <speaker>PREDSEDNIK FRANC (FERI) HORVAT:</speaker>

               <p>Hvala. Želi kdo besedo? Da, kolega Kelemina.</p>
            </sp>
            <sp xml:id="SDT3-OZG-Redna-019-2002-01-10.sp22">

               <speaker>BRANKO KELEMINA:</speaker>

               <p>Hvala lepa. Spoštovani vsi skupaj! Upam, da bo pač na glavne pripombe sekretariata,
               s katerimi se osebno strinjam, in vprašanje, ki ga bo potrebno razčistiti, da boste
               to razčistili. Je pa dejansko tako, da človek pač pri tem zajemanju teh podatkov v ta
               register nekako skeptičen, predvsem pa sam, zato ker opažam, da so v tej državi neki
               posebni trendi. MI smo še neka mlada demokracija, smo nekako dovolj zreli še,
               nezaščiteni in tako naprej. Če bo prišlo do zlorabe teh podatkov, ki bodo v teh
               bazah, kar sem trdno prepričan, da se bo zgodilo. Jaz sem trdno prepričan, da bo
               oblastna struktura te podatke zlorabila. In bo vsepovsod, ne samo v tem registru
               ampak nekje v svojih evidencah celo zraven napisala, v katerih politični stranki
               nekdo je, ko bo imela vse te podatke zbrane. To je pa zelo škodljivo in zelo nevarno.
               Namreč, že danes se dogaja, da so določeni pravni subjekti že označeni in se točno
               ve, h kakšni politični opciji se neki pravni subjekt nagiba. To je dejstvo. Ko se bo
               to zgodilo, taka institucija ne dobi nobenega posla, ne more sodelovati, ni izbrana
               na nobenem razpisu in tako naprej. To je grozna selekcija in grozen pritisk oblasti
               za svojo ohranitev. Tukaj se jaz sprašujem, kje so meje. Če teh podatkov ne bomo
               maksimalno zaščitili in imeli tudi celo mogoče neko nevtralno kontrolo, družbeno
               kontrolo nad razpolaganjem s temi podatki,  kjer bo možno ugotoviti, kdo je sploh te podatke imel
               pravico dobiti, kako jih je razvrščal in tako naprej, potem sem jaz skeptičen do
               zajemanja teh podatkov. To je moje razmišljanje. Mislim, da sem popolnoma upravičen,
               ker to, kar se dogaja danes je resnično že na meji, da ne bom nekega čudnega izraza
               ali pa prehudega uporabil, neprimernosti, če rečem.</p>
            </sp>
            <sp xml:id="SDT3-OZG-Redna-019-2002-01-10.sp23">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Kelemina. Ali še kdo želi besedo? Če ne, potem predlagam sklep, da
               odbor prekine obravnavo predloga zakona in predlaga vladi, da temeljito prouči mnenje
               sekretariata, tudi mnenje, ki je bilo izraženo pravkar v razpravi in da pripravi
               predloge amandmajev za nadaljevanje obravnave predloga zakona na seji odbora. Mi bomo
               pa na osnovi te dosedanje obravnave pripravili delno poročilo za zbor in seveda potem
               ko dobimo te predloge amandmajev, potem tudi nadaljevali obravnavo. S tem, da bi si
               še dovolil zaprositi predstavnico sekretariata, da po možnosti sodeluje s
               predlagateljem pri razčiščevanju posameznih strokovnih vprašanj. <stage>(Glas iz ozadja.)</stage>
               Saj, gospod Banovec s sodelavci, je racionalenčlovek in se bo potrudil, da bo čim
               manj obremenjeval sekretariat. Vendar pa je boljše, da se v direktni komunikaciji
               tisto, kar je odprto razčisti, kot pa da potem tukaj v širokem krogu razčiščujemo ali
               pa celo na zboru.</p>
               <p>Kdo je za tak predlog sklepa? <stage>(8 članov.)</stage> Je kdo proti? <stage>(Nihče.)</stage></p>
               <p>S tem zaključujem to točko dnevnega reda. Tistim, ki nas boste zapustili, se
               zahvaljujem za sodelovanje.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O VARSTVU POTROŠNIKOV, prva ob ravnava.</title> Odbor je matično delovno telo.</p>
               <p>Od gradiv smo dobili predlog zakona, ki je objavljen v Poročevalcu št. 92 prejšnjega
               leta, mnenje sekretariata danes, mnenje komisije za gospodarstvo Državnega sveta
               Republike Slovenije, pripombe, zveze potrošniških organizacij, pripombe združenja za
               trgovino pri Gospodarski zbornici Slovenije in pa danes pripombe zveze potrošnikov
               Slovenije. Najprej dajem besedo predstavnici predlagatelja, gospe Veri Kozmik
               Vodušek, direktorici urada za varstvo potrošnikov, da nam predstavi. Predlagal bi
               tako predvsem glavne novosti te novele.</p>
            </sp>
            <sp xml:id="SDT3-OZG-Redna-019-2002-01-10.sp24">

               <speaker>VERA KOZMIK VODUŠEK:</speaker>

               <p>Hvala lepa, gospod predsednik. Glede na to, da je to prva obravnava tega zakona, s
               katerim pa ste se, resnici na ljubo, nekateri srečali že v prejšnjem mandatu, si bom
               dovolila kratek uvod, potem pa pregled skozi nekatere novosti in obljubim, da ne bom
               prav dolga, čeprav je predlog precej obsežen in je tudi za nas seveda zanimiva
               strokovna razprava, ki bo danes in tudi v prihodnjem, zato ker si želimo pripraviti
               čim boljši predlog zakona.</p>
               <p>Treba se je zavedati, da v luči približevanja Slovenije Evropi, da je v Evropi
               varstvo potrošnikov zelo pomembna tema, ki pridobiva na veljavnosti, ki pridobiva na
               pomenu in ki je s tega sledeč, se na njej veliko dogaja tudi na sprejemanju direktiv,
               priporočil in tako naprej. Skratka, dinamika je tu zelo velika in jo je bilo potrebno spremljati, čeprav je
               bil prejšnji zakon sprejet 1998. leta.</p>
               <p>Hkrati je treba tudi vedeti, da je varstvo potrošnikov v Evropski uniji in v vseh
               državah članicah še daleč več ne predstavlja samo kategorije ekonomske politike,
               temveč pravzaprav tudi zagotavljanje določene ravni varstva potrošnikov, varstva
               pravic in zdravja potrošnikov in v širšem kontekstu torej uresničevanje človekovih
               pravic.</p>
               <p>Še zdaleč več ne gre za položaj potrošnikov na klasičnem trgu, torej nakup blaga in
               storitev od nekih gospodarskih subjektov, ampak vse pogosteje tudi za razmerje
               potrošnika do negospodarskih in javnih institucij, kot so komunalne službe,
               zdravstvene, izobraževalne institucije, nenazadnje tudi državni organi. V osnovi gre
               torej za področje, ki vključuje varovanje zdravja, ekonomskih interesov in
               zagotavljanja varnosti potrošnikov.</p>
               <p>EU seveda pričakuje od držav kandidatk, ravno tako kot od svojih članic, da bodo
               seveda sledile vsem tem evropskim trendom, saj bo sicer prišlo do neke dvojne zagate.
               Kot prvo, notranji trg Evropske unije, ko bodo kandidatke sprejete, ne bo urejen, če
               ne bodo imele le-te urejene teh zadev. Hkrati pa je seveda za nas še posebej pomembno
               to, da bi potem bil položaj slovenskih potrošnikov na notranjem trgu neenakopraven,
               če ne bi uspeli do takrat sprejeti in implementirati vseh direktiv.</p>
               <p>Približevanje pravnemu redu je torej pomembna podlaga našega dela, kar se tiče
               priprave teh predlogov sprememb. Hkrati pa moram poudariti, da to seveda ni v opreki
               s sicer delom urada in da ne gre za kakšno kolizijo.</p>
               <p>Zakaj takšen dolg uvod? Menim, da je vse to treba imeti v mislih, ko začenjamo
               razpravo o predlogu zakona. Hkrati se moramo spomniti, da državni program za prevzem
               pravnega reda EU določa, da bo področje varstva potrošnikov harmonizirano s predpisi
               EU in sicer, da bo zagotovljeno njihovo polno izvajanje do konca leta 2002. Spomnimo
               se še, da se je Slovenija tudi v pogajalskih izhodiščih zavezala, da ne bo zahtevala
               nekega prehodnega obdobja na tem področju in da bo pač v tem času polno uveljavila
               vse sprejeto. Nekako je v načrtu, da naj bi bilo prvo, drugo in tretje branje
               opravljeno do sredine letošnjega leta.</p>
               <p>Obstoječi zakon ZVPOD je uzakonil nekatere bistvene določbe direktiv s področja
               varstva potrošnikov, čeprav je treba priznati, da so pač nekateri zakonski instituti
               ostali neusklajeni, nekateri pa tudi, kot že rečeno, se na novo dodajajo in jim
               moramo sledit.</p>
               <p>Predlagane spremembe in dopolnitve tako ne spreminjajo načel in ciljev zakona - to
               moram poudariti. Gre le za dopolnitve obstoječega sistema pravnega varstva na
               nekaterih posebej občutljivih področjih, kot so pogodbe, ki se sklepajo s pomočjo
               sodobnih komunikacijskih sredstev in kar je čisti trend povsod po svetu. Pa tudi
               sicer menimo, da vse te direktive, ki jih uvajamo, gre pa za devet direktiv, nekako
               utajujejo potrošnikov pravni položaj pri nas.</p>
               <p>Reči moram, da smo pri pripravi besedil poskušali uvesti teh devet direktiv, na
               katere bom zelo na kratko opozorila. Seveda pa se nismo mogli, hkrati pa tudi ne
               hoteli, izogniti nekaterim spremembam drugih členov, ki so se v tem času izkazali
               mogoče kot ne najbolj dorečeni ali pa je prihajalo do sprememb in jih pač poskušamo
               urediti na bolje. Tako, da gre za oboje tukaj zraven.</p>
               <p>Katere so te direktive? Začnimo s tistimi, ki jih spreminjamo v 9., 10. in 11. členu. Gre za dve direktivi. In
               sicer, o direktivi o zavajajočem in primerjalnem oglaševanju. Gre za pomembno novost.
               Do sedaj je v Sloveniji primerjalno oglaševanje pravzaprav prepovedano. S tem ga
               uvajamo. Opozoriti moramo, da tako kot pri mnogih drugih direktivah, tudi tukaj ne
               gre zgolj za potrošniške direktive, ampak direktive, ki se dotikajo tudi drugih
               področij, to je tipična, saj se ne nanaša ne le na potrošnike, ampak hkrati predvsem
               na ponudnike blaga in storitev.</p>
               <p>Implementacija direktiv, moram tukaj sedaj opozoriti, zahteva poleg posega v naš
               zakon tudi poseg v zakon o varstvu konkurence. Urad bo s soglasju z uradom za varstvo
               konkurence pripravil posebno kratko besedilo, ki bo črtalo prepoved primerjalnega
               oglaševanja in bo s tem hkrati tudi seveda omogočilo polno uveljavitev te direktive.</p>
               <p>Kaj je bistvo sprememb - zelo na kratko. Definicija sama pove veliko. Primerjalno
               oglaševanje po tem zakonu pomeni vsako oglaševanje, ki na kakršenkoli način izrecno
               ali z nakazovanjem določa identiteto konkurenta ali blaga ali storitev, ki jih ponuja
               konkurent. Tukaj rada uporabim eno primerjavo. Od sedaj naprej ne bomo gledali več
               oglasnih sporočil, ker bo Ava povedala, da je boljše od nekega sivega, neimenovanega
               praška, ampak bo povedala, da je boljše od Preksta na primer. Skratka, identiteta
               primerjalnega izdelka je tukaj jasna. Gre za zelo pomembno obligacijo, ki menim, da
               se bo, glede na to, da direktiva že velja v drugih državah, zelo kmalu pojavila tudi
               pri nas. Kakšna je tukaj zagata? Zagata je v tem, da je vprašanje resničnosti teh
               trditev, neposrednih primerjalnih trditev in v primeru, da se bo kdorkoli pritožil,
               ali konkurent ali kdorkoli drug, bo lahko sodišče ali organ pri katerem teče
               postopek, to je lahko tudi oglaševalska zbornica, na primer v tem primeru, bo to
               lahko zahtevalo, da oglaševalec predloži dokaze o resničnosti svojih trditev in
               sicer, v osmih dnevih. Če teh trditev ne bo predložil, se bodo smatrale za netočne,
               da trditve niso točne. Gre za tako imenovano privolitev dokaznega bremena. Ne
               dokazuje tistih, skratka ne tistih, ki se pritožijo, ampak tistih, ki trdi. Aktivna
               stranka v postopku nalaga samo to trditveno breme.</p>
               <p>To je treba gledati tudi nekoliko v povezavi s koncem predloga zakona, s 74. členom
               obstoječega oziroma, ki ga tudi spreminjamo, gre za 47. in 48. člen, ki vsebuje tudi
               določbe, po katerih je oglaševalec lahko dolžan na opustitev zavajajočega ali
               nedovoljenega primerjalnega oglaševanja. Skratka, gre lahko za odredbo o prenehanju
               zavajajočega oglaševanja.</p>
               <p>Druga direktiva, ki jo najdemo v členih od 12 do 15, jo na kratko recimo poimenujemo
               garancija. Po našem mnenju na posameznih delih pravzaprav olajšuje položaj
               izdajatelja garancijskega lista, predvsem pri zapakiranem blagu. Za izdajo popolnega
               garancijskega lista zadošča, da so podatki navedeni na različnih listinah, vendar
               mora biti prejemnik posebej na to opozorjen. To je glede teh različnih podpiranih
               izdelkov v  našem mnenju
               upravičena olajšava.</p>
               <p>Gre tudi za nekatere druge pomembne stvari. Recimo, da stanovanje in poslovni
               prostor nista več tehnično blago, za katerega mora biti posebej izdan garancijski
               list, vendar mora proizvajalec izročiti potrošniku potrebne - predati garancijske
               liste za vse vgrajeno blago.</p>
               <p>Določba veljavnega zakona - spreminjamo tudi določbo ZVPOT-a <stage>/?/</stage>, da se mora napako
               v garancijskem roku pravočasno odpraviti. Skratka, nekako poskušamo tudi na drugih
               točkah take bolj ohlapne formulacije nadomestiti z natančnimi formulacijami, in v tem
               primeru gre za natančen rok, in sicer 45 dni za popravilo napake.</p>
               <p>Direktiva o splošnih pogodbenih pogojih v 16. in 17. členu. Glavni namen je varovati
               potrošnike pred poskusi podjetij, da si z vnaprej dogovorjenimi oziroma določenimi
               splošnimi in ne individualno dogovorjenimi klavzulami - spomnite se, tisti drobni
               tisk in tako naprej - pogosto tudi nekoliko nevidnimi, skušajo zagotoviti močnejši
               položaj. Dopolnitve v predlogu zakona gredo v smer pojasnjevanja pojma pogodbenih
               pogojev, ki so pač v potrošniškem pravu nekoliko širši kot v obligacijskem. Splošni
               pogoji po naši dikciji sedaj morajo biti jasni in razumljivi, nejasne določbe se
               razlagajo v korist potrošnika. Pogodbena določila, ki vsebujejo nepoštene splošne
               pogoje, se smatrajo za nična.</p>
               <p>Skladno z direktivo tudi primeroma naštevamo tipične - so pač primeri tipičnih
               pogodbenih klavzul, ki se štejejo za nepoštene.</p>
               <p>Odgovornost za stvarno napako - te direktive se lotevamo v členih od 23 do 25.
               Stvarna napaka je opredeljena v obligacijskem zakoniku. V našem predlogu gre za
               natančnejšo definicijo, in sicer, če stvar nima lastnosti, potrebne za normalno
               uporabo, osebno rabo, za katero jo potrošnik kupuje, ki so bile molče dogovorjene ali
               predpisane oziroma če se blago ne ujema z vzorcem ali modelom. Tu opozarjamo na
               problematičnost odnosa med popravilom izdelka in vračilom kupnine. Opozorilo, ki je
               najbrž na mestu, je, da sprememba zmanjšuje že pridobljeno izbirno pravico potrošnika
               - na to smo bili opozorjeni tako na državnem svetu kot od nevladnih organizacij.
               Sledimo pravzaprav obligacijskemu zakoniku in evropski direktivi, da hkrati tudi
               nekako pristajamo na pripombe, ki so bile izrečene. Gre za tako imenovano izbiro
               štirih možnosti v 37. členu obstoječega zakona, ki dopušča odpravo napake ali
               zamenjavo blaga ali znižanje kupnine ali vračilo kupnine. Menim, da je to ena od
               stvari, ki jih bomo do drugega branja poskušali še uskladiti in ugotoviti, kaj - ali
               nujno slediti EU direktivi ali pa kot pač <q>"lex specialis"</q> si privoščiti nekoliko bolj
               prijazno potrošnikom definicijo.</p>
               <p>Hkrati je tu treba tudi opozoriti, da EU izrecno prepoveduje, da se lahko
               odgovornost za stvarne napake izključi. Zato predlagane spremembe prepovedujejo
               posebne dogovore med prodajalcem in potrošnikom, ki omejujejo ali preprečujejo
               odgovornost; takšna pogodbena načela so pač nična.</p>
               <p>Pogodbe, sklenjene na daljavo, obsežne spremembe v 29., 30., 31. in 32. členu. Do
               sedaj gre samo za ureditev prodaje po pošti. Veste, da so pogodbe, sklenjene na
               daljavo, v izrednem porastu, da je tega vedno več in ga vedno več tudi bo. Ta zakon,
               predlog tega zakona  torej poskuša, razširja pogodbe, sklenjene na daljavo, tudi na vse
               tiste, kot so pisemske pošiljke, druge tiskovine, katalogi, telefonski pogovori,
               oglaševanja v tisku z neko naročilnico, TV prodajo, faks naročilo, e-naročilo,
               internet naročilo, skratka, vse tiste, s pomočjo različnih sredstev za komuniciranje
               na daljavo, ki ne terjajo fizične prisotnosti, seveda pa terjajo neko posebno
               ureditev. Gre predvsem za pravico do obveščenosti glede določenih informacij.
               Najpomembnejše med temi so najbrž identiteta ponudnika, ki mora biti jasna,
               nedvoumna, bistvene lastnosti blaga, cena, vključno z vsemi dajatvami in podobne
               stvari. Skratka, gre za to, da morajo biti te informacije posredovane pred
               sklenitvijo pogodbe in na trdem mediju, bi temu rekli.</p>
               <p>Tu je mogoče pomembno omeniti tudi odstopno pravico potrošnika, in sicer v določenem
               roku, brez navedbe razloga. Gre za - direktiva sicer govori o 7 delovnih dneh
               minimalno, dopušča tudi možnost 15 dni, in teh 15 dni poskuša uvesti tudi naš
               predlog. Hkrati je treba pa tu opozoriti, da potrošnik tudi ne sme trpeti nobenih
               škodljivih posledic, edini stroški, ki jih v tej zvezi lahko ima, je poštnina,
               vračilo.</p>
               <p>Uvajamo tudi možnost, da potrošnik jasno vidi, vidno in nedvoumno označi, da ne želi
               prejemati reklamnih sporočil - o tem se je že veliko govorilo. Gre za od letakov v
               nabiralnikih do mogoče tistih še bolj motečih, kot so sporočila na faks, pa prideš
               domov in imaš ves papir porabljen v faks mašini, ali pa e-maili. Skratka, vsi, ki
               niso individualizirani, se jih nekako lahko potrošnik odreče.</p>
               <p>Pogodbe, sklenjene zunaj poslovnih prostorov - direktiva je zajeta v 33., 34. in 35.
               členu predloga. Obstoječi zakon omenja le prodajo od vrat do vrat, seveda to je le
               eden od načinov tako sklenjenih pogodb. Predlog razširja obstoječe in poudarja, da
               gre za vse posle, ki jih inicira prodajalec in na katere potrošnik pravzaprav ni
               pripravljen. Skratka, gre najpogosteje - posledično pride do tega, da najpogosteje
               seveda tudi nima možnosti primerjave kakovosti, niti cene nitikakšnih drugih
               lastnosti in velikokrat je tudi pod kakšnimi drugimi emocionalnimi pritiski. Tako kot
               pri prej omenjenih pogodbah na daljavo mora tu zagotoviti prodajalec pisna dokazila
               in ravno tako je ta možnost odstopa, ki je tudi sedaj že mogoča, no, ampak jo
               podaljšujemo na 15 dni.</p>
               <p>Še zadnja, 9. direktiva, ki je zajeta v 41., 42. in 43. členu. Gre za <q>"time share"</q>
               direktivo, ki v zadnjih časih sicer ni prav popularna v Sloveniji, vendar spomnite
               se, pred kakšnim desetletjem je bilo okoli tega veliko govora, pa tudi problemov.
               Glede na rastočo ekonomsko moč predvidevamo, da bo do širše popularizacije tega spet
               prišlo. Gre za zelo obsežne dopolnitve, ki so povezane s časovnim zakupom
               stanovanjskih, predvsem pa turističnih objektov. Predlog sprememb med drugim najprej
               definira, katere so pogodbe, potem predpiše, da mora ponudnik izročiti prospekt in še
               nekatere druge zadeve. Potrošnik ima tudi tu zelo poudarjeno pravico do odstopa, tako
               imenovani <q>"calling off"</q>, in sicer odstopa v 15 dneh, brez navedbe razlogov, brez
               finančnih posledic, na kar mora biti potrošnik tudi v pogodbi predhodno opozorjen.
               Zakaj so tu tako močna določila? Veste, da gre za visoke zneske in  pač dovoljen mora biti čas za premislek.
               Prospekt je tu seveda sestavni del pogodbe in mora biti, tako kot tudi pogodba, v
               slovenščini. Poleg tega mora ponudnik potrošniku zagotoviti tudi overjen prevod
               pogodbe v jeziku države, kjer se zakupljen objekt nahaja.</p>
               <p>To so v kratkem in v glavnem tista določila, ki jih najdete v predlogu zakona, ki so
               posledica direktiv.</p>
               <p>Kot rečeno, smo poskušali poseči tudi na nekatere druge točke. Zelo na kratko,
               recimo, razširjamo definicijo proizvajalca tudi na predstavništvo. Omogočamo, da se v
               pisnih sporočilih, ki niso namenjena individualnemu določenemu potrošniku uporablja
               tudi skrajšano firmo, skratka, ta elektronski naslov, če je identiteta absolutno
               možna. Seveda se lotevamo tudi kazenskih določb, nekako jih, jasno, prilagajamo
               spremembam, hkrati pa v nekaterih primerih tudi precej zvišujemo. Uvajamo tako
               imenovani zastaralni rok za prekrške. Nekako to je tisto, pa še kakšne podrobnosti,
               vendar se mogoče lahko v razpravi o njih pomenimo.</p>
               <p>Opozorila bi, da smo v preteklih mesecih poskušali maksimalno usklajevati predlog
               zakona, predvsem z gospodarsko zbornico, pa tudi z drugimi pomembnimi subjekti, ki
               sodelujejo s potrošniki, tudi z nevladnimi organizacijami, seveda, pa tudi z drugimi
               vladnimi resorji.</p>
               <p>Mogoče čisto vseh problemov nismo rešili, menim pa, da smo jih v precejšnji meri, in
               menim, da je v prihodnjih mesecih možno rešiti še tudi tiste, ki so nam ostale ali
               tudi kakšne, ki se bodo na novo pojavile.</p>
               <p>Hkrati bi opozorila, da smo dobili tudi mnenje sekretariata, ki nas na začetku
               opozarja na uporabo ZOR-a oziroma na novo OZ-a. Tega smo se zavedali, vendar ker smo
               celotno zadevo pripravljali za vlado v oktobru in v začetku novembra, smo si nekako
               dovolili, da bomo te zadeve spremenili iz prvega v drugo branje, ker - čeprav je bil
               OZ seveda sprejet koncem lanskega leta in je začel veljati letos. Menimo, da ne gre
               za bistvene oziroma zelo problematične zadeve in jih bomo seveda upoštevali.</p>
               <p>Kot rečeno, je tudi mnenje komisije državnega sveta, kjer smo sodelovali. Njihove
               pripombe smo v veliki meri - in tudi tam sicer izrečene pripombe - smo v času od
               poteka tega sestanka že proučili in pripravili nekatere rešitve, predvsem tiste, ki
               so povezane v zvezi z izobraževanjem <stage>(mislim, da je to v 64. členu)</stage>. Tako da bomo
               bolj natančno opozorili oziroma opisali. Moram poudariti, da nam ni bilo do tega, da
               bi zmanjšali vlogo nevladnega sektorja, pa tudi urada na področju izobraževanja,
               ampak da bi ga samo bolj natančno opisali. In mislim, da smo našli ustrezno
               definicijo, ki jo bomo posredovali.</p>
               <p>Nekako menim, da je to vse. Lahko seveda še veliko govorim, ampak menim, da boste
               imeli tudi vi veliko vprašanj in pripomb. Predvsem moram priznati, da si zares želimo
               veliko razprave. Zakon o varstvu potrošnikov je eden tistih razlogov, ravno prej sem
               rekla, ki ga poznajo tudi ljudje, ko pokličejo in rečejo, veste, v tem členu zakona
               pa piše tako. Skratka, to je eden tistih zakonov, ki funkcionira kar precej na
               široko.  Zato si želimo, da je
               natančen. Zavedamo se, da včasih kakšno zadevo tudi ponovimo, čeprav je že mogoče kje
               drugje zapisana, ampak se nam zdi pomembna, da je tukaj. Pomembno se nam tudi zdi, da
               se global varstva potrošnikov ureja na enem mestu, s čim manj podzakonskimi akti in s
               čim manj naslovitvami na druge predpise. Nekoliko se seveda zavedamo, da tudi dikcija
               tega zakona, da je zdaj mogoče malo zakomplicirana ali malo težka oziroma jaz včasih
               uporabim eno tako nepopularno besedo, da je malo latovščina. Prepričana sem, da bomo
               iz prvega v drugo branje tudi to izčistili in naredili zakon, bom rekla, tudi kar se
               tiče berljivosti bolj prijazen. Tako da bo lahko funkcioniral tudi v prihodnje v
               obliki takšne knjižice, kakor je sedaj, in da bo uporabljen tako pogosto, kot je do
               sedaj. Hvala lepa.</p>
            </sp>
            <sp xml:id="SDT3-OZG-Redna-019-2002-01-10.sp25">

               <speaker>PREDSEDNIK FRANC (FERI) HORVAT:</speaker>

               <p>Hvala, gospa direktorica, za zelo temeljito in natančno predstavitev novele zakona.</p>
               <p>Preden dam besedo predstavniku sekretariata, bi si samo dovolil to reči, da me
               veseli to, da je bilo sodelovanje vzpostavljeno z zainteresiranimi organizacijami,
               zbornico in pa potrošniškimi organizacijami, kar pravite kot predlagateljica in pa
               kar v svojih pisnih mnenjih izražajo tudi nekatere te organizacije; to gotovo olajša
               delo. Potem obravnave, tako tukaj na odboru kot tudi potem na zboru, pa verjetno tudi
               pripeljejo do ustreznejših rešitev. In me veseli tudi to, ko izražate pripravljenost
               za upoštevanje pripomb in mnenj tudi v pripravi predloga zakona za drugo branje. In
               tudi priporočam, da je to sodelovanje čim boljše. Mi bomo tudi v tem smislu, imamo
               pripravljene predloge stališč, ki jih bom potem predstavil.</p>
               <p>Potrdil bi to, da je pomemben zakona tudi v tem paketu prilagajanja zakonodaje
               Evropski uniji. To sem sam imel priliko videti na odboru, ki pokriva področje
               notranjega trga in tudi varstvo potrošnikov v evropskem parlamentu, kjer smo pred
               meseci bili povabljeni in sodelovali, in je to bila ena od tem, ki ji daje Unija zelo
               velik poudarek in bodo tudi dobro sprejeli to, če bo ta novela čim prej sprejeta.
               Tako da ne bi hotel prejudicirati zadeve, vendar če ne bo nekih zapletov večjih
               vnaprej, bomo v drugi obravnavi predlagali, da se opravi potem tudi čim prej tretja
               obravnava in sprejem novele zakona.</p>
               <p>Besedo dajem predstavniku sekretariata, gospodu Roglju, ki je napisal mnenje.
               Izvolite.</p>
            </sp>
            <sp xml:id="SDT3-OZG-Redna-019-2002-01-10.sp26">

               <speaker>ANTON ROGELJ:</speaker>

               <p>Hvala, gospod predsednik. Saj mogoče podrobna obrazložitev tega mnenja niti ni
               potrebna, ker vidim, da je predstavnica predlagatelja seznanjena s pisnim mnenjem in
               razumem iz njenega izvajanja, da so pripravljeni tudi proučiti te pripombe, ki smo
               jih - do katerih smo se dokopali, ko smo proučili predlog zakona.</p>
               <p>Torej, edina splošna pripomba, ki je, se dejansko nanaša na obligacijski zakonik. Tu
               se ne bi spuščal zdaj v upravičenost ali pa v razloge, ali je prav, da smo dobili tak
               predlog zakona, ki je zavestno v neskladju s tistim, kar je že bilo sprejeto v
               državnem zboru, in sicer ne sprejeto čez noč, ampak da je bilo prisotno prej v
               predlogih za prvo, za drugo obravnavo in tako naprej, in da bi lahko na tak ali pa na
               drugačen način bilo to v predlogu zakona, ki  ga zdaj obravnavamo, tudi upoštevano.</p>
               <p>No, kar je, je. Zdi se mi pomembno ponovno poudariti, da je tudi zaradi razlogov, ki
               jih je, ki smo jih zdaj slišali, zaradi berljivosti, zaradi široke uporabe in tako
               naprej, tega zakona, potrebno zelo pazljivo razmejiti kaj je tisto, kar naj vsebuje
               ta zakon, drugače od tega, kar obligacijski zakonik, ki je tudi namenjen zelo
               širokemu krogu, da ne rečem kar vsem državljanom, že vsebuje. Ker dejansko, torej
               lahko se zgodi, da zaradi prekrivanja pride do zmede in do težav.</p>
               <p>No, jaz bi se, gospod predsednik, s tem ustavil. Če bi bilo potrebno pri konkretnih
               pripombah, ki smo jih dal, še kaj dodatno povedati, se bom pač oglasil za besedo
               takrat. Hvala lepa.</p>
            </sp>
            <sp xml:id="SDT3-OZG-Redna-019-2002-01-10.sp27">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod Rogelj. Preden odprem razpravo, dam besedo članom odbora in pa drugim
               prisotnim, bi za to, da olajšamo razpravo in po možnosti tudi skrajšamo, s tem nočem
               preprečevati, da tisti, ki bo želel razpravljati, da ne bi, bi rad opozoril, da smo
               omejeni s časom, ker bodo morali nekateri poslanci oditi sorazmerno zgodaj na druge
               obveznosti, ne bomo sklepčni, imamo pa še eno točko, bi kar predstavil predlog
               sklepov in pa stališč, ker moram kar takoj na začetku povedati, da nismo obšli nobene
               pripombe, ki je bila dana, bodisi s strani potrošniških organizacij, bodisi s strani
               zbornice in pa državnega sveta. In sicer, pa bi potem vsem skupaj predlagal, da
               razpravljamo čim bolj racionalno in čim bolj konkretno.</p>
               <p>Najprej, da predlagam sklep, dva sklepa. Predlog zakona o spremembah in dopolnitvah
               zakona o varstvu potrošnikov, prva obravnava, je primerna podlaga za pripravo
               predloga zakona za drugo obravnavo. In drugič, predlog zakona za drugo obravnavo
               pripravi vlada Republike Slovenije in pri tem upošteva naslednja stališča po alineah.
               Ustrezno naj upošteva pripombe sekretariata za zakonodajo in pravne zadeve, en del
               pripomb smo pravkar slišali. Prouči naj pripombo zveze potrošniških organizacij v
               zvezi s prodajo blaga, ki mu v kratkem poteče rok uporabnosti ter jo ustrezno
               upošteva. Prouči naj pripombo združenja za trgovino, gospodarske zbornice v zvezi z
               vprašanjem are oziroma predplačila, 27. člen in jo ustrezno upošteva. Določbo 37.a
               člena zakona preoblikuje tako, da pravice potrošnikov do različnih opcij, reklamacije
               v primeru blaga stvarno napako ne bodo manjše od že uveljavljenih. Na ustrezen način
               natančno in jasno opredeli vzgojno izobraževalno vlogo organizacije potrošnikov na
               področju varstva potrošnikov. So torej tisti izobraževalni izven šolskih programov.
               Ker tu gre za dve zadevi. Za potrebe potrošnikov jasnega in prijaznega inšpekcijskega
               nadzora nad izvajanjem zakona naj natančno opredeli in razmeji pristojnosti različnih
               inšpekcij, to so same inšpekcije izrazile ta interes tudi, da ne bo zapletov potem v
               praksi. Celotno zakonsko besedilo naj poenostavi in oblikuje tako, da se bolj, da bo
               bolj pregledno in razumljivo povprečnemu potrošniku in nedvoumno v izvajanju
               inšpekcijskega nadzora. Gospod Kladušek je posebej me opozoril na to, tudi za tržno
               inšpekcijo bo lažje delati, če bo besedilo čim bolj jasno in razumljivo, da ne bo potem zapletov v praksi. Pa
               tukaj bi še dodali, da naj po možnosti predlagatelj tudi na primeren način upošteva
               načelo enakosti spolov. To vprašanje je aktualno pri vseh zakonih in da se ne bi
               pojavilo potem nam dosti amandmajev na samem zboru, bi dobro bilo koliko se da to že
               v predlogu za drugo obravnavo upoštevati. In pa prouči naj in primerno, ustrezno
               upošteva pripombe zveze potrošnikov, ki smo jih dobili danes. Odpiram razpravo.Kdo
               želi besedo? Izvolite, gospa <gap n="..."/> Novak.</p>
            </sp>
            <sp xml:id="SDT3-OZG-Redna-019-2002-01-10.sp28">

               <speaker>GOSPA NOVAK:</speaker>

               <p>Hvala lepa za besedo, gospod predsednik. Jaz bi čisto na kratko morda za to
               izkoristila priložnost, ker smo šele danes vam dali pripombe in se opravičujem pač za
               zamudo, ampak žal nas vedno lovi čas.</p>
               <p>Čisto na hitro. Tri pomembne stvari. Veliko stvari smo res že uskladili na
               strokovnem svetu z uradom in se pravi s predlagateljem, nekaj jih je pa še ostalo in
               ena taka večjih, ki je seveda, ostane še od oblikovanja prejšnjega zakona, je v zvezi
               z odgovornostjo proizvajalca stvari za napako oziroma za škodo, ki jo povzroči taka
               stvar.</p>
               <p>Namreč ZORI<stage>/?/</stage> in sedanji obligacijski zakonik imata po našem mnenju in tudi
               prepričanju, ki ga verjetno delimo tudi z drugimi pravnimi strokovnjaki, za
               potrošnika bolj ugoden režim. Namreč ni mu treba dokazovati nastanek škode oziroma
               dokazno breme glede vzroka, vzročne zveze med škodo in napako, ampak samo zatrjuje
               zakaj je določeno škodo utrpel. Medtem ko seveda evropska direktiva in zakon, ki je
               tej evropski direktivi sledil nalagata našemu potrošniku težje breme kot pa ga ima,
               če se sklicuje na uporabo splošnih obligacijskih pravil. Tako kot smo že zatrjevali
               pred leti, ko se je sprejemal prvi zakon, če tako smem reči, da je smisel posebnega
               zakona vedno v tem, da daje boljše varstvo ali pa pusti vsaj stanje takšno kot je, ne
               pa da ga posplošuje, se mi zdi, da gremo spet naprej v nasprotje temu namenu posebne
               ureditve.</p>
               <p>Predvsem bi predlagala, da se skoncentrirate mogoče bolj na to, da evropska
               direktiva je stara precej, torej ni starejša od našega obligacijskega zakonika
               oziroma ZORA, je pa precej stara iz leta 1985 in je v postopku oziroma v, tako, ne v
               postopku, ampak v strokovni debati sprememba te direktive, ker preveč v bistvu
               povzroča to oziroma ne vzpostavlja enakopravnost med potrošnikom, proizvajalcem.
               Čisto konkreten primer, če vam televizor povzroči škodo, bodisi na kakšni stvari ali
               pa celo na vašem zdravju, predstavljajte si kakšno težko breme imate, da morate
               dokazovati vse v zvezi s tem, kar se vam je zgodilo. Tudi napako, kje je napaka, da
               je bila vzročna zveza medtem, medtem ko sploh ne veste, kaj v bistvu ta proizvod,
               kako je sestavljen oziroma njegove tehnične značilnosti. To je ena zadeva.</p>
               <p>Potem morda pri 13. členu, ko gre za določanje garancije za rabljene proizvode.
               Mislim, da je tu prišlo morda do napake, čisto tako stilne bo, lahko pa tudi
               vsebinske, pa žal ne vemo 
               zakaj. V starem zakonu je, da bo rok za to garancijo za rabljene proizvode, ne za
               nove proizvode, določal minister. To seveda še ni bilo izvedeno in še čakamo, seveda.
               Ampak sedaj je določeno, da bo to določil proizvajalec. To pa z našega stališča ni
               sprejemljivo oziroma mi štejemo, da gre morda za napako. Namreč, če je določena
               obvezna zakonska garancija za rabljene proizvode, je to enako kot za nove proizvode
               in mora biti določena za vse proizvajalce enako; ne, da en proizvajalec da, recimo,
               za rabljene avtomobile - to je imel v mislih zakonodajalec pri sestavi veljavnega,
               sedaj veljavnega zakona - za rabljena vozila, recimo, nekdo 6 mesecev, drugi bo dal 2
               meseca, nekdo 15 dni. To ne gre, če zakon seveda določa, da mora dati obvezno
               garancijo.</p>
               <p>To bi prosili, da se še enkrat pregleda, zakaj ne določa več to s predpisom
               minister, in se seveda potem tudi določi v roku, kdaj naj bi bil tak predpis določen,
               ampak da je to zdaj na strani proizvajalca.</p>
               <p>Pri 37. členu vidim, da ste že upoštevali, bom rekla, pozive potrošniških
               organizacij, da se ohrani sedaj veljavna ureditev. Gre za to, da kupec izbira sam med
               zahtevki, ki jih ima, če je stvar z napako. Jaz bi opozorila, da lahko takšno hitro
               spreminjanje novega zakona, ki je v veljavi šele tri leta, in zdaj spet cel režim
               glede tega lahko prinese precej sporov, ker udeleženci na trgu ne bodo vedeli, da
               jeprišlo do spremembe, in je to vedno generator sporov, če se zakonodaja hitro
               spreminja. To je samo še en dodaten razlog, da v bistvu pa ta zdaj predlog zakona
               krepko oža pravico na tej podlagi.</p>
               <p>Potem bi morda samo še to izpostavila, glede plačilne kartice oziroma kreditne in
               plačilne kartice. To polje ali pa to področje bo verjetno urejal tudi zakon o
               plačilnem prometu, vendar bi vseeno, če že vsebuje tudi naš zakon to določbo,
               opozorili na to, da ne bi bilo postavljeno besedilo tako, da odgovarja oziromada sme
               potrošnik zahtevati vrnitev denarja oziroma preklic danega naročila za plačilo samo,
               če je zloraba bila storjena s strani podjetja, s katerim je v pogodbenem razmerju. Vi
               veste, da je internet pač tak medij, da potrošnik, ko odda svoj podatek, recimo o
               kreditni kartici, o številki, ne more več vplivati, kdo vse ima dostop do te številke
               in da lahko zloraba prihaja ne samo s strani podjetja - in ponavadi sploh ne prihaja
               prav s strani podjetja, ki je prodajalec določenega blaga, ampak pride do, bom rekla,
               zlorabe vmes, zato pač, ker podjetje, ki na ta način posluje, ni zagotovilo te
               varnosti podatkov potrošnika in seveda škodo potem utrpi samo potrošnik. Ker po
               sedanjem besedilu predloga bi se lahko štelo, da samo v primeru, če bi potrošnik
               dokazal, da je zlorabljal to podjetje, kar pa je zelo redko, bi pa vse ostalo nosil
               sam. Čeprav, bom rekla, bi moral ponudnik tudi takšen način uporabljati za svoje
               poslovanje in v smislu direktive poskrbeti za varnost uporabe takšnega medija oziroma
               načina kontaktiranja s potrošniki.</p>
               <p>Potem bi morda samo še tole vas prosila. Pri 34. členu gre za prodajo izven
               poslovnih prostorov - ali sem pravilno povezala? - 34. člen, ja. V našem zakonu je
               očitno širše določena ekskulpacija oziroma izločitev, kdaj se, za katera pogodbena
               razmerja oziroma kdaj se ne uporabljajo določila zakona o poslih, sklenjenih izven,
               zunaj oziroma izven poslovnih prostorov. In dodaja še, da so to pogodbe, sklenjene na
               tržnicah, sejmih  in podobnih
               prireditvah, če so predmet pogodbe blago ali storitve, ki se tam običajno ponujajo.
               Tega v direktivi ni, in to pomeni precejšnjo zožanje<gap n="..."/> <stage>/izklopil se je mikrofon -
               nerazumljivo/</stage><gap n="..."/> varstva, ki ga direktiva uvaja, mi se pa v bistvu sprašujemo, čeprav
               ravno na<gap n="..."/> <stage>/nerazumljivo - izklopil se je mikrofon!/</stage><gap n="..."/> od klobase do traktorja<gap n="..."/>
               <stage>/nerazumljivo - izklopil se je mikrofon!/</stage><gap n="..."/></p>
               <p>Morda še glede pripomb - je še nekaj drugih<gap n="..."/> <stage>/nerazumljivo - izklopil se je
               mikrofon!/</stage>. Upam, da boste potem imeli čas, da boste prebrali to, kar smo napisali.
               Ampak morda samo glede pripombe s strani gospodarske zbornice o ari, ki se dotika že
               dolgo uveljavljenega zakonskega določila, da se morajo predplačila obrestovati.
               Seveda predplačila samo v tistih primerih, ko je ponudnik to izrecno ali molče
               zahteval. Se pravi, da potrošniku ni dal druge možnosti skleniti pogodbenega razmerja
               z njim. Če bi se uveljavilo to določilo, kot ga predlaga gospodarska zbornica, da v
               primeru, če bi šlo pa za aro, pa to določilo ne bi veljalo, verjemite mi, da bi potem
               pri nas v Sloveniji bila vsa predplačila označena kot ara, kar bi seveda pomenilo, da
               ta določba zakona o varstvu potrošnikov, ki izvira že iz leta 1978, celo iz
               slovenskega zakona, ne bi bila nikoli v praksi uporabljena. Namreč, predplačilo in
               aranista isto. Ara, veste, da se dogovarja v pogodbenih razmerjih, kjer sta pogodbeni
               stranki enakopravni, predplačilo izrecno pa gre za tiste primere, ko ponudnik
               potrošniku kot obvezno postavi pogoj plačila celotnega ali pa delnega zneska vnaprej.
               Zato se ne moremo strinjati, da če bo ponudnik, se pravi prodajalec ali pa izvajalec
               storitev, označil to svojo zahtevo samo z besedo ara, da v tem primeru to zakonsko
               določilo, ki zelo pomaga, to pa moram povedati, vzdrževati določen red na trgu, ne bo
               veljalo.</p>
               <p>Morda pa še pripomba združenja potrošniških organizacij v zvezi s 30. členom. Mi ne
               nasprotujemo, da se črta ta drugi odstavek 30. člena, zato ker menimo, da že 29. člen
               daje dovolj garancije oziroma zadostno varstvo v primerih, ko gre za prodajo oziroma
               razprodajo ali pa za znižanje cene takrat, kadar bo blagu v kratkem potekel rok. To
               je bil tudi smisel, se pravi, da ko smo predlagali že za prvi zakon, ta določba je
               res, bom rekla, zrasla na našem zelniku, 29. člen, o katerem govorim, namreč samo
               tisto blago, ki ga da ponudnik, ki je še vedno brezhibno, ker rok uporabe še ni
               pretekel, ki ga ponudi po znižani ceni, zato da v bistvu se znebi zaloge, takrat naj
               označi, zakaj ga je ponudil po znižani ceni, da bo potrošnik lahko presodil, ali je
               to za njega ugodno ali ne, da kupi, ne vem, večjo količino in tako naprej. V tem je
               bil smisel. Če ga ne ponuja po znižani ceni, potem je to blago v redni prodaji, ki ga
               seveda mora izločiti, ko preteče rok uporabnosti, vendar do dneva, ko se izteče rok
               uporabnosti, je to blago brezhibno in seveda ga potrošnik pač kupuje tako kot ostalo
               blago in je verjetno tudi bolj pozoren pač, ko vzame s police. Tako da se nam zdi
               res, da je  bila ta pripomba
               s strani gospodarskih organizacij, da nalaga ta drugi odstavek 30. člena preveliko,
               za njih preveliko obveznost, da v bistvu sortirajo vse to blago. Moram pa povedati,
               da to ni bila naša ideja, ta drugi odstavek, ampak mislim, da morda, da bi bil volk
               sit in koza cela, da bi pa 29. člen, tega pa minismo predlagali, ampak morda 29. člen
               dopolnili tako, da je blago, ki je na razprodaji ali ki se prodaja po znižani ceni,
               da ne bi morda prišlo do tega ali je to zdaj razprodaja ali ni znižane cene.</p>
               <p>No, še nekaj takih recimo manjših je, ampak jaz upam, da sem vsaj glavne zadeve
               opozorila. Tako da, če je pa še kaj, pa z veseljem še kaj pojasnimo. Hvala lepa za
               pozornost.</p>
            </sp>
            <sp xml:id="SDT3-OZG-Redna-019-2002-01-10.sp29">

               <speaker>PREDSEDNIK FRANC (FERI) HORVAT:</speaker>

               <p>Hvala. Naprej kdo želi besedo. Izvolite.</p>
            </sp>
            <sp xml:id="SDT3-OZG-Redna-019-2002-01-10.sp30">

               <speaker>TANJA DRNOVŠEK:</speaker>

               <p>Tanja Drnovšek, iz zveze združenja potrošnikov Slovenije, kjer smo predlagali
               oziroma vztrajamo na teh pravicah potrošnikov iz 99. člena. Kajti v praksi prihaja do
               zelo različnih situacij. Vemo, da razprodaja, ki govori 99. člen, se le razlikuje od
               akcijskih prodaj in zaradi tega tudi trgovina in ponudniki blaga pri razprodajah,
               razprodaja je potrebno vnaprej napovedati, dočim prodajo blaga, akcijska prodaja je
               pa lahko trenutna in traja lahko samo en dan ali pa dva dni ali pa en teden ali pa še
               malo dalj časa. Resnično je, da mi vztrajamo na tem drugem odstavku s tem, da
               upoštevamo pripombo gospodarske zbornice, da je to blago fizično zelo težko ločiti od
               ostalega blaga. To v majhnih trgovinah dejansko je nemogoče, kar predvideva ta zakon.
               In zato ne vztrajamo na tej dikciji, vztrajamo pa, da se tako blago, posebno označi
               in opozori kupce, predvsem so to starejši ljudje, mlajše osebe, ki starejši ljudje
               oznak zelo težko vidijo v trgovini do kdaj je rok trajanja in artikli, ki so 60 dni
               imajo rok trajanja, se ljudje včasih, izkoristijo priliko, da je akcijska znižana
               cena, kupijo večjo količino in doma ugotovijo, da bojo lahko uporabljali to količino
               samo še par dni. Zaradi tega je to preventiva, da se potrošnika oziroma kupca
               opozori, da je to blago pred iztekom porabe in da je to akcijska prodaja, nepa
               razprodaja. Zaradi tega mi vztrajamo na, da se ohranijo te pravice iz 30. člena in
               prav nič drugega.</p>
               <p>In potem še ta 64. člen, ki govori o črtanju drugega odstavka. Mi zagovarjamo
               pravico, da se ohranijo vse pravice dane v prejšnjem zakonu, ker iz tega 64. člena do
               zdaj ni bilo nikakršnih problemov, glede izobraževanja in ostalih zadev, osveščanja
               potrošnikov. In ne vidimo vzroka, da bi bilo treba to črtati. Da se črta drugi
               odstavek, ki pravi, da urad sodeluje z vzgojno izobraževalnimi institucijami, pri
               pripravi izobraževalnih programov varstva potrošnikov in organizacijami potrošnikov.
               V organizaciji potrošnikov so v praksi do sedaj sodelovale predvsem z institucijami,
               ki pripravljajo izobraževanje osveščanja odraslih oseb. Nismo se pa spuščali v
               področje osnovnošolskega izobraževanja. To in do zdaj ni bilo problemov iz naslova
               tega člena. Hvala lepa.</p>
            </sp>
            <sp xml:id="SDT3-OZG-Redna-019-2002-01-10.sp31">

               <speaker>PREDSEDNIK FRANC (FERI) HORVAT:</speaker>

               <p>Hvala. Naprej, še kdo. Ja, gospod Kovač, združenje za trgovino.</p>
            </sp>
            <sp xml:id="SDT3-OZG-Redna-019-2002-01-10.sp32">

               <speaker>GOSPOD KOVAČ:</speaker>

               <p>Hvala lepa za besedo. Jaz se opravičujem, najprej sem mislil, da so predlagani
               sklepi, ki ste jih gospod predsednik predlagal zadostna osnova, vendar vidim, ker je
               nastala razprava, bi rad samo na kratko rekel dve zadevi.</p>
               <p>Združenje za trgovino je s svojimi argumentiranimi pripombami, predlogi doslej
               izjemno dobro sodelovalo s predlagateljem tega zakona. In to ne zaradi neke moči,
               temveč zaradi argumentov. Vi veste, da se je zakon pripravljal in mi smo temu zakonu, za katerega
               mislimo, da je eden najpomembnejših zakonov za trgovce, ne nanaša se pa samo na
               trgovce, dali izjemen pomen in poudarek.</p>
               <p>Mene veseli, da so nekateri drugi razpravljavci današnji uvideli tudi, da si mi ne
               prizadevamo samo za stvar, da bi stvari olajšali trgovcem, temveč si prizadevamo tudi
               za to, da so potrošniki pravilno, pravočasno in pošteno obveščeni o cenah in
               izdelkih. Vendar v podporo nekim argumentom, pa se vseeno zgledujemo kakšna je
               evropska zakonodaja in kakšna je evropska praksa.</p>
               <p>Zelo argumentirano in odgovorno trdim, da v nobeni evropski državi ni prakse, ki bi
               izločevala blago, ki mu v kratkem rok trajanja. Mi smo preveč ozki včasih v razpravah
               in mislimo, da so roki trajanja samo pri mlečnih izdelkih in pri artiklih, ki jih
               poznamo, jaz vas moram opozoriti, da rok trajanja imajo vsi izdelki, skorajda vsi
               izdelki, večina izdelkov in da je težko določevati od krem do barv in lakov, ki imajo
               nekje eno leto, dve leti, izločevati in določevati kaj je to v kratkem potekel rok.
               Tako da hvala lepa zvezi potrošnikov, da nas je končno tu začela razumeti.</p>
               <p>Druga zadeva, kar, o kateri bi pa rad rekel samo besedo, dve, da pustimo in težko
               sprejmem trditev gospe, ki predstavlja zvezo potrošnikov, da je ara in predplačilo,
               da je to ista zadeva. Mislim, da sta to, jaz trdim, da sta to dve popolnoma različni
               zadevi. In mi smo to zadevo skušali s predlagatelji zakona uskladiti, pa jo žal nismo
               uspeli, čeprav smo na to področje, v to razpravo pritegnili najeminentnejše pravne
               strokovnjake s tega področja in mislimo, da bi ara morala biti obravnavana drugače,
               zaradi tega, ker aro obravnava obligacijski zakonik v svojih členih 64 do 68 in tako
               kot jo obravnava tam, se naj obravnava tudi v tem zakonu. Drugo pa je vprašanje, kako
               se ta stvar izvaja v praksi. Zato pa imamo inšpekcijske službe, ki bodo to stvar v
               praksi izvajale.</p>
               <p>In naš predlog, ki smo ga podali, mislim, da predlagamo samo, da se še enkrat pravno
               prouči. Gospod predsednik, hvala lepa.</p>
            </sp>
            <sp xml:id="SDT3-OZG-Redna-019-2002-01-10.sp33">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod sekretar združenja. Želi še kdo besedo? Ja, kolega Blaž, izvoli.</p>
            </sp>
            <sp xml:id="SDT3-OZG-Redna-019-2002-01-10.sp34">

               <speaker>BLAŽ KAVČIČ:</speaker>

               <p>Jaz mislim, da je koristno, da izmenjamo nekaj temeljnih ali pa tudi bolj konkretnih
               pogledov, da bi v drugi obravnavi lahko, tako kot je že gospa predlagateljica
               obrazložila, bil ta predlog še boljši kot je zdaj. Jaz bi dve konkretni zadevi malo
               omenil.</p>
               <p>Jaz sem malo si tudi pogledal predlog združenja potrošnikov v zvezi z 20. členom
               predloga. Intencijo razumem, se mi zdi v redu, vendar pa  moram reči, da sta tu dva problema. Eden je čisto
               nomotehnične narave, namreč formulacija tega, kar predlagajo. Torej podjetja, ki
               prodajajo blago po znižani ceni zaradi tega, ker mu v kratkem poteče rok uporabnosti,
               mora kupce vidno opozoriti, da gre za takšno blago in tako naprej. Formulacija tega
               besedila je popolnoma nejasna, če jo berete precizno, ker ni jasno, ali naj
               prodajalec oziroma podjetje kupca opozori, da gre za blago, ki se prodaja po znižani
               ceni, ali za blago, ki mu poteče rok uporabnosti. To je čisto, bi rekel,
               tekstualno.</p>
               <p>Kar pa se tiče vsebinskega, pa menim, da se po premisleku resnično velja pridružiti
               tistim, ki izvajajo argumente, da je ta zadeva v praksi zelo komplicirana in da v
               končni fazi ni prav zelo koristna.</p>
               <p>En razmislek bi še predlagatelju dal v zvezi s 44. členom zakona, ki govori o
               nosilcih izobraževanja. Mislim, da ta člen pa bi bilo treba - torej, temeljni člen,
               se pravi 64. člen, na katerega se nanaša, bi pa bil zrel za malo revizije. Jaz ne
               vidim potrebe po tem, da se organizacije potrošnikov črtajo. Mislim pa, da tudi iz
               izvajanj predstavnice združenja potrošnikov izhaja, da niti naslov niti vsebina tega
               člena ni dovolj precizna. Naslov govori o nosilcih izobraževanja. To bi jaz razumel,
               zdaj če to - malo je sicer izraz neroden sam po sebi, ampak je blizu izvajalcem
               izobraževanja, medtem ko vsebina člena pa govori predvsem o pripravi programov. In
               menim, da pri pripravi programov, ki se potem izvajajo bodisi v šolah ali pa v drugih
               programih izobraževanja, bi bilo smotrno pritegniti tudi civilno družbo. Kako pa
               urediti izvajanjeizobraževanja, pa meni po tem členu še vedno ostaja popolnoma odprto
               tako v osnovnem besedilu kot v tem. In jaz predlagam predlagatelju, da to zadevo
               morda malo prouči in ponudi malo jasnejše zadeve. To je vse. Mislim pa, da bi<gap n="..."/>
               Hvala lepa.</p>
            </sp>
            <sp xml:id="SDT3-OZG-Redna-019-2002-01-10.sp35">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Blaž. Ja, kolega Ciril Pucko, izvoli.</p>
            </sp>
            <sp xml:id="SDT3-OZG-Redna-019-2002-01-10.sp36">

               <speaker>CIRIL PUCKO:</speaker>

               <p>Hvala lepa, gospod predsednik.</p>
               <p>Oglasil bi se v zvezi z besedilom 20. člena zakona, ki predlaga črtanje drugega
               odstavka 30. člena osnovnega besedila. Posebej zato, ker sem prebral obrazložitev
               predlagatelja, ki govori o popolnoma drugi zadevi, o kateri je govoril prej
               predstavnik gospodarske zbornice, ker on je bistvo svojega argumenta, zakaj je
               nepotrebno potrošnike obveščati, kateremu blagu poteče rok, ozrl na tiste vrste
               blaga, trgovskega, ki imajo rok leto, dve in še več. Jaz pač mislim, da je vsakemu
               trgovcu cilj, da se takega blaga čim prej reši s polic, in bi bil interes ravno tega
               potrošnika moral biti ta, da bi to blago vidno, na vidnem mestu ga izvzel in
               razpostavil, <q>"dragi kupci, to je tisto blago, ki mu rok poteče, je dobro, ampak ga
               kljub temu nismo mogli prodati, kupite ga, je kvalitetno"</q>. Ampak vlada oziroma
               predlagatelj pa govori o drugem blagu, o tistem blagu, ki ima zelo kratek rok
               trajanja, se pravi,o jogurtih in še ne vem čem.</p>
               <p>Mislim, da je tu zdaj nekaj hudo narobe ali pa jaz ničesar več ne razumem. Če mi
               hočemo obvarovati potrošnike, potem bi nam moral biti cilj, da drugega odstavka 20.
               člena ne črtamo. Kljub temu, da seveda trgovski monopolisti v svojem hlastanju po
               dobičku želijo iti v smer, da 
               čim manj za potrošnika in čim več za naš žep. In vi kot predlagatelj, vlada, mislim,
               da ne bi smeli nasedati temu, da pač te določbe ni možno izvajati. In zdaj še o tem,
               da tega v Evropi nikjer ni - ja, kdo pa pravi, da je ta Evropa najboljša? Ne vem,
               mogoče je, mogoče ni, to je zdaj tako. To je moje razmišljanje o 20. členu.</p>
               <p>Hkrati pa bi ponovno, mogoče sem preslišal, ponovil vprašanje kolega Blaža Kavčiča v
               zvezi s 44. členom, kaj je cilj tega črtanja - ali dati komu monopol, eventualno, ali
               pa poskušati te nekaj malo civilne družbe, ki je, tudi odpraviti. Hvala lepa.</p>
            </sp>
            <sp xml:id="SDT3-OZG-Redna-019-2002-01-10.sp37">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Pucko. Kolega Pohorec, prosim.</p>
            </sp>
            <sp xml:id="SDT3-OZG-Redna-019-2002-01-10.sp38">

               <speaker>VALENTIN POHOREC:</speaker>

               <p>Imam nekaj vprašanj, ki sem jih zasledil, pa smatram, da jih kaže osvetliti.</p>
               <p>12. člen govori o prodaji stanovanj in zahtevnih zadevah v stanovanju. Tu se mi
               postavlja vprašanje starejših stanovanj, ko tega sploh ni več notri, garancijskih
               listov in tako naprej, navodil in podobnega. Torej, to bi morali gotovo izločiti, pa
               bi poskušal pač na to opozoriti. Lahko pa je tudi novo stanovanje, pa ni bilo prodano
               dve, tri leta, pa bi spet morali izločiti in torej jamčiti, pa tega ni mogoče. V
               takem primeru bi se mogoče v pogodbi o nakupu oziroma prodaji pač posebej
               opozorilo.</p>
               <p>Drugo imam vprašanje pri 37.b členu, rabljeno blago. Ne vem, kako bodo prodajalci
               rabljenih avtomobilov še eno leto jamčili za prodani avtomobil. Napaka je lahko danes
               nevidna, neznana, recimo ležaj v kolesu, jutri pri 10 kilometrih pa ležaj odpove, in
               je napaka tu in on bo zahteval to. Gre za sistem prodaje videno-kupljeno in mislim,
               da v tem primeru je zelo sporno to eno leto še jamčiti na tisto, ker je bil kupec
               opozorjen, da kupuje blago takšno, kot ga je tisti dan videl, preizkusil in šel z
               njim iz trgovine.</p>
               <p>Pri 43.d členu bi malo v zaščito tudi trgovcem rekel naslednje. Če kupec vrne to
               blago, da vrne tudi torej blago v originalni embalaži, skupaj z dokumenti,
               garancijski list, navodila in podobno, kar je, da tudi trgovini malo v tem smislu
               pomagamo, ne da potem mora tisto iskati pa na nek način samo nositi, ker se je on
               odločil, da vrne.</p>
               <p>43.č člen in tudi nekaj drugih členov govori bolj o pošti, odpoved po pošti in tako
               naprej. Mislim, da imamo e-mail, pa imamo internet in tako naprej, da se to ravno
               tako ve, kateri dan, uro, minuto, je bilo neko sporočilo poslano in da je to tudi
               uradno sporočilo, da bi to upoštevali.</p>
               <p>Imam samo še razmišljanje o teh reklamnih zadevah, ki jih dobivamo v poštne
               nabiralnike. Kazalo bi celo eno sistemsko nalepko uvesti, ki se jo nalepi gor in je
               sistemska za celo Slovenijo in velja že na pošti na mojem nabiralniku tam ali pa v
               mojem predalu, kjer se pošta kompletira, pa bi olajšali in pošti delo in pa
               poštarjem, ki to raznašajo. Hvala lepa. 
               </p>
            </sp>
            <sp xml:id="SDT3-OZG-Redna-019-2002-01-10.sp39">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Pohorec. Besedo bom dal sedaj gospe Veri Kozmik, kot predlagateljici,
               s tem, da bi predlagal tole, pa res benevolentno, da zaključimo delo, da nas čas ne
               prežene prej. Jaz moram reči, da tudi večina pripomb, ki so bile dane zdaj v
               razpravi, da je skladna s predlogom stališč, ki smo dali, posebno pa še, če
               upoštevamo tudi odprtost oziroma izraženo pripravljenost predlagateljice, da pri
               pripravi zakona za drugo branje sodeluje z dajalci pripomb in pa maksimalno upošteva
               te pripombe, s tem da bi tam majčkeno morda še natančneje opredelili tisto stališče v
               zvezi z izobraževanjem, ker res gre za dve vsebini. Ena je oblikovanje programov,
               drugo je pa potem izvajanje v šolah in pa seveda tudi odraslih. Tako, da se to
               natančneje opredeli in da se tu ne neke omejitve ne vnaša, ki bi lahko škodo
               povzročile. In pa še eno dodatno, glede tudi na nekatere nove momente, ki so bili
               povedani v razpravi, da še eno alineo damo, da predlagatelj prouči tudi pripombe v
               razpravi in da jih tudi v čim večji meri upošteva. Gospa Vera, izvolite.</p>
            </sp>
            <sp xml:id="SDT3-OZG-Redna-019-2002-01-10.sp40">

               <speaker>VERA KOZMIK:</speaker>

               <p>Ja, hvala lepa. Bom upoštevala to željo po kratkosti. Nekako smo predvidevali, da so
               to točke, ki se bodo seveda pojavile v razpravi, kar se tiče 20. člena predloga
               oziroma 30. člena zakona.</p>
               <p>Moram priznati, da je to eden od stvari, o kateri se najbolj pogosto pogovarjamo,
               kjerkoli, ampak hkrati nekako zelo nejasno vsi skupaj razmejimo nekatere zadeve. Mi
               ne nasprotujemo označitvi, kadar gre za izločitev oziroma, nasprotno. Kadar se blago
               izloči zaradi tega in s tem pravzaprav navede kupca k neki ugodni prodaji, v tem
               primeru mora biti označeno zakaj je izločeno.</p>
               <p>Skratka, če bo kdo dal ven ali jogurt ali barvo, ker bo rekel, da v kratkem poteče
               rok trajanja, potem mora biti napisano, da je to na posebni polici zato, ker bo
               potekel rok trajanja in s tem posebej opozori. Vendar hkrati ne želimo ustvarjati
               velikega dela in zmede, da bi moral vsako zadevo, ki mu bo potekel rok trajanja,
               izločiti. Zato, ker je to blago pravzaprav dobro in ni nobenega posebnega razloga, da
               mora prodajalec izločiti iz prodaje. Do tistega dne, ko je dobro, je na polici, od
               tam naprej, če ga sam ne izloči, je na inšpekciji.</p>
               <p>Tako, da gre za to reč. In tukaj se mi zdi, da je to nek zdrav kompromis, ki lahko
               prinese pozitivne učinke, neposredno v trgovini, hkrati pa trgovce pripravi še do
               kakšnih drugih aktivnosti, ne pa da bojo samo prebirali jogurte in jih prestavljali
               iz police na polico. To je kot eno.</p>
               <p>Kot drugo, famozni 44. oziroma 64. člen v starem. Mi smo nekako bili prepričani, da
               je zdajšnje besedilo 64. člena nejasno in premalo. Priznam tudi, da smo to zadevo
               pravzaprav vnesli bolj ob koncu tega, ko smo zadevo zapisali in zato smo potem, ko je
               bilapripomba s strani nevladnih organizacij na državnem svetu na komisiji podana,
               razmislili o drugi formulaciji in jo pripravili v smislu kakor je gospod Kavčič
               rekel. Eno je priprava, drugo je izvajanje. In besedilo člena imamo pripravljenega,
               ga bomo seveda, ne bom ga zdaj brala, ampak bomo ga pa do drugega branja, uskladili z
               vsemi. Ne želimo, da bi se pristojnosti nevladnega sektorja, pa tudi nas konec
               koncev, je tudi za nas tukaj zniževala. Nasprotno, želimo, da bi se povečala, ampak
               da bi se razjasnila. Tako da
               bomo dali ustrezno besedilo.</p>
               <p>37.b člen, ravno zato gre. Skratka gre za to, da ne želimo, da bi bilo videno
               kupljeno in da potem tisti, ki je prodal, lahko proda mačka v žaklju, kakor ponavadi
               temu rečejo. Tudi, če gre za sistem prodaje starega, recimo avtomobila, mora kupec s
               tem, prodajalec, s tem, ko ga je dal na prodajo, ga pregledati, ugotoviti in jamčiti
               za njegovo uporabnost, še malo več kot 10 naslednjih kilometrov. Ravno, če zelo
               poenostavim celotno zadevo. Ravno zato gre, da je treba garancijo tudi za take zadeve
               dati. Seveda je pa vprašanje kakšno <gap n="..."/> tudi.</p>
               <p>Kar se tiče 43.č člena. Moram priznati, da bomo proučili, kar se teh datumov in tako
               tiče. Kar se pa tiče 43.d, ste imeli pripombo, mislim, da, to je pa jasno, da gre za
               vračilo kompleta, vendar ne tako kakor ga nekatere firme, ki prodajo po pošti,
               smatrajo celo neodprto blago, bi morali vrniti. To pa nekako ne gre. Če dobiš paket
               po pošti, imaš najbrž pravico, da ga odpreš in potem vidiš da ni tisto, kar si želel
               in ga vrneš. Skratka, jasno pa je, da morajo biti zraven vsi papirji, vse stvari, ki
               so tam noter bile. Tako, skratka nekatera ta podjetja pa zdaj zahtevajo, neodprto
               vrnjeno blago, kar je pa milo rečeno, smešno. Tako, da to bi radi tukaj preprečili.
               Bomo pa pogledali, če se da mogoče bolj jasno napisati.</p>
            </sp>
            <sp xml:id="SDT3-OZG-Redna-019-2002-01-10.sp41">

               <speaker>PREDSEDNIK FRANC (FERI) HORVAT:</speaker>

               <p>Hvala. Jaz predlagam, da, ja Blaž.</p>
            </sp>
            <sp xml:id="SDT3-OZG-Redna-019-2002-01-10.sp42">

               <speaker>BLAŽ KAVČIČ:</speaker>

               <p>Samo eno čisto kratko še zdajle.</p>
            </sp>
            <sp xml:id="SDT3-OZG-Redna-019-2002-01-10.sp43">

               <speaker>PREDSEDNIK FRANC (FERI) HORVAT:</speaker>

               <p>Zelo kratko.</p>
            </sp>
            <sp xml:id="SDT3-OZG-Redna-019-2002-01-10.sp44">

               <speaker>BLAŽ KAVČIČ:</speaker>

               <p>Hvala lepa. Jaz sem vesel, da smo se izgleda vsebinsko razumeli. Za prihodnjič bolj
               recimo bi samo neko svoje razmišljanje rad. Mi smo, ali naši predhodniki v preteklih
               letih, bom tvegal izjavo, sprejeli nekaj zakonov, ki so za številko preveliki za
               Slovenijo v tem prostoru in času. Recimo zakon o varstvu pri delu, pa še kakšna druga
               zadeva s področja delovne zakonodaje. Zdaj jih imamo, ne bi rad, da bi tudi tukaj
               sprejeli za številko prevelik zakon, ker fleksibilnost in konkurenčnost izjemno
               potrebujemo.</p>
               <p>Zato bi podprl kolega Pohorca v tem, da, pa nisem teh detajlov študiral, samo v
               razmislek, klavzule <q>"...?"</q> je seveda zelo utemeljeno, da ostane v primerih, če
               recimo, konkretno kot je on povedal, če prodajam rabljen avtomobil, še poseben kot
               fizična oseba, še sebi nemorem jamčiti kaj bo z njim čez, ne vem, tri mesece, kako
               naj jamčim nekomu drugemu. Torej tu bi plediral za, tukaj bi plediral za realnost.
               Samo mogoče to kot nekaj takih vsebinskih napotkov oziroma da napovem pričakovanja za
               drugo branje. Hvala.</p>
            </sp>
            <sp xml:id="SDT3-OZG-Redna-019-2002-01-10.sp45">

               <speaker>PREDSEDNIK FRANC (FERI) HORVAT:</speaker>

               <p>Hvala. Ciril.</p>
            </sp>
            <sp xml:id="SDT3-OZG-Redna-019-2002-01-10.sp46">

               <speaker>CIRIL PUCKO:</speaker>

               <p>Hvala lepa, gospod predsednik. Iz tistega, kar je povedala predstavnica vlade, gospa
               Kozmik in iz mojih izkušenj, od kar ta zakon velja, argumentirano trdim, da še v
               življenju nisem videl nobenega izločenega jogurta ali pa mleka, ker so poslovodje že
               takšni mojstri, da zelo dobro vedo, kakšne količine se kupijo, da jim ne poteče prej
               rok trajanja. Zato je seveda vaša argumentacija v obrazložitvi popolnoma
                  zgrešena. In bi se vrnil k
               tistemu, o čemer je govoril gospod Kovač, ker je to lahko argumentacija za to, da se
               ta odstavek črta. To, o čemer ste vi govorili, pa v tistih trgovinah, kjer sam
               kupujem, ni nobeno pravilo. In ker zelo dobro poznam tudi nekaj poslovodij, zelo
               dobro tudi vem, kako se obnašajo, seveda ta argumentacija pač ne zdrži. Jaz ne
               pričakujem, da mi vi odgovarjate, ker me tu pač ne morete prepričati, da imate prav,
               ker so izkušnje popolnoma drugačne. Ni problem v izločanju jogurtov in mlečnih
               izdelkov in ne vem česa, problem je drugje. Problem je - izločanje je pri tistem, o
               čemer je govoril, vsaj tako sem jaz razumel in tako tudi gledam - vsakič, ko pridem v
               trgovino, pogledam izločeno blago, malo iz radovednosti, malo pa zaradi drugega. In
               točno vem, kaj se izloča in kako se izloča.</p>
               <p>Tako da pač je dobro, da se potem dejansko povedo pravi argumenti, zakaj se nekaj
               črta. Hvala lepa.</p>
            </sp>
            <sp xml:id="SDT3-OZG-Redna-019-2002-01-10.sp47">

               <speaker>PREDSEDNIK FRANC (FERI) HORVAT:</speaker>

               <p>Hvala. To je dodatno opozorilo, da je treba to zadevo temeljito proučiti. To bo
               predlagatelj storil. Zdaj moram zaključiti, ker drugače ne bomo točke končali, kar bi
               bilo pa najslabše, potem bi bilo vse delo zaman.</p>
               <p>Dajem na glasovanje predlog dveh sklepov in stališč.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>S tem, da bi si dovolil zdaj pa še samo en stavek, tudi malo za proučitev oziroma da
               vidite, kaj narediti pri primerjalnem oglaševanju. To je radikalna sprememba, ker je
               tudi v oglaševalski stroki doslej veljalo, da je to zadeva, ki je nevarna oziroma ni
               dovoljena. Jaz mislim, daje treba razmisliti o ostrejših sankcijah v primeru, ko je
               eklatantno kršenje korektnosti oziroma ni dokazana, točnost navedbe primerjalne bi
               morala biti morda celo, tam piše v 74.a členu, <q>"lahko sodišče"</q>, in mislim, da bi celo
               ostrejša sankcija morala biti, da <q>"je dolžno sodišče..."</q>. Ne vem, gospod Jenull,
               državni sekretar, bo pa povedal, če je pravno korektno. Ampak to je lahko tako hudo,
               ker tu so velika tveganja, to se bo tako hitro zlorabljalo, da bo veselje.</p>
               <p>Zaključujem to točko in prehajamo na naslednjo točko, to je <title>PREDLOG ZAKONA O SPREMEMBAH IN DOPOLNITVAH ZAKONA O IZVRŠBI IN
               ZAVAROVANJU.</title>
               </p>
               <p>Tisti kolegi, ki odidete, predlagam, da sprejmemo sklep, da korespondenčno potrdimo
               predlo sklepov. Ste za to? Je kdo proti? Ni.</p>
               <p>Predlagam, da še nekaj minut zdržimo, ne bomo dolgo, pa bodimo korektni tudi do
               gospoda državnega sekretarja Jenulla in pa njegove sodelavke in sodelavca.</p>
               <p>Mi smo ta zakon uvrstili kot zainteresirano delovno telo, matični je odbor za
               notranjo politiko, iz praktičnih razlogov. Spomnil bi samo na to, da ko smo
               obravnavali problematiko malega gospodarstva predvsem in v sklopu tega problem
               plačilne discipline, da smo že takrat izrazili željo oziroma izrazili zadovoljstvo,
               ko je državni sekretar Jenull napovedal novelo tega zakona, ki bi zagotovil
               učinkovitejšo izvršbo, ki se je v praksi pokazala, da ni dovolj učinkovita, predvsem
               ne dovolj hitra. In v tem kontekstu bi predlagal, da se mi osredotočimo samo na
                   tisti del zakona, iz
               katerega izhaja oziroma ki bo zagotavljal, da bo dejansko izvršba hitrejša,
               učinkovitejša, da bo večje varstvo upnikov in pa da bo dejansko prispevala ta novela
               k večjemu plačilnemu redu oziroma finančnemu redu in finančni disciplini.</p>
               <p>In bi bil za to, da mi torej najprej slišimo gospoda državnega sekretarja Jenulla, v
               koliko ta predlagana novela dejansko zagotavlja ta cilj, in bom potem tudi predlagal,
               da mi podpremo zakon in tudi sprejem po hitrem postopku; mi smo na eni svojih zadnjih
               sej, na zadnji seji pravzaprav celo že rekli, da bi bilo treba ta zakon čim prej
               sprejeti in pa da tudi podpremo njegovo usmeritev. Seveda je to mnenje, ki ga bomo
               posredovali potem matičnemu delovnemu telesu jutri.</p>
               <p>Gospod državni sekretar, izvolite.</p>
            </sp>
            <sp xml:id="SDT3-OZG-Redna-019-2002-01-10.sp48">

               <speaker>HINKO JENULL:</speaker>

               <p>Hvala lepa, gospod predsednik, za možnost, da na kratko predstavim, kako je vlada
               izpolnila tisto, kar ji je državni zbor tudi na predlog vašega odbora naložil, in da
               vas seznanim s tem nekoliko bolj, kot ste sicer samo na seji državnega zbora
               seznanjeni.</p>
               <p>Tako kot ste povedali, gre za odpravo tistih pomanjkljivosti, ki so se pokazale v
               treh letih uporabe novega zakona o izvršbi in zavarovanju.</p>
               <p>Ključno vprašanje izvršilnega postopka je, da predstavlja prehod iz papirja v
               dejanje. To se pravi, sodna odločba nima nobenega pomena, če se na koncu dolgega
               sodnega postopka ne zgodi, da dolžnik, če govorimo o izvršbi, ne poravna svoje
               terjatve oziroma če se ne zgodi, da ga država prisili z zakonitimi ukrepi, da to
               stori. Zato, da bi se povečala učinkovitost na tej točki, ko se mora dejansko
               uresničiti tisto, kar sodišče naloži, zato je zakon pred tremi leti, s podzakonskimi
               akti pa dejansko ministrstvo šele pred dvema letoma uvedlo institut zasebnih
               izvršiteljev, po vzoru nekaterih evropskih držav.</p>
               <p>Ključna ugotovitev po dveh letih izvajanja zakona je, da je bil ta institut
               postavljen premalo samostojno, s prenizkimi zahtevami glede izobrazbe in tudi s
               premajhnimi pooblastili. Posledice tega so nenehne pritožbe in očitki tako
               izvršiteljev kot sodišč, da imajo sedaj še veliko več dela kot prej, ko so izvršbo
               opravljali tako imenovani sodni izvršitelji, ki so bili sodni uslužbenci. Namreč,
               izvršitelj je oseba, po sedaj veljavnem zakonu, s srednješolsko izobrazbo. Večina
               izvršiteljev je tudi s tako izobrazbo, ki pa dejansko opravlja nek samostojni poklic,
               ki je v tujini, tam, kjer je enako zastavljen, poklic na ravni notarskega ali
               odvetniškega. Se pravi, univerzitetni, diplomirani pravnik s pravosodnim izpitom in z
               velikimi pooblastili.</p>
               <p>In izhajajoč iz teh temeljnih ugotovitev v tej noveli postavljamo institut
               izvršitelja z višjo zahtevo, z nekim prehodnim obdobjem, v katerem omogočimo sedanjim
               izvršiteljem, da bodisi to izobrazbo pridobijo, ker pa vemo, da to praviloma ni
               realno, z možnostjo, da to nadomestijo s tem, da zaposlijo ali namestnika ali drugo
               osebo, ki izpolnjuje take pogoje.</p>
               <p>Hkrati s tem, ko tudi zaostrujemo zahteve glede izobraževanja izvršiteljev, glede
               normativov za njihovo delo in glede nadzora, hkrati s tem jim dajemo veliko večja
               pooblastila. Dajemo jim s tem predlogom pooblastila, da sami določajo predujem za
               dejanje izvršbe, v skladu s tarifo, ki je predpisana, vendar tako, da smejo ta
               predujem zahtevati šele 30 dni pred tistim oziroma najprej 30 dni pred tistim, ko
               bodo začeli z opravljanjem dejanja, s čimer preprečujemo,da bi ta sredstva predujma,
               kot je sedaj, ležala predolgo pri njih in s tem bi bili bremenjeni upniki, in seveda
               z možnostjo upnika, da zoper tako določen predujem, če se ne strinja, zahteva, da
               odloči sodišče. Dajemo jim nadalje možnost, da potem, ko opravijo svoje dejanje,
               predložijo  upniku
               stroškovnik in obračun in da ta obračun, če se upnik z njim strinja, postane
               pravnomočen oziroma dokončen in izvršilni naslov. Tudi v tem primeru seveda upnik, če
               se ne strinja, lahko zahteva, da odloči sodišče. S tem izločamo sodišče iz ogromnega
               števila sklepov, ki jih sedaj mora izdajati, sodišče mora sedaj določiti izvršitelja,
               določiti predujem in odobriti s sklepom stroške izvršitelja. Mi smo izračunali skupaj
               s sodniki, da to pomeni okoli 150 tisoč sklepov sodišč več kot jih je bilo po
               prejšnjem sistemu sodnih izvršiteljev.</p>
               <p>Poleg tega poenostavljamo postopek tako, da sodišča takoj, ko izda sklep o izvršbi,
               pošlje spis izvršitelju in izvršitelj dela naprej, ne da bi za vsako posamezno
               dejanje izvršbe potreboval posebno odredbo sodišča. Samo, če se mu pokaže kakšen
               problem, v tem primeru lahko od sodišča zahteva, da mu da navodilo, kako naj ravna.</p>
               <p>Skladno s tem spreminjamo tudi druge določbe zakona, zato je novela nekoliko
               obširnejša, ki zadevajo poslovanje izvršiteljev. Na drugačno podlago postavljamo
               potem tudi disciplinsko odgovornost in vse tisto, kar je vezano na sistem nadzora te
               javne službe.</p>
               <p>Poleg te določbe, ki naj bi povečala učinkovitost izvršbe, prave izvršbe, torej
               rubeža, prodaje in poplačila upnikov, ima zakon še druge določbe, ki naj bi povečale
               učinkovitost izvršbe. Še naprej od sedanje rešitve omejujemo pravna sredstva v
               izvršbi. Tako, da sledimo tistemu, kar so nam povedali nemški kolegi sodniki v nekem
               predpristopnem projektu, kjer so se poglobili v našo izvršbo, so povedali, da naše
               načelo mora biti tako kot je pri njih, da je sodišče prijazno do dolžnika, do
               pravnomočnosti sodbe. Od takrat naprej je prijazno do upnika. Pomeni, da samo
               izjemoma in samo iz razlogov, ki so še ostreje postavljeni kot doslej, lahko dolžnik
               doseže odlok izvršbe, z ugovorom ustavi izvršbo in prepreči, da pride do izvršitve
               sodne odločbe.</p>
               <p>Drugi pomemben sklop, ki bo vas kot odbor za gospodarstvo zanimal, je verjetno, je
               sigurno tudi kako smo upoštevali spremembe v plačilnem prometu. Gre za predlog
               zakona. Mi ne moremo jemati tiste rešitve kot že sprejete, vendar smo v določbah, ki
               določajo pomen izrazov in v prehodnih določbah, vzpostavili tak sistem, tako
               ocenjujemo, da ne bo nobenih težav, da bi tudi po spremembi zakona o plačilnem
               prometu, izvršba na račune tekla enako kot doslej. To se pravi, tako da ne bi bilo
               potrebno zamenjevati izvršilnih naslovov, v katerih se glasi ime dolžnikovega
               dolžnika, agencije za plačilni promet, sedaj bo pa to banka ali hranilnica, kjer bo
               obstajal transakcijski račun.</p>
               <p>Številne druge določbe so prijaznejše do upnikov. Določbe o pridobivanju osebnih
               podatkov, določbe, s katerimi o izvršbi dajemo večja pooblastila referentom in
               strokovnim sodelavcem, določbe o izvršbi pri spremembah dolžnika, s čemer se je
               skušalo včasih izigrati izvršbo. Strožje denarne kazni zaradi dolžnikovega
               nesodelovanja, primernejše določbe v krajevni pristojnosti, o izvršbi v prostoru
               pravne osebe, o izvršbi na motorna vozila,ki ni dovolj izrabljena, o postopku ob
               neuspešnem rubežu, prodaji premičnin, pri poplačilu enega upnika, uvajamo celotno
               novo poglavje izvršbe o družinskih zadevah in zavarovanje terjatev v celoti prenašamo
               na notarje, kjer je že zdaj v veliki večini, vendar s ponesrečenim sistemom, da pri
               nekaterih dejanjih mora sodelovati sodišče, kar pomeni nepotrebno podaljševanje in
               podražitev postopka.</p>
               <p>Predlagamo spremembo zakona po hitrem postopku, iz treh razlogov. Prvič zaradi
               uskladitve člena o omejitvi izvršbe na plačo z odločbo ustavnega sodišča, drugič
               zato, ker je stanje izvršilnih zadev pri nas tako, da štejemo, da je ta sprememba in
               ta vzpostavitev samostojnosti potrebna takoj, čim preje in tretjič, tudi zato, ker
               smo se zavezali v pogajalskih izhodiščih za pridružitev Evropski uniji, da bomo
               odpravo sodnih zaostankov, tudi pospešili z vzpostavitvijo samostojne in bolj
               učinkovite izvršilne službe.</p>
               <p>Toliko, najkrajše. Če pa je karkoli za razpravo. Mi smo dobili tudi mnenje
               gospodarske zbornice, z nekaterimi zadevami se strinjamo bomo pri matičnem odboru se dogovorili, ali bomo mi
               ali skupaj pripravili amandmaje. Tudi takoj, da povem, kar zadeva rubež, sredstev na
               računu pri več bankah, mi bomo predlagali drugačno varianto, smo to ponovno
               pogledali. Če ima dolžnik več računov, naj vse banke blokirajo, vendar ne prenesejo,
               to je nemški sistem, potem pa sodišče odloči, katera banka naj prenese. S tem se
               izognemo večkratnemu poplačilu in temu, da bi bilo potrebno z nasprotno
               izvršbovračati. Tako, da tudi ostale pripombe, ki so, bodo v tej fazi, zdaj v teh
               dneh, jutri na odboru upoštevane in računamo, da bomo postavili temelje za boljšo
               izvršbo, seveda pa zakon tega ne bo rešil. Spise bodo morali v končni fazi rešiti
               sodniki in izvršitelji. Mislimo, da jim zato dajemo boljšo podlago. Hvala.</p>
            </sp>
            <sp xml:id="SDT3-OZG-Redna-019-2002-01-10.sp49">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod državni sekretar za koncizno predstavitev nove, predvsem v tem delu,
               ki nas najbolj zanima. Jaz moram reči, da ste me še poleg mojih sodelavk, ki so
               natančneje pogledale predlog zakona, dodatno prepričali, da pomeni dejansko ta novela
               izboljšave na tem področju, v smislu zagotavljanja večjega plačilnega reda. Tako, da
               bi sam svoje mnenje izrazil v tem smislu, da sem za to, da podpremo in hitri postopek
               in sprejem zakona in pa tudi te predlagane rešitve.</p>
               <p>Jaz imam samo eno vprašanje, ki pa morda niti ni tako bistveno. Vprašanje izobrazbe.
               Sem za višjo stopnjo izobrazbe, vendar vprašanje, a mora biti samo to pravna
               fakulteta, a ne bi to lahko bili tudi ekonomisti ali pa tudi mogoče kakšne druge
               stroke oziroma visoka izobrazba druge smeri, s tem, da bo itak dodatno izobraževanje
               specifično za to izvršilno dejavnost. To ni nujno, da zdaj, niti razčiščujemo, ampak
               to kot za razmislek naprej, ko boste obravnavali.</p>
            </sp>
            <sp xml:id="SDT3-OZG-Redna-019-2002-01-10.sp50">

               <speaker>GOSPOD _________:</speaker>

               <p>Če lahko čisto na kratko. Mi smo ugotovili primerjalno, da v Evropi ni samostojnega
               izvršitelja, ki bi imel, ki ne bi imel univerzitetne pravniške izobrazbe. Če se
               nekateri sklicujejo na določbe kot je recimo nemški sistem ali avstrijski, kjer so pa
               izvršitelji državni uslužbenci ali sodno osebje, tam je pa drugače. Tam niso
               samostojni, tam delajo pod nadzorom sodnika in tam je pa res to, kot vi pravite, je
               to praviloma višja izobrazba, vendar s predvidenim institucionalnim izobraževanjem v
               okviru ministrstva ali v sodelovanju z univerzo in z določenimi izpiti, tako
               imenovani "<gap n="..."/><stage>/?/</stage>", ki jih imajo, ki jih pa mi nimamo. Žal, mi ne vidimo druge
               možnosti in za nas je, tako bi rekel, pravniška izobrazba bolj pomembna od nivoja
               izobrazbe. Važno je, da je pravnik, zaradi tega, ker se v praksi srečuje z zadevami,
               o katerih, kjer potrebuje pravno znanje, če želi samostojno delati. Če preprosto
               povem, da ga ne bo vsak odvetnik, ki pride, zmedel s tem, da bo rekel, to je pa tako,
               jaz te bom tožil, ne smeš in potem se umakne z rubeža in mi pa vemo, če se enkrat
               umakne, da potem praviloma ni uspešen. Tako, da bi nekako rekli, da na tej točki se
               nam zdi to potrebno. Samo obžalujemo, da ni bilo takrat tako zastavljeno. Takrat je
               bil pa strah, da ne bomo dobili dovolj izvršiteljev.</p>
               <p>Še toliko samo vam povem, za vašo informacijo, mi smo zakon predstavili v Portorožu
               zbornici izvršiteljev, mislim, da so bili vsi izvršitelji tam in moram reči, od
               predsednika zbornice in večinsko tisti, ki so bili, so mi povedali, neformalno, da v
               tem ne vidijo posebnih težav, je pa res, da je nekaj med njimi takih, ki pač to
               doživljajo kot neko težavo, vendar smatramo, da je dovolj odprt sistem, ki jim
               omogoča, da to nadomestijo z zaposlitvijo diplomiranega pravnika. 
               </p>
            </sp>
            <sp xml:id="SDT3-OZG-Redna-019-2002-01-10.sp51">

               <speaker>PREDSEDNIK FRANC (FERI) HORVAT:</speaker>

               <p>Hvala. Kdo želi besedo? Če nihče<gap n="..."/> Ja, kolega Kelemina.</p>
            </sp>
            <sp xml:id="SDT3-OZG-Redna-019-2002-01-10.sp52">

               <speaker>BRANKO KELEMINA:</speaker>

               <p>Hvala lepa za besedo. Čisto na kratko.</p>
               <p>Nas verjetno ne zanima toliko, kar je sekretariat povedal tukaj na začetku, glede
               teh obrazložitev in tako naprej, to bolj verjetno matično delovno telo, tako da je
               mogoče tudi ta obrazložitev s strani predlagatelja nepotrebna, vsaj meni se tako zdi,
               ne vem.</p>
               <p>Bi pa čisto nekaj konkretnega vprašal. Recimo, jaz sem se spraševal predvsem na
               odboru za gospodarstvo pri obravnavi te problematike, nekako o nekem konkretnem
               primeru. Recimo, kako je to rešeno v zakonu, če bi lahko čisto na kratko povedali
               zdajle, ta primer, ker težko seveda se tu mi prebijamo skozi to, kar je sprememba, pa
               ne vem, tudi zdaj nisem tako natančno prebral teh stvari - kako je rešeno, recimo,
               neko vprašanje, če nek dolžnik oziroma če pač dve stranki med sabo uredita nek
               poslovni odnos in se potem dolžnik nekako strinja z neko fakturo, jo podpiše kot
               nesporno, potem je pa neplača. In potem seveda zdaj po teh zakonih lahko pride zadeva
               na sodišče in izvršitev in tako naprej. Ali ni to urejeno mogoče tako, da se nek
               nesporni del ali v celoti ali v nekem delu samo nek dogovor, ko potečejo neki
               plačilni pogodbeni roki, ki so v neki pogodbi določeni ali kakorkoli že, ko ti roki
               potečejo in da se tisti nesporni del, če ga dolžnik ne plača, nekako pridejo do neke
               takojšnje izvršbe brez vsakih obravnav na sodišču in tako naprej. Jaz mislim, da je
               to nujno. Če to ni tako rešeno s tem zakonom, potem bi bilo to treba na nek način
               rešiti, kajti ne predstavljam si, da nesporne stvari potem pridejo nekako na sodišče.</p>
               <p>Jaz bi prosil, če lahko ta primer, ki sem ga zdajle povedal, razložite, kako je to v
               praksi rešeno. Hvala.</p>
            </sp>
            <sp xml:id="SDT3-OZG-Redna-019-2002-01-10.sp53">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospod državni sekretar, izvolite.</p>
            </sp>
            <sp xml:id="SDT3-OZG-Redna-019-2002-01-10.sp54">

               <speaker>HINKO JENULL:</speaker>

               <p>Če prav razumem to vprašanje, zdaj, če je ta dogovor, o katerem vi govorite, sklenjen
               v obliki notarskega zapisa izvršljivega, potem je položaj upnika olajšan, ker bo
               lahko, če ne bo dolžnik ob zapadlosti izpolnil, zahteval izvršbo in praktično dolžnik
               ne bo mogel uspeti z nobenim drugim ugovorom, razen s tistim, da je plačal. In zato
               morda, mislim, da v vedno večjem obsegu se uporabljajo ti notarski zapisi, morda bi
               še bolj moralipopularizirati to, da se zadeve na tak način uredijo. Če pa ni
               notarskega zapisa in gre za neko prodajno pogodbo in potem izstavi upnik fakturo in
               dolžnik, ki je nesporno blago prejel, noče plačati, ima seveda upnik pravico, da
               vloži izvršbo na podlagi verodostojne listine. Dolžnik mora dati obrazložen ugovor,
               to spremembo je prinesel zakon iz leta 1998, če ugovor ni obrazložen, ga sodišče ne
               upošteva, in plačilni nalog, ki je sestavni del take izvršbe, postane
               pravnomočen.</p>
               <p>Moram povedati, da sodišča v praksi razlagajo tako, da še zdaleč ni dovolj, da
               dolžnik napiše <q>"ugovarjam"</q> ali <q>"nisem dolžan"</q> ali <q>"nimam knjiženo"</q>. Sodna praksa, ki
               jo mi poznamo, pravi, da mora ta ugovor biti obrazložen, da morajo dejstva biti
               podana kot verjetna in priložene listine. Zdaj pa, če se pa ugovor nanaša samo na del
               terjatve - vi ste rekli, del je sporen, del ni - v tem primeru bo seveda sodišče v
               tistem delu, v katerem ugovor ni utemeljen, zavrnilo in tisti del postane pravnomočen
               in se izvršba nadaljuje in izpelje, oni drugi del gre pa na podlagi ugovora v pravdo,
               in je to res, da te zadeve trajajo. Ni toliko problem postopka, take postopke imajo
               tudi drugje, kot je problem zaostankov pri sodišču in dejstva, da zadeve predolgo
               čakajo na rešitev; čeprav zadnji podatki prav zalansko leto za ljubljansko območje za
               gospodarske spore kažejo, da se ti zelo hitro v zadnjem času znižujejo.  Bi pa rekel, ključ je v notarskem
               zapisu ali v nekem drugem zavarovanju, ki omogoča hitro realizacijo, pomeni
               garancija, pomeni menica, pomeni nek drug instrument. Seveda se pa zavedam, da pri
               manjših poslih je to težko. V najtežjem položaju so tisti upniki, ki imajo veliko
               majhnih dolžnikov, kjer se praviloma ne uporablja zavarovanje.</p>
            </sp>
            <sp xml:id="SDT3-OZG-Redna-019-2002-01-10.sp55">

               <speaker>PREDSEDNIK FRANC (FERI) HORVAT:</speaker>

               <p>Hvala. Dajem na glasovanje<gap n="..."/> Prosim, samo na kratko.</p>
            </sp>
            <sp xml:id="SDT3-OZG-Redna-019-2002-01-10.sp56">

               <speaker>BRANKO KELEMINA:</speaker>

               <p>Ne vem zdaj, če se tako mudi grozno<gap n="..."/></p>
            </sp>
            <sp xml:id="SDT3-OZG-Redna-019-2002-01-10.sp57">

               <speaker>PREDSEDNIK FRANC (FERI) HORVAT:</speaker>

               <p>Ja, seveda, ker ne bomo sklepčni potem.</p>
            </sp>
            <sp xml:id="SDT3-OZG-Redna-019-2002-01-10.sp58">

               <speaker>BRANKO KELEMINA:</speaker>

               <p>Ja, saj tisto itak nismo.</p>
            </sp>
            <sp xml:id="SDT3-OZG-Redna-019-2002-01-10.sp59">

               <speaker>PREDSEDNIK FRANC (FERI) HORVAT:</speaker>

               <p>Smo!</p>
            </sp>
            <sp xml:id="SDT3-OZG-Redna-019-2002-01-10.sp60">

               <speaker>BRANKO KELEMINA:</speaker>

               <p>Ja, nismo sklepčni. Smo?</p>
            </sp>
            <sp xml:id="SDT3-OZG-Redna-019-2002-01-10.sp61">

               <speaker>PREDSEDNIK FRANC (FERI) HORVAT:</speaker>

               <p>Ja, zdaj smo še ta trenutek, ampak<gap n="..."/></p>
            </sp>
            <sp xml:id="SDT3-OZG-Redna-019-2002-01-10.sp62">

               <speaker>BRANKO KELEMINA:</speaker>

               <p>Ja, no, ampak je zelo pomembno. No, zdaj lahko sklepamo, ampak jaz bi vseeno rad še
               en primer - prosil obrazložitev.</p>
               <p>Jaz se sicer strinjam s to obrazložitvijo, ampak izgleda, da tudi naši državljani
               niso mogoče dosti obveščeni o teh zadevah, kako se naj zavarujejo. Nekaj je pa tudi
               mogoče to, da so ti postopki dokaj zapleteni in tudi dragi oziroma notarski zapisi
               niso tako poceni, po moji oceni.</p>
               <p>Ampak nekaj drugega bi vprašal. Zdaj recimo, če pride tudi do take nesporne
               terjatve, pa recimo upnik oziroma dolžnik ne plača po poteku roka, upnik ga pa ne
               toži, in to lahko traja tudi letno dni, da dolžnik ne plača, upnik ga pa ne toži. Ali
               to ni potem - ne pride do neke samoizvršbe ali nekaj takega, da v tistem primeru pa
               to vse skupaj stoji. No, ker to je tipično, ker to se pri nas dogaja, ker upnik ne
               upa tožiti in tako naprej, ker potem se boji, da ne bo nikdar več nič dobil posla in
               tako naprej. To so pa druge stvari, no.</p>
               <p>Mislim, zdaj, če tukaj spet ni neke garancije, da bi pa moral obvezno nekdo po nekem
               določenem roku potem to plačati, ne glede na to, če ga upnik ne toži oziroma mislim,
               da taka garancija bi tudi morala v tem zakonu biti. To je moje mišljenje. Hvala lepa.
           </p>
            </sp>
            <sp xml:id="SDT3-OZG-Redna-019-2002-01-10.sp63">

               <speaker>PREDSEDNIK FRANC (FERI) HORVAT:</speaker>

               <p>Predlagam, da tole, kar kolega Kelemina pravi oziroma izraža dvom, da to damo kot
               predlog stališča, da predlagatelj prouči to pripombo, in dva sklepa, da podpiramo
               zakon in podpiramo hitri postopek, dajem na glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>S tem zaključujem to točko in sejo. Hvala lepa za sodelovanje.</p>
               <stage type="time">(Seja je bila končana 10. januarja 2002 ob 16.06 uri.)</stage>
            </sp>
         </div>
      </body>
   </text>
</TEI>