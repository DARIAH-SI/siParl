<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT3-OZG-Nujna-010-2002-11-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">5CBCD817891A4200C1256C75003361A7</idno>
               <idno type="custom" subtype="day">B021950855B7059EC1256C8000579B29</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=B021950855B7059EC1256C8000579B29</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-OZG-Nujna-010-2002-11-29.OZG" n="010">
               <name>Nujna</name>
               <date when="2002-11-29"/>
            </setting>
         </settingDesc>
         <particDesc>
            <listOrg>
               <org xml:id="SDT3-OZG-Nujna-010-2002-11-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-OZG-Nujna-010-2002-11-29.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">3. nadaljevanje 10. nujne seje</stage>
            <stage type="date">(29. november 2002)</stage>
            <stage type="chairman">Sejo je vodil Blaž Kavčič, podpredsednik odbora.</stage>
            <stage type="time">Seja se je pričela ob 8.06 uri.</stage>


            <sp xml:id="SDT3-OZG-Nujna-010-2002-11-29.sp1">

               <speaker>PODPREDSEDNIK BLAŽ KAVČIČ:</speaker>

               <p>... 3. nadaljevanje 10. nujne seje odbora, ki smo jo pričeli v četrtek 21. novembra,
               se je nadaljevala v sredo in včeraj in je bila prekinjena zaradi zasedanja državnega
               zbora.</p>
               <p>Obveščam vas, da so se za današnje nadaljevanje seje opravičili naslednji člani in
               članice odbora oziroma samo člani: Feri Horvat, Jožef Špindler, Franc Sušnik, Janko
               Veber, Andrej Bajuk, Franc Čebulj, vendar imamo tukaj kar nekaj nadomestnih članov.
               Tako da gospoda Džubana nadomešča gospod Kavtičnik, gospoda Kremžarja, Dorijan
               Maršič, gospoda Špindlerja pa Rudolf Moge s pooblastilom.</p>
               <p>Pozdravljam vse prisotne, predstavnike medijev.</p>
               <p>In prehajamo na nadaljevanje <title>prekinjene 1. točke dnevnega reda, predlog zakona
                  o pomoči za reševanje in prestrukturiranje gospodarskih družb v težavah, nujni
                  postopek.</title> Včeraj smo opravili razpravo do vključno 24. člena predloga
               zakona.</p>
               <p>Začeli smo razpravo o 25. členu ter predlogih za amandmaje odbora oziroma amandmajev
               gospoda Pečeta k temu členu. Za potrebe razprave oziroma lažje odločanje, imate
               pripravljen pregled predlogov k 25. členu. To ste prejeli danes na mizo.</p>
               <p>Predlagam torej, da nadaljujemo z razpravo k 25. členu. Kdo želi besedo? Ni, je že
               vse povedano. Dobro. Jaz tudi tako menim. Gospod Peče, preden vam dam besedo, bi samo
               želel še ugotoviti, da gospa Črnugelj s pooblastilom nadomešča gospoda Vebra.
               Pozdravljeni. In gospod Marko Diaci s pooblastilom nadomešča gospod Štembergerja.
               Besedo imate gospod Peče.</p>
            </sp>
            <sp xml:id="SDT3-OZG-Nujna-010-2002-11-29.sp2">

               <speaker>SAŠO PEČE:</speaker>

               <p>Dobro jutro, vsem skupaj. Tokom naše celotne razprave vseh te dni okoli zakona, smo
               vsi ugotavljali, da finančna sredstva ne zadostujejo za njegovo izpolnitev.</p>
               <p>Jaz mislim, da je smiselno, da pokažemo tudi toliko politične prakse, da se ne bo
               ponovila oziroma zgodila ponovna napaka iz področja skladnega regionalnega razvoja,
               kjer smo vsi videli, da je sicer zakon vsebinsko smiselno napisan, ampak ni pa
               življenjsko smiseln, zaradi tega, ker nima za sabo ustreznih finančnih sredstev.</p>
               <p>To je navsezadnje pred 30 dnevni povedala tudi ministrica Petrinova, ki je omenila,
               da je med drugim pač zagotavljanje sredstev, pač logično predstavlja vedno
               problem.</p>
               <p>Jaz predlagam v smislu tega, da zakon, ki je drugačen, vsaj kolikor toliko dober, ki
               omogoča neko pomoč gospodarskim subjektom, seveda ne omogoča potuhe, kar je tudi
               prav, ampak da s strani zakona, dobit to vsebinsko normo, da lahko zaživi.</p>
               <p>Zato pravim, da je najpomembnejši ta 25. člen. Jaz še zmeraj trdim, da bi bil
               najprimernejši ravno amandma, torej k drugemu odstavku v višini 3 procentov davčnih
               prihodkov, če se država logična napaja predvsem iz davčnih prihodkov, mislim, da je
               smiselno, da se tudi ta zakon napaja iz teh davčnih prihodkov proračuna Republike
               Slovenije.</p>
               <p>Po drugi strani je potrebno reči, da smo imeli opcijo oziroma možnost izbire tudi
               pri amandmaju k 6. členu, odpise davkov. Tam bi <stage type="mag">(Nadaljevanje)</stage> pričakoval to, kar je povedal sekretariat državnega
               zbora. Torej, da gre mogoče za nesistemski amandma. Ampak na tem področju, torej kar
               se tiče financiranja, pa sem prepričan, da moramo zagotoviti višja finančna sredstva,
               če nočemo lačnih pripeljati čez vodo, vseh tistih, ki bi bili od tega zakona odvisni
               in če namen tega zakona ni le in ni samo to, da bomo imeli zakon zaradi zakona.</p>
               <p>Mislim, da je škoda, da sprejmemo zakon, ki ne bo izvedljiv. Mislim, da je škoda, da
               sprejmemo zakon, ki v nobeni točki ne bo mogel nuditi te oblike pomoči kot jih
               opredeljuje vsebina zakona. Hvala.</p>
            </sp>
            <sp xml:id="SDT3-OZG-Nujna-010-2002-11-29.sp3">

               <speaker>PODPREDSEDNIK BLAŽ KAVČIČ:</speaker>

               <p>Hvala za vašo razpravo. Besedo ima gospod Brenčič.</p>
            </sp>
            <sp xml:id="SDT3-OZG-Nujna-010-2002-11-29.sp4">

               <speaker>STANISLAV BRENČIČ:</speaker>

               <p>Hvala lepa za besedo, gospod podpredsednik.</p>
               <p>No, jaz sem namen dveh amandmajev, ki jih posredujem odboru, da jih povzame kot
               svoja amandmaja, že utemeljil in obrazložil včeraj.</p>
               <p>Želel bi pa v petem amandmaju iz pregleda dodati samo to, da iz pravno sistemskega
               vidika bi bilo potrebno amandma dopolniti tako, da za besedo "ministrstvu" vstavimo
               še "pristojnem". Tako, da je res iz pravno sistemskega vidika zadeva dorečena.
               Ministrstvo z malo, ja. Hvala lepa.</p>
            </sp>
            <sp xml:id="SDT3-OZG-Nujna-010-2002-11-29.sp5">

               <speaker>PODPREDSEDNIK BLAŽ KAVČIČ:</speaker>

               <p>Dobro. Gospod Trček, imate besedo.</p>
            </sp>
            <sp xml:id="SDT3-OZG-Nujna-010-2002-11-29.sp6">

               <speaker>GOSPOD TRČEK:</speaker>

               <p>Hvala lepa. Glede vsebine vseh amandmajev, ki se nanašajo na zagotavljanje sredstev,
               tem amandmajev v celoti nasprotuje vlada.</p>
               <p>Bi pa še prej povedal, preden bom utemeljil. Glede prvega dela amandmaja gospoda
               Pečeta, da se drug odstavek črta. Tu gre verjetno za pomoto. Drugi odstavek mora
               ostati, ne glede na vaš predlagan amandma, ker gre za sredstva, tudi, poleg njega.
               Drug odstavek mora ostati, ker tukaj gre za sredstva kupnin, ki so do zdaj trenutno
               edina sredstva, ki so zagotovljena, samo moramo, mislim, dodeljevanja sredstev po
               onem zakonu, pripeljati v ta zakon. Ampak to ne vpliva na tisti vaš amandma.</p>
               <p>Glede našega nasprotovanja predlaganim amandmajem, pa sledeče. Če gremo po, imam
               tukaj obrazloženo. Glede amandma gospoda Pečeta, ki predlaga, da se 3 procente
               davčnih prihodkov vsakoletnega proračuna nameni za izvajanje zakona. To bi v letu
               2003 znašalo približno 38 milijard tolarjev, kar je več kot je celotnifinančni načrt
               ministrstva za gospodarstvo.</p>
               <p>Poleg tega pa bi se s predlaganim amandmajem dodatno kršila načela integralnosti
               proračuna, ki pomeni, da vsi prejemki služijo za pokrivanje vseh izdatkov. To je
               utemeljitev našega nasprotovanja temu amandmaju.</p>
               <p>Glede amandma gospoda Brenčiča, glede spremembe prvega odstavka. To prepuščam
               presoji, ali je to nomotehnično ustrezno, službi za zakonodajo in pravne zadeve,
               tiste za namene, ki se predlaga.</p>
               <p>Kar se tiče pa vsebinskega amandmaja, to da se za zagotavljanje, za potrebe tega
               zakona dodatno zagotovijo sredstva v višini 0,1 procenta bruto domačega proizvoda iz
               naslova kupnih iz prodaje državnega premoženja, pa bi rad povedal, da se v skladu s
               74. členom zakon o javnih financah, <stage type="mag">(Nadaljevanje)</stage> se kupnina od prodaje državnega premoženja prednostno namenja za
               odplačila dolgov. S posebnim zakon pa se lahko določi tudi drugačen namen kupnine. To
               pa zakon o izvrševanju proračuna za leto 2003 in 2004 določa namene porabe dela
               kupnine od prodaje kapitalskih deležev države.</p>
               <p>Sprejetje amandmaja bi pomenilo bistveno strukturno spremembo že sprejetega
               proračuna 2003 ter tudi predloga proračuna 2004, izgleda da je tukaj napaka.</p>
               <p>Poleg tega pa moramo vedeti, da prilivi od prodaje državnega premoženja niso
               zanesljivi, saj ne moremo točno definirati katera državno premoženje bo prodano v
               letu 2003 oziroma v 2004.</p>
               <p>Ali če gremo še na utemeljitev našega nasprotovanja amandmaju SDS, da se naj
               zagotovijo sredstva v višini 1 procent bruto domačega proizvoda. Utemeljitev našega
               nasprotovanja je, da glede na ocene bruto domačega proizvoda za leto 2003 predlagani
               amandma pomeni, da bi se za izvajanje tega zakona moralo zagotoviti dodatnih 55
               milijard tolarjev, kar je popolnoma nerealno, glede na možnosti proračuna Republike
               Slovenije. Toliko. Hvala lepa.</p>
            </sp>
            <sp xml:id="SDT3-OZG-Nujna-010-2002-11-29.sp7">

               <speaker>PODPREDSEDNIK BLAŽ KAVČIČ:</speaker>

               <p>Hvala, gospod Trček. Ugotavljam, da se nam je pridružil gospod Drobnič, namesto dr.
               Andreja Bajuka. Besedo želi kolega Brenčič, izvolite.</p>
            </sp>
            <sp xml:id="SDT3-OZG-Nujna-010-2002-11-29.sp8">

               <speaker>STANISLAV BRENČIČ:</speaker>

               <p>Hvala lepa. Jaz tudi nimam namena kaj dolgo razpravljati, ker sem svoje utemeljitve
               kot popotnico temu zakon že podal v dveh dosedanjih jutrih. Vem pa, da v kolikor
               ostaja V. poglavje in 25. člen takšen kot ga predlagatelj prinaša, je ta zakon
               popolnoma nepotreben.</p>
               <p>Vemo kako stojijo strukturne postavke v obeh proračunih, saj načeloma je ministrstvo
               za gospodarske dejavnosti in ministrstvu za delo, družino, socialno politiko in
               invalide za leto 2003 in 2004 in v tem kontekstu so tam postavke jasne, brez da mi ta
               zakon prinesemo tja.</p>
               <p>V kolikor niti v prvem odstavku ne absorbiramo tega, da eksplicitno imenujemo, da se
               ali določamo, da se sredstva za pomoč družbam za namene tega zakona, tega zakona,
               zagotovijo v proračunih Republike Slovenije v okviru finančnega načrtov pristojnih
               ministrstev, potem je pač tudi za namene tega zakona situacija takšna kot je bila v
               letih do sedaj.</p>
               <p>Če ne dodamo še nekega dodatnega novega vira, je zadeva povsem na isti relaciji.
               Zdaj, premoženje državno bi se, iz naslova kupnin državnega premoženja je seveda
               nazivnost tega premoženja težko imenovati. Ampak govorimo o 0,1 procentu bruto
               družbenega proizvoda, ki se iz razno raznih elementov ali bi rekel namenskih prodaj
               državnega premoženja, skupaj nabere.</p>
               <p>Zdaj, če to ni sprejemljivo, glede na morda, da to ni ta posebni zakon, s katerim bi
               lahko en delček tega deleža namenili v druge namene kot je prvoten namen, potem je
               pač tako. Ampak vem pa <stage type="mag">(Nadaljevanje)</stage> da v
               kolikor ostane to poglavje takšno, je pač ta zakon nič drugega kot en splet dobrih
               želja. Hvala.</p>
            </sp>
            <sp xml:id="SDT3-OZG-Nujna-010-2002-11-29.sp9">

               <speaker>PODPREDSEDNIK BLAŽ KAVČIČ:</speaker>

               <p>Hvala, gospod Brenčič. Z veseljem ugotavljam, da se nam je pridružila tudi državna
               sekretarka za ministrstva za finance, gospa Kamnarjeva, pozdravljeni.</p>
               <p>V zvezi s prvim predlogom amandmaja bi pa prosil gospod Briški iz ZPS, če nam lahko
               poda mnenje o tej predlagani dikciji. A se lahko prijavite, prosim? V zvezi s
               spremembo prvega odstavka. Razlika je samo ena, za namene tega zakona v bistvu.</p>
            </sp>
            <sp xml:id="SDT3-OZG-Nujna-010-2002-11-29.sp10">

               <speaker>GOSPA BRIŠKI:</speaker>

               <p>Ja. V 3. členu govorimo o namenih zakaj se državna pomoč podeli, dodeli. To se
               pravi, da z našega vidika menimo, da ta dikcija ni sporna.</p>
            </sp>
            <sp xml:id="SDT3-OZG-Nujna-010-2002-11-29.sp11">

               <speaker>PODPREDSEDNIK BLAŽ KAVČIČ:</speaker>

               <p>Že obstoječa dikcija ni sporna ali predlagana.</p>
            </sp>
            <sp xml:id="SDT3-OZG-Nujna-010-2002-11-29.sp12">

               <speaker>GOSPA BRIŠKI:</speaker>

               <p>Predlagana. In tudi obstoječa ne navsezadnje.</p>
            </sp>
            <sp xml:id="SDT3-OZG-Nujna-010-2002-11-29.sp13">

               <speaker>PODPREDSEDNIK BLAŽ KAVČIČ:</speaker>

               <p>Nobena. Ministrstvo je indiferentno, kar se tega tiče. Torej, če se strinjate, bi
               prešli na odločanje o predlaganih amandmajih. A gospod Kelemina, se mi zdelo, da
               nekaj manjka.</p>
            </sp>
            <sp xml:id="SDT3-OZG-Nujna-010-2002-11-29.sp14">

               <speaker>BRANKO KELEMINA:</speaker>

               <p>Tako ja. Hvala lepa. Spoštovani.</p>
            </sp>
            <sp xml:id="SDT3-OZG-Nujna-010-2002-11-29.sp15">

               <speaker>PODPREDSEDNIK BLAŽ KAVČIČ:</speaker>

               <p>Izvolite, imate besedo.</p>
            </sp>
            <sp xml:id="SDT3-OZG-Nujna-010-2002-11-29.sp16">

               <speaker>BRANKO KELEMINA:</speaker>

               <p>Samo tole bi vprašal, ker sem včeraj pač hotel podatek do danes, da ga pripravite.
               Upam, da ste slišali, čeprav je že bilo čisto na koncu bolj, da bi dobili podatek s
               strani predlagatelja ali pa koga drugega, če imamo seveda ta podatek, koliko je
               dejansko predvidene ali pa pričakovane zahteve za, potem uresničevanje tega zakona.
               Upam, da ste razumeli včeraj, kakšna so v bistvu pričakovanja in zahteve gospodarstva
               upravičencev, da bi, kakšna višina sredstev je dejansko potrebna za to, da bi vsaj v
               tisti prvi fazi ali pa v nekem obdobju dveh, treh let, vsaj delno poskušala tem
               podjetjem v težavah pomagati. Če imate ta podatek ali ne.</p>
            </sp>
            <sp xml:id="SDT3-OZG-Nujna-010-2002-11-29.sp17">

               <speaker>PODPREDSEDNIK BLAŽ KAVČIČ:</speaker>

               <p>No, preden dam besedo gospodu Trčku, bi sam si dovolil izraziti mnenje, da ga ni
               zneska, ki ga podjetje ne bi znala porabiti, v kolikor bi na katerikoli način tak
               znesek bil dan na razpolago. Tako da zgornje meje tukaj ni. Se opravičujem, samo
               malo. Vzemite to malo kot eno tako pripombo. Besedo dajem gospodu Trčku.</p>
            </sp>
            <sp xml:id="SDT3-OZG-Nujna-010-2002-11-29.sp18">

               <speaker>GOSPOD TRČEK:</speaker>

               <p>Hvala lepa. Upam, da ne bo neresen moj odgovor izpadel, ker ni namen, da bi neresno
               odgovarjal, ampak mislim, da pričakovanja gospodarskih družb v Sloveniji v težavah in
               ne v težavah, so ogromna. Vse bi bile rade udeležene, participirale na sredstva iz
               tega zakona.</p>
               <p>Se pravi, teh želja mi ne moremo vsem, niti nimamo pregleda nad zahtevami
               dejanskimi, ki bojo vložene v zvezi s tem zakonom. Kajti tako, kako bi rekel,
               previdno pesimistični na ministrstvu nismo, da bi že mi naprej vedeli, katere družbe
               so vse v tem trenutku v težavah.</p>
               <p>Zato vam s kakršnimikoli podatki po moje ne moremo postreči, ki bi bili lahko
               relevantni za to debato. Ne vem pa, gospod Ambrožič, a bo še kaj.</p>
            </sp>
            <sp xml:id="SDT3-OZG-Nujna-010-2002-11-29.sp19">

               <speaker>GOSPOD AMBROŽIČ:</speaker>

               <p>Mogoče edino konkreten podatek, kot orientacija mogoče to, da lahko nekje, ocena je
               taka iz tega, kar se dogaja v zadnjem obdobju. Recimo v obdobju enega leta. Se
               pojavlja okrog 20 do 30 podjetij, ki se tako ali drugače<stage type="mag">(Nadaljevanje)</stage> obračajo na ministrstvo za pomoč. Govorim, to je
               izkušnja preteklega, recimo dobrega pol leta nazaj. Kakršnakoli številka pri
               vrednostih<stage>(?)</stage> pa je dejansko težko govoriti.</p>
            </sp>
            <sp xml:id="SDT3-OZG-Nujna-010-2002-11-29.sp20">

               <speaker>PODPREDSEDNIK BLAŽ KAVČIČ:</speaker>

               <p>Samo nekaj, gospod Kelemina, kar bi rekel, se vrtimo včasih vsebinsko v krogu. Ena
               misel je, če dovolite, želel bi izraziti eno mnenje. Ko se pogovarjamo o pomoči
               podjetjem v težavah, se vendarle moramo zavedati ene ekonomske zakonitosti. To je, da
               v tržnem gospodarstvu mora potekati proces pojavljanja novih gospodarskih subjektov
               in odmiranja starih. In odmirajo v tržnem gospodarstvu tisti subjekti, ki ne zmorejo
               bolje, kot povprečje ali pa vsaj tako kot povprečje, uporabljati resursov, ki so jim
               na voljo. Se pravi, avtomatično privzemanje stališča, da je vsak subjekt, ki zaide v
               težave, nujno potrebno reševati in rešiti, je seveda pristop, ki ga ne moremo in tudi
               ne bi bilo dobro, da bi ga speljali, ker zakaj? Zato, ker bi bil nepravičen do
               davkoplačevalcev, ker bi se potem seveda pojavili pa problemi na drugi strani, če vi
               se, mislim če dovolite, predlagam,da imamo ta razmislek tudi poslanci pred očmi, ko
               izražamo in podpiramo projekte sanacije posameznih subjektov v slovenskem
               gospodarstvu. Imate besedo, gospod Kelemina.</p>
            </sp>
            <sp xml:id="SDT3-OZG-Nujna-010-2002-11-29.sp21">

               <speaker>BRANKO KELEMINA:</speaker>

               <p>Hvala lepa, spoštovani podpredsednik. No, zdaj če vam repliciram, jaz se popolnoma
               strinjam to, kar ste povedali, je pa dejstvo, da bo potrebno seveda takrat, da ta
               komisija, ki bo to razdeljevala, morala ugotoviti ali pa jaz upam, da ima podatke in
               da z njimi razpolaga, tako kot ...<stage>/Nerazumljivo./</stage>... če nekje obstaja trg da je trg,
               pa da slučajno tudi obstoječi menedžment pa tudi obstoječi lastniki se malo premalo
               angažirali za to, da bi recimo neko podjetje še rešili, pa ga je možno rešiti, da
               bodo mogoče s tem, ko bodo dobili neki stimulans s te strani, se zavzeli za to, da
               bodo naredili nekaj več, za to gre. In da se še mogoče delovna mesta ohranijo in trg
               tam, kjer ga še imamo z nekim boljšim delom. Ne, to je to. Jaz sem trdno prepričan.
               drugače pa se strinjam z vami.</p>
               <p>Ampak to, kar je pa gospod Trček povedal, je pa to, bi rekel, da so te potrebe
               ogromne in se bodo seveda lahko pojavile kot ogromne. Zdaj, kako je to veliko, ampak
               to je verjetno veliko, zdaj pretiravati seveda ne moremo tukaj, ampak vseeno bi potem
               glede tega pa le morali upoštevati zdajle poslanci, da so sredstva, da je sredstev
               treba nameniti nekaj več, kot je bilo s predlogom zakona predlaganih, če hočemo te
               ogromne potrebe nekako zadostiti. To je samo zdajle iz tega, da bi malo imeli v vidu
               tudi ta aspekt. Hvala lepa.</p>
            </sp>
            <sp xml:id="SDT3-OZG-Nujna-010-2002-11-29.sp22">

               <speaker>PODPREDSEDNIK BLAŽ KAVČIČ:</speaker>

               <p>Izvolite, gospod Trček.</p>
            </sp>
            <sp xml:id="SDT3-OZG-Nujna-010-2002-11-29.sp23">

               <speaker>GOSPOD TRČEK:</speaker>

               <p>Gospod Kelemina, verjetno me niste natančno poslušali. Jaz sem govoril potrebe in
               pričakovanja družb. Takih, ki so v težavah in oni, ki niso. Marsikdo se vidi v tem
               zakonu, ker ga še ni prebral tako natančno, da bi videli, da morajo biti dejansko v
               težavah, da bodo lahko kandidirali za ta sredstva. Trenutno se pa pojavljajo samo
               želje družb, ki še niso sigurne, če izpolnjujejo pogoje po tem zakonu. Jaz sem o teh
               številkah, samo o teh predvidevanjih govoril, ne o tistih dejansko utemeljenih.</p>
            </sp>
            <sp xml:id="SDT3-OZG-Nujna-010-2002-11-29.sp24">

               <speaker>PODPREDSEDNIK BLAŽ KAVČIČ:</speaker>

               <p>Hvala. Zdaj menim, da lahko preidemo na odločanje. Najprej po pregledu predlogov za
               amandmaje odbora in amandmaje k 25. členu, imamo na prvem mestu predlog gospoda
               Brenčiča - sredstva za pomoč, torej, da se prvi odstavek spremeni tako, da se glasi:
               sredstva za pomoč družbam, se za namene tega zakona - in to je bistvo spremembe,
               zagotavljajo v proračunu Republike Slovenije v okviru finančnih načrtov, pristojnih
               ministrstev. Kot smo slišali, je <stage type="mag">(Nadaljevanje)</stage> zakonodajo-pravna služba indiferentna, tako da obstoječega
               teksta, kot do tega, tako tudi vlada, dajem amandma v odločanje.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V odločanje dajem predlog amandmaja SDS. V prvem odstavku se za besedo ministrstvo
               doda - najmanj v višini 1% bruto domačega proizvoda. Kot smo slišali, vlada temu
               predlogu nasprotuje. Dajem v odločanje.</p>
               <p>Kdo je za? <stage>(5 članov.)</stage> Kdo je proti? <stage>(9 članov.)</stage></p>
               <p>Hvala lepa.</p>
               <p>Prehajamo na odločanje o tretjem predlogu in sicer, da se besedilo drugega odstavka
               nadomesti z novim besedilom ki se glasi: za uresničevanje nalog iz tega zakona se
               zagotovijo denarna sredstva iz državnega proračuna v višini 3% davčnih prihodkov
               vsakoletnega proračuna Republike Slovenije. Vlada je izrazila svoje ostro
               nasprotovanje temu predlogu amandmaja. Dajem ga v odločanje.</p>
               <p>Kdo je za? <stage>(5 članov.)</stage> Kdo je proti? <stage>(8 članov.)</stage></p>
               <p>Hvala lepa.</p>
               <p>Prehajamo na 4. točko, gre za redakcijski amandma. V drugem odstavku se za besedami
               sedmega člena beseda - tega, nadomesti z besedo navedenega. Kdor podpira, naj prosim
               dvigne roko. Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Hvala.</p>
               <p>Potem imamo še zadnji predlog za amandma odbora s strani gospoda Brenčiča s
               popravkom, ki bi ga zdajle podal: dodatna sredstva v višini 0,1 bruto domačega
               proizvoda se na letni ravni za namene tega zakona dodeli v letih 2003 in 2004.
               Ministrstvo pisano z malo, pristojnemu za gospodarske dejavnosti. Bolje bi bilo za
               gospodarstvo po novem recimo, gospa, ne spremeni, včasih je bilo to ministrstvo. Se
               pravi - dodeli v letih 2003 in 2004 ministrstvo pisano z malo, pristojnemu za
               gospodarstvo iz naslova kupnin od prodaje državnega premoženja. Gospod Trček, vi ste
               že izrazili svoje nenasprotovanje. Ministrstvo za finance -</p>
            </sp>
            <sp xml:id="SDT3-OZG-Nujna-010-2002-11-29.sp25">

               <speaker>GOSPA________:</speaker>

               <p>Formulacija absolutno ni ustrezna zaradi tega, ker določamo višino v odnosu do bruto
               domačega proizvoda. Ne vemo, kolikšen to je, to se pravi neke planske kategorije in
               mislim, da nikoli ne bomo vedeli, kaj smo, kateri znesek smo imeli v mislih, ko smo
               to zapisali.</p>
               <p>Drugič pa, ker sta oba, to je torej tako<stage type="mag">(Nadaljevanje)</stage> proračun za leto 2003 kot za leto 2004 že v parlamentarni
               proceduri. In kolikor vem, za leto 2003 amandmirati tistih postavk, ki niso bile
               odprte, ne moremo, ne vi ne mi. Tako da se mi zdi, da je ta amandma
               brezpredmeten.</p>
            </sp>
            <sp xml:id="SDT3-OZG-Nujna-010-2002-11-29.sp26">

               <speaker>PODPREDSEDNIK BLAŽ KAVČIČ:</speaker>

               <p>Hvala za vaše mnenje. Gospod Kelemina.</p>
            </sp>
            <sp xml:id="SDT3-OZG-Nujna-010-2002-11-29.sp27">

               <speaker>BRANKO KELEMINA:</speaker>

               <p>Hvala. Saj mislim, da če je opredelitev oziroma formulacija "bruto domači proizvod"
               nejasna, predlagatelj lahko predlaga na podlagi sedanjih znanih podatkov številko,
               mislim, da približno vemo, kakšna je.</p>
               <p>Kar se pa tiče že nekako nemožnosti spreminjanja proračuna za leto 2003, se s tem ne
               bi strinjal. Državni zbor je tista institucija, ki sprejema rebalans proračuna, če je
               potreben, in tako naprej. Vsi instrumenti odločanja in odgovornosti dejansko ležijo
               na poslancih državnega zbora in državnega zbora kot celote. Če državni zbor nekaj
               odloči, ima vlada za narediti, tudi z rebalansom, če bo potrebno. To jemoje
               mišljenje. Če pa vi mislite drugače, da boste vi vladali oziroma odločali o teh
               stvareh namesto poslancev, potem pa pač boste vi, jaz ne vem.</p>
            </sp>
            <sp xml:id="SDT3-OZG-Nujna-010-2002-11-29.sp28">

               <speaker>PODPREDSEDNIK BLAŽ KAVČIČ:</speaker>

               <p>Verjetno gre za fazo, v kateri je sprejemanje sprememb proračuna za leto 2003. Imate
               besedo, gospa Kamnarjeva.</p>
            </sp>
            <sp xml:id="SDT3-OZG-Nujna-010-2002-11-29.sp29">

               <speaker>HELENA KAMNAR:</speaker>

               <p>Ja, natančno to. Torej, poslovnik državnega zbora, ne kakšen zakon, ki ga je
               predložila vlada, določa, kakšen je postopek sprejemanja rebalansa. Tako da mislim,
               da očitek, ki ga naslavljate na vlado, je popolnoma neutemeljen.</p>
               <p>V kolikor sekretariat za zakonodajo meni, da je možno v tem trenutku v proračun za
               leto 2003 določiti novo proračunsko postavko z neko vrednostjo, pa kakršnokoli se že
               dogovorimo, potem bi predlagala, da se namesto 0,1% zapiše 750 milijonov tolarjev.
               Ampak če je seveda pravno to možno.</p>
            </sp>
            <sp xml:id="SDT3-OZG-Nujna-010-2002-11-29.sp30">

               <speaker>PODPREDSEDNIK BLAŽ KAVČIČ:</speaker>

               <p>Gospa Briški, izzvani ste, prijazno izzvani.</p>
            </sp>
            <sp xml:id="SDT3-OZG-Nujna-010-2002-11-29.sp31">

               <speaker>GOSPA BRIŠKI:</speaker>

               <p>Ja, ja, se opravičujem, ker čisto točnega odgovora na to vprašanje ne morem podati.
               Namreč, za proračun oziroma za ta zakon in sploh za proračun je zadolžena kolegica,
               tako da ne vem, v kakšni fazi sprejemanja je in koliko je možno znotraj postavke še
               dopolnjevati.</p>
               <p>V kolikor bo pač odločitev tega odvisna od tega, bomo kolegico povprašala za mnenje.
               Hvala lepa.</p>
            </sp>
            <sp xml:id="SDT3-OZG-Nujna-010-2002-11-29.sp32">

               <speaker>PODPREDSEDNIK BLAŽ KAVČIČ:</speaker>

               <p>Hvala. Gospod Brenčič.</p>
            </sp>
            <sp xml:id="SDT3-OZG-Nujna-010-2002-11-29.sp33">

               <speaker>STANISLAV BRENČIČ:</speaker>

               <p>Hvala lepa. Pri tem bi rekel samo to, da je cela vrsta nekih zakonskih izhodišč, ki
               temeljijo na sklicevanju na bruto domači proizvod, to je pač termin, ki ga
               uporabljamo, tudi za pripravo državnega proračuna.</p>
               <p>Ne vem, če je to res tako nedefinirana ocena. Ta ocena je pač statistična, uradna,
               in ne vem, kako bi lahko to tretirali drugače.</p>
               <p>Drugo pa je celoten smisel tega zakona. Če ima ta država proračun za 2004, ki
               prihaja tako šele daleč v prihodnost, ali blizu, kakorkoli, tako zastavljen, da je
               vsako sprejemanje zakona v teh dveh letih, v tem letu, ki je pred nami, 2003, ki bo
               imelo finančne posledice, praktično izključujoče, potem jaz te države resnično več ne
               razumem. In ne razumem tudi predlagatelja,<stage type="mag">(Nadaljevanje)</stage> ki s tem zakonom želi v letu 2004 pa vendarle vstopati
               kot interventno v pomoč tisti družbi, da bo lahko preživela oziroma da ne bo izpadel
               redni in načrtovani prihodek za državni proračun.</p>
            </sp>
            <sp xml:id="SDT3-OZG-Nujna-010-2002-11-29.sp34">

               <speaker>PODPREDSEDNIK BLAŽ KAVČIČ:</speaker>

               <p>Proceduralno, izvolite, kolega Moge.</p>
            </sp>
            <sp xml:id="SDT3-OZG-Nujna-010-2002-11-29.sp35">

               <speaker>RODOLF MOGE:</speaker>

               <p>Mislim, da je kolega Brenčič zadel v srž problema. Ampak s sedanjim poslovnikom je
               urejeno naslednje, da amandmaji, ki imajo za posledico poseg v proračun, morajo biti
               ekstra obrazloženi in povedani, to poslovnik zahteva. Ali so bili ti tako vloženi, v
               skladu s poslovnikom, in v tem je zdaj srž problema.</p>
            </sp>
            <sp xml:id="SDT3-OZG-Nujna-010-2002-11-29.sp36">

               <speaker>GOSPA______:</speaker>

               <p>Predlog za amandma je. Torej, če ga bo odbor vložil, bo moral odbor tako
               obrazložitev...</p>
            </sp>
            <sp xml:id="SDT3-OZG-Nujna-010-2002-11-29.sp37">

               <speaker>RUDOLF MOGE:</speaker>

               <p>Vem, ampak zato mora pa predlagatelj, ko to predlaga, to povedati in dati v
               obrazložitvi. Jaz sem pač... Ne vem, jaz bi rad odločal o amandmaju, ki ga imam pred
               seboj, po njegovi vsebini. In ali ima ta vsebina, ki je bila predložena, to
               poslovniško določilo izpolnjeno?</p>
            </sp>
            <sp xml:id="SDT3-OZG-Nujna-010-2002-11-29.sp38">

               <speaker>PODPREDSEDNIK BLAŽ KAVČIČ:</speaker>

               <p>Pojasnilo, gospod. Imate popolnoma prav, vendar v tem konkretnem primeru gre za
               predlog amandmaja za amandma odbora. Ne gre za formalno vložen amandma, to še ni
               amandma v tem trenutku.</p>
            </sp>
            <sp xml:id="SDT3-OZG-Nujna-010-2002-11-29.sp39">

               <speaker>RUDOLF MOGE:</speaker>

               <p>Mislim, da če nekdo da predlog, mislim, če je resen, potem je predlagal tak predlog,
               ki je konsistenten, ne pa, da ga zdaj mi vsi tu gradimo kot amandma odbora. Jaz pač
               tega drugje nisem navajen.</p>
            </sp>
            <sp xml:id="SDT3-OZG-Nujna-010-2002-11-29.sp40">

               <speaker>PODPREDSEDNIK BLAŽ KAVČIČ:</speaker>

               <p>Hvala. Pred vami se je javil... Lahko? Ja, okej.</p>
            </sp>
            <sp xml:id="SDT3-OZG-Nujna-010-2002-11-29.sp41">

               <speaker>STANISLAV BRENČIČ:</speaker>

               <p>Gospod podpredsednik, v gradivu, ki sem ga posredoval kot delovno gradivo odboru za
               povzem tega amandmaja, je bila navedena tudi obrazložitev, v skladu s poslovnikom.
               Ali je ta obrazložitev taka, da bi sedla finančnemu ministrstvu, ne vem. Ampak želeni
               vsebini in namenu je bila priložena obrazložitev, ki je v nekaj stavkih bila
               vsebinsko podana. Tako da pripravljen predlog je v skladu s poslovnikom. Hvala.</p>
            </sp>
            <sp xml:id="SDT3-OZG-Nujna-010-2002-11-29.sp42">

               <speaker>PODPREDSEDNIK BLAŽ KAVČIČ:</speaker>

               <p>Hvala. Gospod Jerovšek.</p>
            </sp>
            <sp xml:id="SDT3-OZG-Nujna-010-2002-11-29.sp43">

               <speaker>JOŽEF JEROVŠEK:</speaker>

               <p>Podobna mnenja so že bila izražena, ampak kot je gospa Kamnarjeva prej rekla, da je
               tudi ta amandma brezpredmeten, torej so vsi amandmaji brezpredmetni in smatram, da je
               potem tudi zakon brezpredmeten.</p>
               <p>Žal, tri dni že sedimo tukaj, pa že prejšnji teden smo sedeli za tako materijo,
               mislim, da ima pravzaprav ministrstvo, vlada druge mehanizme. V vsakem podjetju so
               neki menedžerji, vsak lahko naredi menedžersko podjetje...</p>
            </sp>
            <sp xml:id="SDT3-OZG-Nujna-010-2002-11-29.sp44">

               <speaker>PODPREDSEDNIK BLAŽ KAVČIČ:</speaker>

               <p>Gospod Jerovšek, se lahko omejite na diskusijo o tem amandmaju.</p>
            </sp>
            <sp xml:id="SDT3-OZG-Nujna-010-2002-11-29.sp45">

               <speaker>JOŽEF JEROVŠEK:</speaker>

               <p>Ja, ja, menedžersko pogodbo, in bo pač plasirala prek tistega sredstva, tako kot v
               primeru Elan.</p>
            </sp>
            <sp xml:id="SDT3-OZG-Nujna-010-2002-11-29.sp46">

               <speaker>PODPREDSEDNIK BLAŽ KAVČIČ:</speaker>

               <p>Hvala lepa. Gospa Kamnarjeva, prosim.</p>
            </sp>
            <sp xml:id="SDT3-OZG-Nujna-010-2002-11-29.sp47">

               <speaker>HELENA KAMNAR:</speaker>

               <p>Samo eno stvar bi rada še pojasnila.</p>
               <p>Jaz sem govorila o brezpredmetnosti v odnosu do proračunov, ki sta v proceduri, in
               glede na poslovnike, kakršni so o postopkih sprejemanja proračuna - da ne bo kakšnega
               nesporazuma.</p>
               <p>Rada bi vas pa opozorila še na eno stvar. Pri obravnavanju zakona o izvrševanju
               proračuna in programu prodaje državnega premoženja je odbor za finance sprejel
               amandma, po katerem naj bi se dodatni 2 milijardi <stage type="mag">(Nadaljevanje)</stage> sredstev namenilo za izvajanje tega zakona.</p>
               <p>Tako, da pomeni poleg tiste milijarde 250 iz kupnin, še 2 milijardi in poleg tega je
               v proračunu še 500 milijonov nepovratnih sredstev. Tako da velikost tega denarja po
               tistem amandmaju na zakon o izvrševanju proračuna, je 3 milijarde 750 milijonov.</p>
               <p>Tako da jaz mislim, da glede na situacijo, kakršna je in kriterije kakršni so, bi ta
               sredstva lahko zadoščala za leto 2003 v kolikor se bo seveda izkazalo med letom, da
               ne zadoščajo, je še vedno moč intervenirati za proračunsko rezervo.</p>
               <p>Takšen je moj pogled na stvari. Hvala.</p>
            </sp>
            <sp xml:id="SDT3-OZG-Nujna-010-2002-11-29.sp48">

               <speaker>PODPREDSEDNIK BLAŽ KAVČIČ:</speaker>

               <p>Hvala, gospa Kamnarjeva. No, saj moram reči, zdaj smo pri tem členu prišli do teh
               finančnih implikacij, ki jih je pa sicer vlada obrazložila z neko oceno, da bo šlo za
               slabe 4 milijarde tolarjev sredstev v letu 2003, na našem prvem zasedanju že. Dobro.
               Gospod ...</p>
            </sp>
            <sp xml:id="SDT3-OZG-Nujna-010-2002-11-29.sp49">

               <speaker>STANISLAV BRENČIČ:</speaker>

               <p>Samo, lepo prosim. Gospa državna sekretarka, a to stoji ... <stage>/nerazumljivo./</stage>, da je
               tisti del, o katerem ste govorila, sredstev v državnem proračunu namenjen za potrebe
               tega zakona. A stoji to tako?</p>
            </sp>
            <sp xml:id="SDT3-OZG-Nujna-010-2002-11-29.sp50">

               <speaker>HELENA KAMNAR:</speaker>

               <p>Da.</p>
            </sp>
            <sp xml:id="SDT3-OZG-Nujna-010-2002-11-29.sp51">

               <speaker>STANISLAV BRENČIČ:</speaker>

               <p>Za potrebe tega zakona.</p>
            </sp>
            <sp xml:id="SDT3-OZG-Nujna-010-2002-11-29.sp52">

               <speaker>HELENA KAMNAR:</speaker>

               <p>Ja.</p>
            </sp>
            <sp xml:id="SDT3-OZG-Nujna-010-2002-11-29.sp53">

               <speaker>PODPREDSEDNIK BLAŽ KAVČIČ:</speaker>

               <p>Hvala. Gospod Pohorec, imate besedo.</p>
            </sp>
            <sp xml:id="SDT3-OZG-Nujna-010-2002-11-29.sp54">

               <speaker>VALENTIN POHOREC:</speaker>

               <p>Jaz sem hotel pojasnilo med tem že sprejetim amandmajem k 25. členu pod točko 1.
               Razumem ga tako, da torej takšen kot je proračun pripravljen ali pa za 2003 že
               sprejet, v koliko ga ne bomo dopolnjevali, imajo ministrstva pristojna za to
               področje, že neko vsoto planirano in gospa je malo prej pojasnila, gospa Kamnarjeva.
               Koliko približno tega bo.</p>
               <p>Če bi zdaj še sprejeli pod točko 5, bi po mojem ta prvi že sprejeti amandma
               porušili. Ker tam govorimo tako kot je v proračunu, tu pa mu zdaj postavljamo neko
               drugo razmejitev. Neko postavko, ki meji na oziroma temelji na 0,1 procenta bruto
               domačega proizvoda. Tako da, rad bi pojasnilo, pačpojasnilo, dodatna sredstva. Ampak
               vse skupaj je pa v proračunu. Prosim.</p>
            </sp>
            <sp xml:id="SDT3-OZG-Nujna-010-2002-11-29.sp55">

               <speaker>PODPREDSEDNIK BLAŽ KAVČIČ:</speaker>

               <p>Ja, saj, opozorilo. Gospod Moge, izvolite.</p>
            </sp>
            <sp xml:id="SDT3-OZG-Nujna-010-2002-11-29.sp56">

               <speaker>RUDOLF MOGE:</speaker>

               <p>Mislim, da prvo opozorilo kolegice Kamnarjeve, da je to ta mera, po kateri bi se te
               stvari oplajale, bruto domači proizvod ni poznan. Lahko potem gremo, ni povedano za
               katero leto, niti kako, ali za preteklo leto ali za to leto. In naprej, zdaj, kdaj
               bomo vzeli. In če za isto leto, ta stvar ni poznana. In lahko potem zakon nekaj
               nalaga poslancem, kar ne bodo mogli izvršiti.</p>
               <p>Če bi šli na drugo, da bi tudi v tem zakonu vir napajanja, pač teh sredstev
               definirali, potem moram reči, da med bruto domačim proizvodom, pa višino proračuna
               tam nekje faktor 3 do 4. In to kar je kolegica Kamnarjeva rekla, bi tu moralo biti
               potem, kaj jaz vem, 0,3 ali pa 0,4 vrednosti celotnega proračuna Republike Slovenje.
               Kar so pa v bistvu vsa sredstva, ki jih država za šport. Vsa sredstva, pa še sploh
               tega ne dosega.</p>
               <p>Se pravi, da je treba druge kategorije nekje primerjati med seboj in zaradi tega se
               meni zdi ta ureditev, ki jo je kolega Brenčič v prvem amandmaju povedal, zadostna za
               to garancijo<stage type="mag">(Nadaljevanje)</stage> kar jo je dala
               ministrica potem, ko je rekla, da so ta sredstva v proračunu namenjena.</p>
            </sp>
            <sp xml:id="SDT3-OZG-Nujna-010-2002-11-29.sp57">

               <speaker>PODPREDSEDNIK BLAŽ KAVČIČ:</speaker>

               <p>Hvala za vaše mnenje. Ja, gospod Drobnič.</p>
            </sp>
            <sp xml:id="SDT3-OZG-Nujna-010-2002-11-29.sp58">

               <speaker>MAG. JANEZ DROBNIČ:</speaker>

               <p>Hvala lepa ... <stage>/nerazumljivo./</stage> ... sem tudi nekako izzvan. Zdaj tole, se
               pogovarjamo, kakšna višina pomoči, ko ste omenila, gospa državna sekretarka,
               milijardo 600 ali milijardo 700. To je pravzaprav petina, no ali pa polovico tistega,
               kar je pravzaprav šlo samo v eno firmo lansko leto oziroma pred lansko leto v
               Elan.</p>
               <p>Dokler država nima prave strategije, kako se lotiti tega po sektorjih, po tistih
               globalistih ali podobno, je tole razpravljanje čista politična demagogija. In jaz
               mislim, da iz tega ne bo kaj dosti koristi.</p>
               <p>Se pa z gospodom Kavčičem ne strinjam, da je pač treba prepustiti dogajanje podjetij
               neki evolucijski teoriji. Jaz tako ali tako ne verjamem v evolucijsko teorijo, ki je,
               sploh so jo v Ameriki zavrgli, Darwinovo teorijo, zdaj pa bi tukaj na tak način.</p>
               <p>Seveda, podjetja se prizadevajo obdržati se, na vsak način, država ...
               <stage>/nerazumljivo./</stage> ... pomaga, vendar pa reči na tak način, ker so druge oblike pomoči,
               bodisi horizontalne. Država lahko celemu sektorju, zdaj reči, tekstilna industrija
               nima nobene perspektive, ajde pustimo jo. So oblike pomoči, ki ne preferirajo
               posameznike. Pomagajo celemu sektorju, zato ker je bil mogoče napačen pristop. Če
               tekstilna industrija lahko živi v Italiji ali pa obutvena pa v Španiji, ki imajo
               večje, višje stroške dela, potem hudiča lahko tudi v Sloveniji. Je nekaj narobe.
               Potem za skupno nastopanje.</p>
               <p>In jaz bi pričakoval, da za te oblike pomoči, ki ne preferirajo posameznih podjetij,
               da se namenja večji del denarja in da se uresniči tisto, kar je tudi Rop nekako
               omenjal, v nek proticiklicni stabilizator, večja sredstva v investicije. Skozi to bi
               se pojačale investicije, ki bi oživele gospodarski ciklus.</p>
               <p>Vendar res še enkrat ponavljam, dokler pa je ta strategija, je ni in potem bi to
               bila lahko samo dotiranje političnega denarja, je pa seveda vprašljivo, so vprašljivi
               taki postopki, ki jih danes počenjamo. In so problematični. Tako, da sem jaz
               razdvojen, kako pri tem, kako tem stvarem streči.</p>
            </sp>
            <sp xml:id="SDT3-OZG-Nujna-010-2002-11-29.sp59">

               <speaker>PODPREDSEDNIK BLAŽ KAVČIČ:</speaker>

               <p>Ja, gospod Moge.</p>
            </sp>
            <sp xml:id="SDT3-OZG-Nujna-010-2002-11-29.sp60">

               <speaker>RUDOLF MOGE:</speaker>

               <p>Ja, neka strategija, kolega Drobnič, zagotovo je. V Evropi se pozna približno,
               govorim za druga področja, koliko je nekje poraba, koliko je bruto družbenega
               proizvoda. Gre za vojsko, koliko gre za izobraževanje, koliko gre za kulturo in tako
               naprej. Jaz vam lahko cifre povem na področju, kjer sem doma. Za izobraževanje je
               povprečje 6 procentov. In mi smo se iz 4 do 6 procentov temu približali. Govorim
               približno koliko naj bi bilo za šport, tega, tako da splošne te cifre so nekje
               poznane.</p>
               <p>In jaz tudi ne verjamem v tisto teorijo, ki pravi, da so pa kultura, pa šport, pa
               vse ostale reči poraba. To pa ni. Mi se zdaj pa pogovarjamo o tistih, pomoči tistim,
               iz katerih naj bi se pa pač preko tržnih zakonitosti, oni ta drugi segment
               napajal.</p>
               <p>In jaz sem za to, da pri tem prehodu, pa v času kjer smo, da se te stvari dorečejo.
               Da se tudi nekako zberejo sredstva, da se tem pomaga. Če kdo drug, potem s kolegom
                  Pečetom<stage type="mag">(Nadaljevanje)</stage> veva, iz okolja,
               iz katerega izhajava, v kakšnih stiskah so nekatera podjetja. Zato se mi zdi to
               pametno.</p>
               <p>Samo zdi se mi, da bi ta prvi amandma od kolega Brenčiča bil zelo dober - jaz sem ga
               podprl - da bi bilo drugi amandma, če bi ga že podprli, poiskati v neki drugi rešitvi
               ali pa v neki drugi obliki. Takšnega kot je ne morem podpreti, kljub dobrim namenom.
           </p>
            </sp>
            <sp xml:id="SDT3-OZG-Nujna-010-2002-11-29.sp61">

               <speaker>PODPREDSEDNIK BLAŽ KAVČIČ:</speaker>

               <p>Ja, saj mislim, da je tu en predlog s strani ministrstva, ki rešuje to, za predlog
               amandmaja.</p>
               <p>Kolega Diaci ima besedo.</p>
            </sp>
            <sp xml:id="SDT3-OZG-Nujna-010-2002-11-29.sp62">

               <speaker>MARKO DIACI:</speaker>

               <p>Hvala za besedo. Mogoče bi malo pomagal pri tem petem amandmaju.</p>
               <p>In sicer bi predlagal gospodu Brenčiču, ki je predlagatelj, da za besedami "bruto
               domačega proizvoda" doda "glede na predpreteklo leto". To pa se potem konkretno vidi,
               katera cifra je. Hvala.</p>
            </sp>
            <sp xml:id="SDT3-OZG-Nujna-010-2002-11-29.sp63">

               <speaker>PODPREDSEDNIK BLAŽ KAVČIČ:</speaker>

               <p>Hvala. Dobro.</p>
               <p>Skratka, če rezimiramo, vlada tako formuliranega amandmaja ne podpira, iz
               obrazloženih razlogov. Imamo pa tu predlog ministrstva za amandma odbora, ki naj bi
               prispeval k večji jasnosti, vendar bi ga umestili v sedmo poglavje pod prehodne in
               končne določb kot 26.a člen, in sicer je tekst naslednji: "V letu 2003 se v okviru
               finančnega načrta ministrstva, pristojnega za gospodarstvo, v računu finančnih
               terjatev in naložb dodatno zagotovijo sredstva za namene tega zakona v višini 750
               milijonov tolarjev." Ampak o tem bi - to zdajle samo dajem v informacijo, o tem bi se
               pač odločali kasneje. Samo tako, da veste, da bi s tem lahko nadomestili to besedilo,
               ki ga spremlja kar nekaj problemov, ki so bili obrazloženi.</p>
               <p>Dajem torej... Ja, gospod Brenčič, zdaj imamo še dodatno vprašanje, ali se strinjate
               s tem predlogom gospoda Diacija, da bi se dodalo "glede na predpreteklo leto", to,
               kar je razložil, ali menite, da ni potrebno dopolnjevati, preden dam v odločanje vaš
               predlog amandmaja.</p>
            </sp>
            <sp xml:id="SDT3-OZG-Nujna-010-2002-11-29.sp64">

               <speaker>STANISLAV BRENČIČ:</speaker>

               <p>Menim, da ni potrebno. Mi smo v memorandumu za proračun 2003 in v sami obrazložitvi
               celo vrsto agregatnih postavk, vso primerjavo delali na vrednosti v bruto domačem
               proizvodu in ne vem, zakaj ga ni mogoče meriti tudi v tem, ko proračun delaš.</p>
            </sp>
            <sp xml:id="SDT3-OZG-Nujna-010-2002-11-29.sp65">

               <speaker>PODPREDSEDNIK BLAŽ KAVČIČ:</speaker>

               <p>Dobro. Kolega Diaci, če se strinjate, bi potem dal v odločanje ta osnovni tekst.</p>
               <p>Kdo se torej strinja s predlogom amandmaja s strani gospoda Brenčiča? <stage>(4 člani.)</stage> Kdo
               je proti? <stage>(6 članov.)</stage></p>
               <p>Hvala lepa.</p>
               <p>S tem smo izčrpali obravnavo 25. člena.</p>
               <p>Pri 26. členu imamo predlog za amandma odbora, da se črta tretji odstavek. Odpiram
               razpravo.</p>
               <p>Prehajamo na odločanje.</p>
               <p>Kdo se strinja s tem predlogom? <stage>(8 članov.)</stage> Je kdo proti? <stage>(Nihče.)</stage></p>
               <p>Hvala lepa.</p>
               <p>No, in sedaj <stage type="mag">(Nadaljevanje)</stage> lahko preidemo
               k prej obrazloženemu amandmaju, ki naj bi delno vsaj razreševal vprašanje tega
               dodatnega obsega sredstev v višini 750 milijonov. Odpiram razpravo o predlogu
               amandmaja za novi 26.a člen.</p>
               <p>Gospa Kamnarjeva, dodatna obrazložitev, prosim. ...<stage>/Medsebojni pogovor/</stage>... Saj, če
               bodo kakšna vprašanja... To je pod sedmo poglavje, ja, ja, prej sem povedal, zdaj pa
               ne mogoče. Gospa Kamnarjeva, prosim.</p>
            </sp>
            <sp xml:id="SDT3-OZG-Nujna-010-2002-11-29.sp66">

               <speaker>HELENA KAMNAR:</speaker>

               <p>Morda samo toliko. Rada bi poudarila, da s to rešitvijo dosežemo isti cilj, kot ga je
               predlagal gospod Brenčič. Na koncu pridemo na 4 milijarde 500 tolarjev, to je pa
               skoraj natančno to, kar ste vi predlagali, če vzamemo kot osnovo bruto domači
               proizvod v tem trenutku.</p>
               <p>Struktura teh virov bi bila pa sledeča - seveda, to je predpostavka, da upoštevamo
               tudi amandma odbora za finance - da bi imeli 3 milijarde 250 vezanih na kupnino od
               premoženja, kar pomeni, da je časovno tudi vezano na to, kdaj bo premoženje predano.
               Talum je v postopku prodaje, tako da ni čisto na začetku, že nekje proces teče. In
               milijardo 250 denarja bi bilo pa na tak način na voljo pravzaprav takoj, ko bi
               proračun stopil v veljavo. Od tega 500 milijonov kot subvencijska sredstva, torej kot
               nepovratna sredstva, in razlika 750 milijonov kot povratna sredstva, bodisi v obliki
               nekih ugodnih kreditov ali kaj podobnega, tako kot zakon pač predvideva.</p>
               <p>Skratka, gre za neko optimalno kombinacijo, ki jo je tudi ministrstvo načrtovalo, ko
               je postavljalo sam zakon.</p>
               <p>Mislim, da je prednost tega, v primerjavi z amandmajem gospoda Brenčiča, preprosto v
               tem, da bo denar prej na razpolago, ker ni časovno vezan na prodajo premoženja. In
               mislim, da je rešitev dosti dobra.</p>
               <p>Seveda pa, po moji sodbi, se s tem izognemo še zagati amandmiranja proračuna za leto
               2003, sprememb proračuna za leto 2003, ker po določilih zakona o javnih financah, če
               poseben zakon določi novo obveznost v času izvajanja proračuna, je to moč vključiti v
               proračun, čeprav ni bilo eksplicitno določeno v samem proračunu.</p>
               <p>Tako da mislim, da praktično dve težavi odpravimo. Hvala lepa.</p>
            </sp>
            <sp xml:id="SDT3-OZG-Nujna-010-2002-11-29.sp67">

               <speaker>PODPREDSEDNIK BLAŽ KAVČIČ:</speaker>

               <p>Hvala, gospa Kamnarjeva. Mislim, da to pojasnjuje zadevo.</p>
               <p>Predlog amandmaja za amandma odbora dajem v odločanje.</p>
               <p>Kdo se s tem strinja? <stage>(11 članov.)</stage> Je kdo proti? <stage>(Nihče.)</stage></p>
               <p>Hvala lepa.</p>
            </sp>
            <sp xml:id="SDT3-OZG-Nujna-010-2002-11-29.sp68">

               <speaker>BRANKO KELEMINA:</speaker>

               <p>Jaz bi imel en predlog...</p>
            </sp>
            <sp xml:id="SDT3-OZG-Nujna-010-2002-11-29.sp69">

               <speaker>PODPREDSEDNIK BLAŽ KAVČIČ:</speaker>

               <p>Gospod Kelemina, v zvezi s čim?</p>
            </sp>
            <sp xml:id="SDT3-OZG-Nujna-010-2002-11-29.sp70">

               <speaker>BRANKO KELEMINA:</speaker>

               <p>V zvezi z novim 26.b členom. ...<stage>/Medsebojni pogovor/</stage>...</p>
            </sp>
            <sp xml:id="SDT3-OZG-Nujna-010-2002-11-29.sp71">

               <speaker>PODPREDSEDNIK BLAŽ KAVČIČ:</speaker>

               <p>Izvolite, gospod Kelemina.</p>
            </sp>
            <sp xml:id="SDT3-OZG-Nujna-010-2002-11-29.sp72">

               <speaker>BRANKO KELEMINA:</speaker>

               <p>Predlagal bi, če lahko, da bi <stage type="mag">(Nadaljevanje)</stage>
               mogoče glede tega nadzora in izvajanja tega zakona nekje zapisali - to je mogoče 26.b
               člen ali kateri je že zdaj na vrsti, ne vem - da bi vlada Republike Slovenije vsakih
               šest mesecev poslala poročilo o izvajanju tega zakona tudi v državni zbor. Glede na
               to, da smo toliko govorili, kako je to pomemben zakon, in smo ga čakali zdaj leto dni
               skoraj, bi bilo prav, da smo zelo na tekočem, kako se te stvari uresničujejo. In da
               potem tudi lahko seveda v skladu z našim poslovnikom ustrezno ukrepamo, v kolikor
               stvari ne bi bile take, kot so pričakovane s tem zakonom.</p>
               <p>Zdaj, če vi to sprejemate, ne vem, ampak mislim, da bi moral dobivati tudi državni
               zbor neka poročila, kako se ta zakon izvršuje. Če ne zaradi drugega, vsaj zaradi
               tega, ker smo toliko govorili, kako je ta zakon pomemben in kaj vse od njega
               pričakujemo, in obljubljali gospodarstvu v težavah in tako naprej te možnosti
               nadaljnjega prestrukturiranja. Mislim, da bi bilo prav, da to storimo. Jaz bi
               predlagal takšen amandma, če se da, da ga odbor vzame kot svojega, če se strinja.
           </p>
            </sp>
            <sp xml:id="SDT3-OZG-Nujna-010-2002-11-29.sp73">

               <speaker>PODPREDSEDNIK BLAŽ KAVČIČ:</speaker>

               <p>Ja, mogoče najprej mnenje vlade.</p>
            </sp>
            <sp xml:id="SDT3-OZG-Nujna-010-2002-11-29.sp74">

               <speaker>GOSPOD______:</speaker>

               <p>Hvala. Ne vidim razloga, da bi nasprotovali takemu predlogu, seveda malo
               modificiranemu, če hočete. Vztrajate na tem, da je notri potem, če bi se poročalo
               enkrat letno. Mislim pa, da ni treba, da je to v zakonu, lahko državni zbor tudi
               drugače postavi zahtevo, da se mu poroča. Samo ne bi rad zdaj zaostroval debate.</p>
            </sp>
            <sp xml:id="SDT3-OZG-Nujna-010-2002-11-29.sp75">

               <speaker>PODPREDSEDNIK BLAŽ KAVČIČ:</speaker>

               <p>Ja, smo na meji tega, da, bi rekel, zakonodajna oblast potem že poskuša posegati v
               izvršilno oblast in potem krmiliti te zadeve.</p>
               <p>Mislim pa, da ta osnovna ideja, da je treba poročati, pa seveda mora biti
               spoštovana. Zdaj je samo vprašanje, ali obstoječi instrumenti poročanja o izvrševanju
               proračuna morda že sami po sebi zadoščajo, z dodatno možnostjo, da seveda odbor za
               gospodarstvo, tako kot druga delovna telesa, lahko kadarkoli o kakšnem pomembnem
               področju, vprašanju zahteva poročilo. Mislim, da je vprašljivo, če je res nujna
               potreba za umestitev tega v zakon na tak način.</p>
               <p>Samo še trenutek, gospod Kelemina. Gospa Kamnarjeva.</p>
            </sp>
            <sp xml:id="SDT3-OZG-Nujna-010-2002-11-29.sp76">

               <speaker>HELENA KAMNAR:</speaker>

               <p>Na vsak način. Torej poročilo oziroma zaključni račun proračuna in njegov tisti del,
               kjer gre za obrazložitev oziroma za razlago doseženih ciljev in rezultatov,
               predpostavlja, da se vsak program, vsebinski program, ki je postavljen v proračunu,
               primerno obrazloži glede tega, v kolikšni meri so bili cilji, ki so bili začrtani- in
               tu so začrtani seveda z zakonom - tudi realizirani v posameznem časovnem obdobju.</p>
               <p>Tako da mislim, da dejansko v samem zaključnem računu proračuna bi to poročilo
               moralo biti vključeno, seveda če nimate tu kaj bolj eksplicitnega v mislih. Ta
               poročila so pač <stage type="mag">(Nadaljevanje)</stage> morda
               nekoliko manj specificirana. Domnevam, da bi vas zanimala konkretna navedba vseh
               firm, ki bi bile vključene v posameznem obdobju in podobne zadeve. Ampak to se ob
               obravnavi tega zaključnega računa lahko mirno kot dodatno zahteva od vlade, da to
               pojasni.</p>
            </sp>
            <sp xml:id="SDT3-OZG-Nujna-010-2002-11-29.sp77">

               <speaker>PODPREDSEDNIK BLAŽ KAVČIČ:</speaker>

               <p>To je eno. Drugo pa, seveda lahko odbor za gospodarstvo, kot sem prej omenil, za taka
               vprašanja, kot je problematika spodbujanja ali pa pomoči v gospodarstvu, lahko
               kadarkoli opravi razpravo poglobljeno in zahteva poročilo ministrstva o tej zadevi.</p>
               <p>Gospod Kelemina, imate besedo. Če boste vztrajali, vas bom prosil, da pripravite
               amandma. Meni se skorajda ne zdi, glede na to obrazložitev, potrebno.</p>
            </sp>
            <sp xml:id="SDT3-OZG-Nujna-010-2002-11-29.sp78">

               <speaker>BRANKO KELEMINA:</speaker>

               <p>Hvala za besedo, še enkrat. Poglejte, se opravičujem, ampak mogoče res smo malo
               poslanci postali preveč indiferentni do te vloge, ki nam jo je ustava dala. Mi
               dejansko imamo pravico dnevno nadzirati vlado, kaj počne in če dela tako, kot smo se
               mi odločili v državnem zboru. Te pravice nam ne sme nihče vzeti, vsaj tako v ustavi
               piše, pa tudi v našem poslovniku, prejšnjem, zdaj v novem ne vem točno. In pač mi
               odločamo o tem, kakšne podatke hočemo.</p>
               <p>Strinjam se s tem, da mi recimo lahko prek odborov te stvari zahtevamo, ne gre pa za
               to, gospa Kamnarjeva, da bi mi zahtevali verjetno podatke, katera podjetja so dobila
               in tako naprej, če že mogoče gre tudi za neko skrivnost. V glavnem gre za učinke, za
               nas je pomembno, koliko je bilo sredstev danih in kakšni učinki so bili, ker je treba
               te stvari spremljati in moramo vedeti "feedback", kaj se je dejansko zgodilo, ali so
               te firme potem dosegle, mislim, je zakon dosegel svoj namen, in ali je potrebno še
               mogoče zaradi potreb in tako naprej ukrepati ponovno, da državni zbor sprejmeše neke
               dodatne ukrepe. Skratka, gre za to. Mi imamo to pravico spremljati in tudi sugerirati
               oziroma sprejemati nove ukrepe, ki naj poskušajo pospešiti določene aktivnosti, če so
               potrebne.</p>
               <p>Skratka, jaz lahko vztrajam na tem, če hočete, lahko tudi ne. Prosil bi pač za
               mnenje še drugih poslancev. Hvala.</p>
            </sp>
            <sp xml:id="SDT3-OZG-Nujna-010-2002-11-29.sp79">

               <speaker>PODPREDSEDNIK BLAŽ KAVČIČ:</speaker>

               <p>Gospod Drobnič, prosim.</p>
            </sp>
            <sp xml:id="SDT3-OZG-Nujna-010-2002-11-29.sp80">

               <speaker>MAG. JANEZ DROBNIČ:</speaker>

               <p>Sam se s predlogom Kelemine strinjam. Namreč, zakaj.</p>
               <p>To izgleda zdajle samo po sebi umevno, to ni nič, gospod Kavčič, da bi mi kakšne
               pristojnosti presegali z zahtevo po tem, da dobimo poročilo za sredstva, ki jih je
               namenil proračun in sprejel državni zbor. To je zanesljivo, da moramo za to
               prevzemati tudi odgovornost in zahtevamo od vlade.</p>
               <p>Ampak nekaj drugega se nam v parlamentu dogaja: da želimo dobiti podatke, recimo, o
               državnem premoženju - zdaj je bilo ob tem poročilu - pa saj ste nas preglasovali, da
               ni potrebno! Saj za vas kot vladajočo koalicijo res ni nič potrebno, ampak ne glede
               na to, kdo je zdaj na oblasti, je to potrebno notri zapisati. Zdaj, če ni na pol
               lega, pa vsako leto, in da se pripravi to, ne da potem skozi glasovanje ugotavljamo,
               ali je to potrebno ali ne. Seveda po elementih, kot je treba. Zdaj, če je v proračunu
               napisano tri stavke, da je bilo vse v redu izvršeno, finance, bilo je denarja 4
               milijarde, porabljenih 4 milijarde in šlus in gre karavana dalje.</p>
               <p>To poanto sem pravzaprav čutil od gospoda Kelemine. To je bilo tisto. Saj smo
               zahtevali marsikaj, pa ni prišlo nič, se je ustavilo. Pa kaj, ali nimamo pravice? Če
               smo sprejemali proračun, moramo tudi zaključno poročilo sprejeti in poročilo dobiti,
               ne?</p>
            </sp>
            <sp xml:id="SDT3-OZG-Nujna-010-2002-11-29.sp81">

               <speaker>PODPREDSEDNIK BLAŽ KAVČIČ:</speaker>

               <p>Ja, saj o tem ni nobenega dvoma, gospod Drobnič.</p>
               <p>Gospod Moge ima besedo.</p>
            </sp>
            <sp xml:id="SDT3-OZG-Nujna-010-2002-11-29.sp82">

               <speaker>RUDOLF MOGE:</speaker>

               <p>No, s podobno dilemo smo se tudi na drugih odborih srečali in so nekateri, ki niso
               dobro poznali poslovnika, nasprotovali temu, da lahko delovno telo zahteva. Ampak
               seveda vas ne bi žalil, ker vsi poslovnik dobro poznate, kateri člen je. Delovno telo
               lahko zahteva<stage type="mag">(Nadaljevanje)</stage> od vlade, da to naredi. In se ve, koliko članov delovnega telesa lahko
               to zahteva, sproži, in se to obravnava. Meni se pa, kolegice in kolegi, ne zdi to
               vredno, če pogledate, prej smo imeli 60 točk dnevnega reda za sejo državnega zbora,
               zdaj pa za vsak zakon napisali, da zahteva vsako leto od vlade državni zbor poročilo
               in bi poročila obravnavali. Tako da bi bilo v redu, da bi bilo notri, recimo, da
               enkrat letno poroča o nacionalnem programu športa, enkrat o nacionalnem programu
               kulture, enkrat nacionalnem programu raziskovalne dejavnosti, enkrat o izvajanju
               programa, kaj vem, s področja višjega šolstva, drugič za raziskovanje, in bi bili
               zasuti s temi poročili.</p>
               <p>Meni se zdi - jaz sem zelo vesel, ker zelo skrbno spremljate vi zakonodajo na tem
               področju - da imate vse možnosti oziroma da imate dosti možnosti, pa vsak posameznik,
               da to razpravo potem po enem letu sprožite, v kolikor je takšna volja. Zdi se mi pa s
               tem obremenjevati cel državni zbor, z vsakim zakonom da bi vlada poročala, in potem
               mora seto uvrstiti seveda na dnevni red, da bi potem to mnenje tam - to se mi pa zdi
               malo odveč.</p>
               <p>Zato ta skrb, kolega Kelemina, ki jo imate vi, jaz jo zelo cenim, ampak so možnosti
               notri, da se to znotraj delovnega telesa uredi. <stage>/Oglašanje iz klopi./</stage> Ja, da se
               opravi. In se mi zdi, veste, kolegi, zdaj ko je nov poslovnik, da tudi ne bomo več
               taki sužnji, kot smo bili doslej, ko smo imeli po 60 točk dnevnega reda, pa smo celo
               novo zakonodajo sprejemali, pa popravljali za Evropsko skupnost, da bo nastopil čas,
               kose bomo lahko zakonov pa izvajanja programov poslanci tudi vsebinsko lotili. Zdaj
               smo pa dostikrat zasuti z delom in v tistem času, mislim, da ni daleč od tega, bo
               tudi samoumevno to, da bo delovno telo pogledalo realizacijo tistega, kar je nekje
               vlada v določenem zakonu se zavezala, da bo pač izvršila.</p>
            </sp>
            <sp xml:id="SDT3-OZG-Nujna-010-2002-11-29.sp83">

               <speaker>PODPREDSEDNIK BLAŽ KAVČIČ:</speaker>

               <p>Hvala za vaše mnenje, z njim se strinjam. Gospa Kamnarjeva je hotela še dodatno
               pojasnilo.</p>
            </sp>
            <sp xml:id="SDT3-OZG-Nujna-010-2002-11-29.sp84">

               <speaker>HELENA KAMNAR:</speaker>

               <p>Morda gospodu Drobniču. Mislim, da je tu očitek, da vlada ne poroča državnemu zboru
               in ne daje podatkov, neutemeljen.</p>
               <p>Poglejte vaše razprave o zaključnem računu proračuna. Poglejte, kolikokrat ste na
               vlado naslovili vprašanje, kako je izvrševala kakšen program. Lahko greste prek
               magnetogramov. Poglejte, kako je včeraj v državnem zboru izgledala obravnava
               zaključnega računa proračuna. In ne reči, da je vlada tista, ki noče. Če napiše
               slabo, je to drugo vprašanje, ampak vi vedno lahko še zahtevate kaj drugega od nje.</p>
               <p>In okoli premoženja, da ga vlada noče dati - zaključni račun za leto 1999 je
               vseboval premoženjsko bilanco, ene same besede v parlamentu ni bilo na to; pa bi
               lahko tudi rekli, da je slabo pripravljena in da zahtevate novo. Ene same besede -
               nazadnje še vedeli niste v parlamentu, da ste to obravnavali.</p>
               <p>Skratka, mislim, da očitki, ki letijo na to temo v zadnjem času na vlado, so v
               veliki meri neutemeljeni.</p>
            </sp>
            <sp xml:id="SDT3-OZG-Nujna-010-2002-11-29.sp85">

               <speaker>PODPREDSEDNIK BLAŽ KAVČIČ:</speaker>

               <p>Hvala. Trenutek, najprej ima besedo za repliko gospod Drobnič.</p>
            </sp>
            <sp xml:id="SDT3-OZG-Nujna-010-2002-11-29.sp86">

               <speaker>MAG. JANEZ DROBNIČ:</speaker>

               <p>Jaz nisem rekel, da vlada noče, ampak zgodi se v parlamentu, da poslanci
               preglasujejo, da to ni potrebno. To je bila moja poanta. In potem vladi ni potrebno,
               resnično, in izpolnjuje vse obveznosti.</p>
            </sp>
            <sp xml:id="SDT3-OZG-Nujna-010-2002-11-29.sp87">

               <speaker>PODPREDSEDNIK BLAŽ KAVČIČ:</speaker>

               <p>Hvala. Gospod Peče, imate besedo. <stage type="mag"/>
               </p>
            </sp>
            <sp xml:id="SDT3-OZG-Nujna-010-2002-11-29.sp88">

               <speaker>SAŠO PEČE:</speaker>

               <p>Čeprav sem včeraj nasprotoval temu, ko je eden izmed poslancev rekel, neresno pa
               resno, ampak mislim, da je ravno danes se pa izkazala vsa neresnost finančnega
               ministrstva oziroma vas, gospa Kamnarjeva.</p>
               <p>Zaključni račun - mi smo ga sprejemali za leto 2000. Ali to pomeni, da bomo čez dve
               leti pa gledali, kako se je izvrševal ta zakon? Ja, kakšen smisel pa ima to? Pa saj
               smo vam včeraj povedali, da je popolnoma brezpredmetno. Namesto da bi predlog gospoda
               Kelemine odbor, mislim, ministrstvo za gospodarstvo sprejelo brez problemov, pa bi
               reklo, da dobimo vsakega pol leta poročilo, koliko podjetij se je prijavilo na ta
               razpis, pa bi bila zadeva rešena.</p>
               <p>Mogoče nas zanima samo to, koliko podjetij izpolnjuje pogoje tega zakona in pa kako
               obliko pomoči je ministrstvo dalo iz 6. člena, nič drugega. In če je to tako težko,
               saj nočemo nič od finančnega ministrstva.</p>
               <p>Poleg tega pa je treba poudariti, da smo vaš predlog, gospa Kamnarjeva, vključili v
               prehodne in končne določbe o financiranju. To je pa ja pomembna razlika, ali jo damo
               med vire pomoči družbam v težavah, pod 25. člen, ali smo pa dali zdaj pod končne
               določbe.</p>
               <p>Naj pove predstavnik ministrstva za gospodarstvo, da bomo dobili vsakih šest mesecev
               poročilo, koliko podjetij se je prijavilo, ali so izpolnjevali pogoje in zakaj ne, in
               kakšna je bila realizacija - nič drugega. In ne vem, zakaj se vrtimo okoli take
               zadeve in se zdaj še zraven mešate in poslance blefirate na ta način o zaključnem
               računu. Lepo vas prosim, no.</p>
            </sp>
            <sp xml:id="SDT3-OZG-Nujna-010-2002-11-29.sp89">

               <speaker>PODPREDSEDNIK BLAŽ KAVČIČ:</speaker>

               <p>Ne, saj jaz bi predlagal, da se malo umiri debata. Lepo je bilo pojasnjeno, da sploh
               ni nobenega problema o poročanju, periodičnem, na posamično zahtevo delovnega telesa;
               za to so poslovniške možnosti in sploh ni nobenega problema, če se ugotovi, da je
               potrebno bolj pogosto in poglobljeno neko tako konkretno problematiko recimo o
               pomočeh v gospodarstvu obravnavati.</p>
               <p>Tako kot je gospod Moge prej pojasnil, pa je seveda veliko razlogov za to, da
               razmišljamo o tem, da bi bilo redundantno v vsak zakon še posebej zapisati neko
               posebno obvezo in poročanje, in bi to lahko postalo morda celo nasprotno od tistega,
               kar želimo doseči.</p>
               <p>Gospod Kelemina je želel konkretno predlagati.</p>
            </sp>
            <sp xml:id="SDT3-OZG-Nujna-010-2002-11-29.sp90">

               <speaker>BRANKO KELEMINA:</speaker>

               <p>Hvala. Poglejte, samo to bi povedal, da saj v vsakem zakonu pa tega res ne zahtevamo.
               Pojdite pogledat zakone, pa boste videli, koliko teh zakonov je, s katerimi se
               zahteva pač ta poročila.</p>
               <p>Zdaj bi predlagal takole - da se doda pač zdaj novi ali 27.a člen ali 26.b
               ali...</p>
            </sp>
            <sp xml:id="SDT3-OZG-Nujna-010-2002-11-29.sp91">

               <speaker>PODPREDSEDNIK BLAŽ KAVČIČ:</speaker>

               <p>Mislim sicer, da bi morali potem s soglasjem ostalih članov odbora se vrniti nazaj v
               24. člen, torej po 24. členu, recimo, da bi se dodal 24.a člen, če bi že hoteli
               kolikor toliko - ja, pod poglavje "postopek". Ne, ne, v četrto poglavje.</p>
            </sp>
            <sp xml:id="SDT3-OZG-Nujna-010-2002-11-29.sp92">

               <speaker>BRANKO KELEMINA:</speaker>

               <p>Ja, ne vem, če - ne vem, če to ne sodi bolj med končne in prehodne odločbe ali pa
               mogoče pri nadzoru izvajanja, pri nadzoru.</p>
            </sp>
            <sp xml:id="SDT3-OZG-Nujna-010-2002-11-29.sp93">

               <speaker>PODPREDSEDNIK BLAŽ KAVČIČ:</speaker>

               <p>Šesto poglavje, dobro.</p>
            </sp>
            <sp xml:id="SDT3-OZG-Nujna-010-2002-11-29.sp94">

               <speaker>BRANKO KELEMINA:</speaker>

               <p>Šesto poglavje, pri nadzoru, da tudi mi imamo nadzor.</p>
               <p>Predlagal bi tako, da se potem doda nov 26.b člen, ali kateri je <stage type="mag">(Nadaljevanje)</stage> zdaj na vrsti... <stage>/Medsebojni pogovor -
               govorijo drug čez drugega!/</stage>... No, v redu.</p>
               <p>In sicer, da bi se glasil: "Vlada vsakih šest mesecev pošlje državnemu zboru oziroma
               odboru za gospodarstvo poročilo o izvrševanju tega zakona." In v takem smislu, kot
               smo prej povedali, to je lahko na eni strani, potem bo pa odbor pač ocenil, ali je to
               dosti, recimo, ali še zahteva dodatno. To lahko dejansko odbor o teh zadevah
               razpravlja, ker smo pač težišče dela zdaj usmerili na te podpore.</p>
            </sp>
            <sp xml:id="SDT3-OZG-Nujna-010-2002-11-29.sp95">

               <speaker>PODPREDSEDNIK BLAŽ KAVČIČ:</speaker>

               <p>Dobro. Ali lahko še enkrat preberete konkretno besedilo? Doda se...</p>
            </sp>
            <sp xml:id="SDT3-OZG-Nujna-010-2002-11-29.sp96">

               <speaker>BRANKO KELEMINA:</speaker>

               <p>Da "vsakih šest mesecev pošlje državnemu zboru oziroma odboru za gospodarstvo
               poročilo o izvrševanju tega zakona". ...<stage>/Medsebojni pogovor/</stage>...</p>
            </sp>
            <sp xml:id="SDT3-OZG-Nujna-010-2002-11-29.sp97">

               <speaker>PODPREDSEDNIK BLAŽ KAVČIČ:</speaker>

               <p>Brez - česa? Brez "oziroma odboru" - ja, "državnemu zboru". Dobro.</p>
               <p>Tako dopolnjen predlog amandmaja gospoda Kelemine dajem v odločanje.</p>
               <p>Kdo ga podpira? Trenutek, trenutek, ja, se opravičujem, gospod Moge.</p>
            </sp>
            <sp xml:id="SDT3-OZG-Nujna-010-2002-11-29.sp98">

               <speaker>RUDOLF MOGE:</speaker>

               <p>Zakaj rok šest mesecev, zakaj ne bi bilo "vlada pošlje vsako leto", ko ima pregled
               nad tistim. Ne vem, jaz - "odboru", jaz bi za tak predlog bil, drugače bom pač
               glasoval proti. Lahko pa vmes zahtevate vmesna poročila, ampak enkrat na leto
               obvežeš, ne pa vsakih šest mesecev. Ne vem, zakaj tak čas, zakaj ne vsake štiri
               mesece?</p>
            </sp>
            <sp xml:id="SDT3-OZG-Nujna-010-2002-11-29.sp99">

               <speaker>PODPREDSEDNIK BLAŽ KAVČIČ:</speaker>

               <p>Dobro. Gospod Kelemina je pač oblikoval tak predlog amandmaja in ga kot takega dajem
               v odločanje.</p>
               <p>Kdo ga podpira? <stage>(4 člani.)</stage> Kdo je proti? <stage>(6 članov.)</stage></p>
               <p>Hvala lepa.</p>
               <p>Prehajamo na 28. člen. Tu imamo predlog redakcijskega amandmaja: Za besedo "četrti"
               se črta vejica in besedilo "enajst, dvanajst, petnajst, sedemnajst, osemnajst".
               Amandma je redakcijske narave. Odpiram razpravo. Ni razprave.</p>
               <p>Kdo se strinja s tem amandmajem? <stage>(7 članov.)</stage> Je kdo proti? <stage>(Nihče.)</stage></p>
               <p>Hvala lepa.</p>
               <p>Zdaj bi dali na glasovanje še vse člene skupaj.</p>
               <p>Kdo jih podpira? <stage>(8 članov.)</stage> Je kdo proti? <stage>(4 člani.)</stage></p>
               <p>Hvala lepa. Ugotavljam, da so s tem vsi členi sprejeti</p>
               <p>Torej, sprejeti amandmaji se vključijo v dopolnjen predlog zakona, ki bo sestavi del
               poročila odbora.</p>
               <p>S tem zaključujem drugo obravnavo tega predloga zakona na matičnem delovnem telesu.</p>
               <p>Sprejeti moramo še odločitev o poročevalcu. Predlagam, da je poročevalec odbora na
               seji državnega zbora predsednik - je bolan? - potem pa podpredsednik odbora. Gospod
               Pohorec, želite poročati ali prepuščate meni? Okej, podpredsednik delovnega telesa,
               torej odbora, Blaž Kavčič.</p>
               <p>Kdo se strinja s tem? <stage>(10 članov.)</stage> Je kdo proti? <stage>(Nihče.)</stage></p>
               <p>Hvala lepa.</p>
               <p>Ugotavljam, da smo s tem izčrpali dnevni red in zaključujem 10. nujno sejo odbora.
               Hvala lepa.</p>
               <stage type="time">(Seja je bila končana 29. novembra 2002 ob 9.09 uri.)</stage>
            </sp>
         </div>
      </body>
   </text>
</TEI>