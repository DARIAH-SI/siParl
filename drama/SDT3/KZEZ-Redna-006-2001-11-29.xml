<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT3-KZEZ-Redna-006-2001-11-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za evropske zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0C6E4AB3933742A7C1256B0C004525D3</idno>
               <idno type="custom" subtype="day">6CF48DFC9DA09510C1256B140028E447</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=6CF48DFC9DA09510C1256B140028E447</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-KZEZ-Redna-006-2001-11-29.KZEZ" n="006">
               <name>Redna</name>
               <date when="2001-11-29"/>
            </setting>
         </settingDesc>
         <particDesc>
            <listOrg>
               <org xml:id="SDT3-KZEZ-Redna-006-2001-11-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-KZEZ-Redna-006-2001-11-29.KZEZ">
                        <orgName key="KZEZ">Komisija za evropske zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA EVROPSKE ZADEVE</stage>
            <stage type="session">6. seja</stage>
            <stage type="date">(29. november 2001)</stage>
            <stage type="chairman"> Sejo je vodil Alojz Peterle, predsednik komisije.</stage>
            <stage type="time"> Seja se je pričela ob 8.34 uri. </stage>


            <sp xml:id="SDT3-KZEZ-Redna-006-2001-11-29.sp1">

               <speaker>PREDSEDNIK ALOJZ PETERLE:</speaker>

               <p>Pričenjamo 6. redno sejo komisije za evropske zadeve. Lepo pozdravljam vse članice in
               člane in vse vabljene na sejo.</p>
               <p>Obveščen sem bil, da je zadržan in se ne bo udeležil seje gospod poslanec Barovič.</p>
               <p>S sklicem ste prejeli dnevni red seje. Ima kdo pripombe? Ne? Ja, izvoli, Janez.</p>
            </sp>
            <sp xml:id="SDT3-KZEZ-Redna-006-2001-11-29.sp2">

               <speaker>DR. JANEZ POTOČNIK:</speaker>

               <p>Če dovolite, glede na to, da je dnevni red poročilo vodje ožje pogajalske skupine o
               poteku 14. pristopne konference, morda če bi razširili še na 15., ker smo jo
               imeli.</p>
            </sp>
            <sp xml:id="SDT3-KZEZ-Redna-006-2001-11-29.sp3">

               <speaker>PREDSEDNIK ALOJZ PETERLE:</speaker>

               <p>Z velikim veseljem! Samo še povej, kdaj notri pridemo... <stage>/Smeh./</stage> Dobro.</p>
               <p>Se pravi, gremo na... Ste slišali predlog gospoda Potočnika, da bi obravnavali
               skupaj poročilo o poteku 14. in 15. pristopne konference.</p>
               <p>Predlagam, da gremo kar k <title>1. TOČKI DNEVNEGA REDA.</title>
               </p>
               <p>Izvoli, gospod dr. Potočnik, vodja ožje pogajalske skupine.</p>
            </sp>
            <sp xml:id="SDT3-KZEZ-Redna-006-2001-11-29.sp4">

               <speaker>DR. JANEZ POTOČNIK:</speaker>

               <p>Hvala lepa, gospod predsedujoči. Gospe in gospodje! Včeraj smo zaključili 15.
               konferenco, pogajalsko. Če bi poskušal čisto na kratko opisati, kaj se v bistvu v
               celoti v pogajalskem procesu dogaja, potem je nekako ugotovitev ta, da se od dveh
               osnovnih načel, ki v pogajanjih veljata, to je načelo diferenciacije in pa načelo
               dohitevanja, eno uveljavlja bolj kot drugo. Ni mogoče reči, da se načelo
               diferenciacije ne uveljavlja, dejstvo pa je, da se načelo dohitevanja prav gotovo
               uveljavlja. Tako je stanje po 15. konferenci naslednje.</p>
               <p>Dve državi sta zaprli 23 poglavij, to sta Ciper in Madžarska, 22 poglavij je zaprla
               Slovenija in Češka, 21 poglavij sta zaprli Litva in Latvija, kar je zanimivo, ker sta
               jih zdaj zaprli že eno več kot pa Estonija, ki jih je zaprla 20. 20 jih je zaprla
               tudi Slovaška, 19 sta jih zaprli Poljska in Malta.</p>
               <p>To so vse države, za katere verjetno lahko rečemo, da bi lahko uspele zaključiti
               pogajanja do konca leta 2002. Do konca leta 2002 je tudi stališče komisije.
               Pričakujemo ga tudi zdaj še ponovno potrjenega v Lacknu /?/. Bilo je prvič izraženo
               že v Goeteborgu, tako da zaenkrat stvari tečejo tako, da bi se to sicer lahko
               uresničilo, res pa je, da se je v času belgijskega predsedovanja doslej nabralo
               vendarle nekaj zaostankov, ki utegnejo biti breme španskega predsedovanja, za špansko
               predsedovanje v prvi polovici prihodnjega leta; morda ne toliko z nami, ampak z
               nekaterimi drugimi. Kljub temu je pa opazno dejstvo, da se stvari premikajo predvsem
               pri tistih državah, ki imajo manj zaprtih poglavij. Potem sta še dve, to sta
               Bolgarija in pa Romunija. Bolgarija s 13 in pa Romunija z 9, ki v ta del verjetno jih
               ne moremo uvrstiti.</p>
               <p>Tako da trenutna situacija v pogajanjih je pač takšna, da, če povzamem, slika iz
               pogajanj omogoča razširitev z do desetimi kandidatkami.</p>
               <p>Nekaj podobnega je tudi dejstvo, ki je prišlo kot sporočilo iz poročila o napredku.
               Tudi v poročilu o napredku je izražena ugotovitev, da trenutno stanje pripravljenosti
               kandidatk in poteka priprav kandidatk kaže na to, da bi se širitev lahko zgodila z do
               desetimi kandidatkami. To je bila tudi ugotovitev, ki smo jo konec koncev
               pričakovali, če smo iskreni, zaradi tega, ker pogajalski proces ima v rokah bolj ali
               manj komisija, medtem ko ima poročilo o napredku redno v celoti v rokah <stage type="mag"/><stage>(Nadaljevanje)</stage> komisija, tako da je bilo
               pričakovati, da bo sporočilo isto. Vendar tisto, kar je za nas bistveno, je, da se
               povsod, na vseh nivojih ponavlja, da naj bi se pogajanja zaključila v letu 2002 in da
               naj bi bilo članstvo za prvo skupino kandidatk 2004.</p>
               <p>Nikjer še ni rečeno, da bo deset kandidatk resnično v prvem krogu širitve, vendar pa
               je, kot sem že enkrat dejal, verjetnost, da se to zgodi, večja, kot da se zgodi
               katerakoli od drugih rešitev.</p>
               <p>Če se dotaknem obeh konferenc, ki sta na dnevnem redu.</p>
               <p>14. konferenca, na kateri smo obravnavali pravosodje in notranje zadeve. Mislim, da
               je bil to zelo pomemben korak - zakaj? Veste, da je 11. september vnesel precej
               nemira prav na področje oziroma pri temah, ki jih obravnava to področje, od azila,
               migracij, kriminala, potem tihotapljenja in podobno, tako da vse to zajema to
               področje, ki ureja vprašanja zunanje meje predvsem. Takrat, na tej konferenci smo
               bili z Estonijo edini, ki smo obravnavali to vprašanje. Pred nami pa ga je začela
               obravnavati Madžarska. Tako da sem zelo vesel, da je Madžarska včeraj to pogajalsko
               izhodišče zaprla, kar pomeni, da so za nas odprta vrata, da je bil dosežen konsenz
               znotraj članic petnajsterice, da se z nekaterimi kandidatkami lahko premakne na tem
               področju naprej. Tako da mislim, da nam bo to uspelo zdaj na naslednji pogajalski
               konferenci. Odprtih vprašanj nimamo več, tako da tu je zadeva takšna, da smo
               posredovali vse, kar so od nas zahtevali v parih krogih v zadnjih dneh, in mislim, da
               lahko z dosti realnim optimizmom pričakujemo, da bo to vprašanje rešeno na naslednji
               konferenci.</p>
               <p>Postavljati si vprašanje, ali smo prvi, ali je to dobro, če so bili Madžari pred
               nami ali ne, je nesmisel, ker si komisija izbira na različnih področjih različne
               kandidatke, s katerimi poskuša prebijati led. In Madžarska je bila tu, Češka je bila
               pri davkih, Slovenija je bila pri tistem, kar smo včeraj zaprli, konkurenci in
               državnih pomočeh, pa tudi pri okolju. Tako da nesmisel je, da v bistvu - in to so nam
               tudi jasno povedali, da to počnejo z eno kandidatko, čeprav bi mirno lahko to počeli
               v tem primeru tudi z nami, zaradi tega, ker pride do prevelikega izpostavljanja potem
               in do prevelikih naporov, ker tista delegacija, s katero prvo zapirajo to, ima seveda
               bistveno večje napore kot pa ostale, ki prihajajo za njo; tu je treba biti povsem
               odkrit.</p>
               <p>No, na včerajšnji konferenci smo, kot ste verjetno že slišali, začasno zaprli
               konkurenco in državne pomoči. Skupaj z nami so to področje zapirale še tri države,
               vse tri baltske. Lahko rečemo, da je pravzaprav resno zapiranje samo s Slovenijo,
               medtem ko pa z ostalimi tremi gre pa bolj za države, ki niti <stage type="mag"/> <stage>(Nadaljevanje)</stage> nimajo toliko potenciala, da bi dodeljevale
               državne pomoči, ker je to odvisno zelo od tega, koliko, kakšno je blagostanje v
               posamezni državi.</p>
               <p>Zdaj, zakaj je zelo pomembno, da smo to vprašanje uredili. Prvič zaradi tega, ker
               vse tranzicijske države so se v tem tranzicijskem času srečevale s potrebo po podpori
               in subvencioniraju posledic, ki so nastale zaradi nujnosti prestrukturiranja v teh
               državah, recimo pri nas je bilo to predvsem posledica izgube bivšega jugoslovanskega
               trga, pri drugih državah pač nekaj drugega. Potem je drugič, to je tudi izjemno
               pomembno zato, ker to področje ni mogoče doseči dokler, ne dokler niso vsi zakonu v
               skladu, ampak dokler praksa, ki jo imaš v državi, ni v skladu. Ne pozabimo pa, da nje
               Slovenija v pridružitvenem sporazumu podpisala, da bo to urejevala na evropski način
               že v času, v letih pred dejanskim članstvom vstopa v Evropsko unijo. Konec koncev,
               nas k večini tega tudi vežejo pravila, za katere smo se zavezali v WTO. To ni nekaj,
               kar bi bilo neskladno oziroma kjer bi hiteli hitreje zato da bi bili boljši ali ne
               vem kaj, ampak je preprosto izpolnjevanje obvez, ki so že dogovorjene in podpisane.
               Vseeno, jaz mislim, da je to verjetno eno od težjih področij, ki jih imamo, tako da
               smo lahko vsi skupaj zadovoljni, da se je to zgodilo.</p>
               <p>Če čisto na kratko še pogledam, kaj bi se v letošnjem letu morda še lahko zgodilo,
               ker smo ker na nekaterih področjih povsem na meji. Pri transportu seveda smo včeraj
               ponovno zelo resno opozorili, da v bistvu čakamo že pet konferenc, ne da bi se
               karkoli zgodilo, z vsebino našega poglavja. Vendar bistveno je, to je res bistveno,
               da je komisija predlagala, da je Slovenija izvzeta iz zahteve po prehodnem obdobju
               pri opravljanju kabotaže. Na ta način smo z Malto, Ciprom, edino mi ostali zunaj tega
               paketa. Kar pomeni, da bodo naši prevozniki lahko opravljali vse notranje transporte
               v okviru članic Evropske unije. Sam sem skorajda prepričan, da če nam ne bi uspelo
               tega v času švedskega predsedovanja izsiliti, da smo potisnili na konferenco, da bi
               nas čakala danes povsem ista rešitev kot je čakala druge, tako pa mislim da je bilo
               zelo težko narediti korak nazaj k spremembi pogajalskega izhodišča, predvsem s strani
               komisije.</p>
               <p>Tako da čas, kakor izgleda včasih, da ni pomemben, je izjemno pomemben. Zelo pomembno
               je, da recimo zaprete konkurenco in državne pomoči z manj problematičnimi
               kandidatkami. Ko se bo diskusija začela, se lahko odprejo vprašanja, ki jih danes še
               ne vidimo. Imate pa celo kopico kandidatk recimo, Malta, Ciper, Poljska, ki so na tem
               področju izjemno zahtevne.</p>
               <p>Tako da, to so seveda, čas je kot sem rekel, zelo pomembna zadeva. In pri transportu
               mislim, da smo pravi čas prišli na mizo z obravnavo tega vprašanja, tako da se bomo,
               upam, izognili vprašanj tega prehodnega obdobja za kabotažo. Kolikor, jaz imam
               informacijo od članic, dve sta tu, tisti, ki sta bolj problematični v kabotaži,
               predvsem Nemčija, nekoliko manj Avstrija, bo Slovenija tudi z njihove strani izvzeta
               in ne bodo odpirali vprašanja, da bi postali, da bi tudi mi postali del te skupine,
               za katero se zahteva daljše prehodno obdobje za kabotažo.</p>
               <p>Kakorkoli že, za nas je torej vprašanje izključno povezano z notranjimi dogovori, ki
               še vedno potekajo, se pa bližajo koncu po informacijah okrog EKO točk in ureditve
               naprej v Avstriji. In jaz upam, celo izraženo je bilo včeraj s strani belgijskega
               predsedovanja, da so pripravljeni narediti, če bo potrebno še eno konferenco tik pred
               koncem leta, v kolikor bi se pokazalo, da bi potrebovali dan, dva, tri za to, da tudi
               vprašanje transporta spravimo z dnevnega reda.</p>
               <p>Pri davkih smo zelo blizu končne rešitve. Čehi so včeraj kot prvi problematični, ker
               prvi so že zaprli to Madžari kakšno leto dni nazaj. Kot prvi problematični, predvsem
               zaradi prehodnih obdobij pri cigaretah in tudi še na nekaterih ostalih področjih,
               zaprli to vprašanje. Vprašanje je tu kar nekaj odprtih, predvsem je vprašanje
               cigaret, trošarine za cigarete, pa ne toliko zaradi te 57 odstotkov, ker ta zakon smo
               konec koncev pred dnevi že sprejeli, kljub temu, da imamo prehodno obdobje tam<stage type="mag"/> <stage>(Nadaljevanje)</stage> do konca leta 2005, bo verjetno
               predlagano. Vendar problem je, da je vmes bila dogovorjena s strani komisije in da je
               v obravnavi tudi še nova direktiva, ki dodatno dviga trošarino na 64 evrov. To bi v
               primeru Slovenije pomenilo približno s 57, po ocenah ministrstva za finance in naših,
               približno dobrih 30 odstotkov dodatnega dviga cene, kakor to stvar razumemo. Za
               nekatere države, v štirih letih seveda, ker tudi to, kar se trenutno diskutira je, da
               bi dobili neko podobno prehodno obdobje, kot so ga v okviru država članic, dobili
               Španci in mislim, da tudi Grki. To je pa do konca leta 2007 oziroma mislim, da do
               zadnjih mesece leta 2007. Kar pomeni, da če s 1.1.2004 uskladite na 57 odstotkov,
               imate v bistvu štiri leta za usklajevanje preostalega. Kar mislim, da ni tako
               zahtevna zadeva.</p>
               <p>Dobro potekajo pogovori tudi pri prehodnem obdobju za nižjo davčno stopnjo, ki smo
               jo zahtevali pri stanovanjski izgradnji.</p>
               <p>Potem je pa tu še vprašanje predelave hrane, kjer je bil pozitiven odgovor že v prvem
               krogu, je pa seveda vprašanje na kakšen način bomo uspeli oblikovati ta pozitiven
               odgovor, kakšno bo pravzaprav konkretno stališče. Mi se trudimo, da bi prišli v isti
               status kot so druge članice, ki tudi nekatere imajo na tem področju tako prehodno
               obdobje. To je status prehodnega obdobja, ki nima natančno definiranega izteka.
               Skratka ne gre za derogacijo, gre za prehodno obdobje, ampak ko se dogovori to v
               svetu oziroma po predlogu komisije, ko se dogovori v svetu, to prehodno obdobje
               izteče. Skratka želimo predvsem enakovreden status s sosednjimi državami.</p>
               <p>Dovolite mi, da zaključim, a ja, potem je vprašanje pravosodja, ki sem ga že omenil
               in pa seveda vprašanje prostega pretoka oseb, ki je pa naše domače vprašanje, kdaj
               mislimo se s tem strinjati. Lahko samo to rečem, da so po včerajšnjem dnevu, ostajajo
               samo še tri države, ki niso dale soglasja, od tistih, ki so pogajanja začela. To je
               Poljska, Estonija in Slovenija. Poljska zaradi tega, ker to dosti jasno veže s
               področjem kapitala, ki ga še nima urejenega in zahtevami, ki jih ima na tem področju.
               Vendar je tudi na področju kapitala Poljska močno znižala svoje zahteve. Tistih 18
               let je postalo zdaj 12 let, za kmetijsko zemljo 7 let, za počitniške hišice 3 leta,
               za kmetijsko zemljo, če nekdo se preseli tja. To pomeni, da tri leta renta, pa potem
               postane, potem se preseli na Poljsko in nič let za vse ostalo. Liberalizacija za vse
               ostalo zemljo. Tako, da predlog, ki je dosti blizu tistega, kar mislim, da bo konec
               koncev tudi lahko rešitev. Medtem ko pa, kot sem že rekel, ta prost pretok oseb,
               dosti resno,sprejetje, vežejo na to. Medtem ko pa Estonci, po pogovorih, ki sem jih
               imel z njimi, tudi nimajo nobenega vsebinskega zadržka, ampak zgolj problem, da na
               nekaterih področjih, po njihovem občutku, ne napredujejo dovolj hitro.</p>
               <p>Če zaključim, tisto, kar ste morda slišali tudi v zadnjem tednu, da so<stage type="mag"/> <stage>(Nadaljevanje)</stage> nekateri zunanji ministri,
               predvsem zunanji minister Francije, Italije in Španije, izrazili, da če deset, če do
               deset kandidatk, zakaj potem ne 12. Razumite predvsem kot prizadevanje za manjšo
               skupino držav, ne kot prizadevanje za dvanajsterico. Ker to so predvsem države, ki bi
               bile bolj zainteresirane, da pride do širitve z manjšim številom držav, zaradi,
               predvsem zaradi strukturnih skladov in zaradi vprašanj, ki so povezana s kmetijsko
               politiko. Tako, da jaz mislim, da ni za pričakovati kakšne, recimo temu ofenzive, da
               bi se zgodil preobrat v razmišljanju, ki bi peljal po tem do morebitnih zavlačevanj v
               procesu. Hvala lepa.</p>
            </sp>
            <sp xml:id="SDT3-KZEZ-Redna-006-2001-11-29.sp5">

               <speaker>PREDSEDNIK ALOJZ PETERLE:</speaker>

               <p>Hvala lepa. Jaz mislim, da je zelo dobro, da smo slišali ob konkretnih zadevah na
               temo posameznih pogajalskih poglavij, tudi nekaj o trenutni strategiji oziroma
               filozofiji ali stanju pred ciljno črto. Mi se pač srečujemo s temi zadevami po svoji
               liniji in nam delegacije iz različnih parlamentov določene stvari sporočajo, določene
               tudi sprašujejo. Na enem od zadnjih obiskov smo slišali ponovno vprašanje, kako bi
               gledala Slovenija na nekakšen enoten, je bilo prav rečeno, balkanski ekonomski
               prostor. Tega nismo komentirali, seveda kot intencijo države, iz katere je bil ta
               obisk, ampak smo seveda dostojno komentirali v duhu naših interesov.</p>
               <p>In izgleda da se zadeva premika k temu, čemur rečejo, "big bang". In ob obisku
               nemškega parlamentarca, smo ponovno slišali tudi stališče Nemčije, če tako rečem,
               glede Poljske. In včasih razumejo naše izjave, da ne želimo biti vezani na
               kakršenkoli vidik ali na kakšen, jugovzhodno linijo v tem smislu, da bi koga čakali,
               se včasih to razume tudi da ne bi želeli čakati nobenega drugega iz držav kandidatk.
               Injaz mislim, da gre zadeva, tudi glede na to, kar slišimo iz Španije, ki bo prevzela
               zdajle predsedovanje, da gre zadeva v večje število od treh. Zaenkrat smo v
               katerikoli kombinaciji.</p>
               <p>Mene veseli tudi to, da zaenkrat ni nobenih znakov, da bi želel kdo dinamiko
               upočasnjevati. Je pa res, da ta ton daje predvsem komisija. Nekateri svarijo pred
               volitvami, v Nemčiji in v Franciji, vendar jaz zaenkrat nimam, ne po levi, ne po
               desni liniji, nobenih osnov za strahove, da bi kdo želel resnično to upočasnjevati.
                  <stage type="mag"/> <stage>(Nadaljevanje)</stage> Čeprav se govori tudi o
               kakšnem drugem letu prvega pristopa.</p>
               <p>Jaz bi rad vprašal gospoda Potočnika, če so še kakšni drugi elementi za razmislek
               oziroma za informacijo na to temo, ker se srečuje tudi bilateralno ali je kjerkoli
               kaj, kar bi nas lahko zaskrbljevalo v tem smislu, da se proces ne bi iztekel v duhu
               strategije in filozofije kot je bila postavljena.</p>
               <p>Potem bi pa še nekaj rad vprašal, čeprav je to mogoče bolj zadeva ministra, ki skrbi
               za evropske zadeve, pa vendar, ti si Janez toliko v tej zadevi, da te lahko tudi
               vprašam v imenu komisije. Kaj, bi rekel, nam kaj posebnega priporočaš, ko imamo
               zdajle razna srečanja. Zdajle je Kozak, sicer na temo prihodnosti Evrope, misliš, da
               je kaj takega, kar manjka ali bi bilo potrebno dodati z vidika parlamenta, da pač to
               podjetje skupaj, vsak v svoji liniji pripeljemo do konca. Z moje strani samo toliko.
               Želi kdo drug besedo? Gospod Kacin.</p>
            </sp>
            <sp xml:id="SDT3-KZEZ-Redna-006-2001-11-29.sp6">

               <speaker>JELKO KACIN:</speaker>

               <p>Hvala lepa, predsednik. Želel bi eksplicitno vprašati pogajalca, upoštevaje to, kar
               je zdaj povedal. Koliko poglavij je realno mogoče zaključiti do konca letošnjega
               leta? Prej je bilo rečeno, če bo potrebno, se bo sklicala še ena konferenca
               pogajalska, tik pred koncem leta. Koliko teh poglavij je mogoče in katera? In
               običajno vprašam tudi za poglavje 31, ostalo. Imamo že kaj vsebine pod 31. Ker
               pogajalci se pogajajo z evropsko komisijo, mi pa se moramo do konca tega procesa
               pogoditi z državami članicami. Država članica Italija je včeraj v senatni zbornici
               spet sprejela dokument, kimeša štrena na tem področju in ki poskuša ponovno odpreti
               vprašanje ... /?/ Kaj lahko storimo tukaj, da se to poglavje ne znajde oziroma to
               vprašanje na znajde v poglavju 31? Hvala lepa.</p>
            </sp>
            <sp xml:id="SDT3-KZEZ-Redna-006-2001-11-29.sp7">

               <speaker>PREDSEDNIK ALOJZ PETERLE:</speaker>

               <p>Hvala. Želi še kdo besedo? Slavko Gaber.</p>
            </sp>
            <sp xml:id="SDT3-KZEZ-Redna-006-2001-11-29.sp8">

               <speaker>DR. SLAVKO GABER:</speaker>

               <p>Jaz bi pravzaprav samo dodal nekaj k vprašanju, ki ga je predsednik že zastavil.
               Znotraj te zgodbe o prihodnosti Evrope, teče kup pogovorov. En od pogovorov je seveda
               vloga kandidatk pri, na konvenciji. Zanima me tvoje mnenje v zvezi s to vlogo ... ki
               meri, kaže, se prizadeva, da bi tam imeli pač <stage type="mag"/> <stage>(nadaljevanje)</stage> možnost tudi v okviru konvencije, ne samo opazovati in
               diskutirati, ampak tudi v procesu oženja alternativ, s katerimi bi na koncu šli kot
               konvencija pred ...<stage>(Nerazumljivo)</stage> sodelovati. Upam, da bi se zadeva razvila. Jaz
               osebno vidim tu pač neko igro med evropskim parlamentom ki ima neko svojo filozofijo,
               kaj se mora zgoditi in po drugi strani vsaj enim delom članic, ki bodo vse naredile,
               da bodo podaljšale obdobje med koncem konvencije in odločanjem s preprostim namenom,
               razvodeniti to, kar bo naredila konvencija. Tu zraven se vpleta še zgodba z datumom,
               kjer, vsaj meni se zdi, da je za nas neugoden vsak zgodnejši datum. Tudi v luči te
               igre, o kateri sem prej govoril, kjer bi parlament očitno želel več dobiti, kot bo
               dobil. Pa me zanima, kaj nam priporočaš, tudi v teh srečanjih v okvirih, kar je Lojze
               prej govoril, ...<stage>(nerazumljivo)</stage> plus ena in ne vem kaj vse še.</p>
            </sp>
            <sp xml:id="SDT3-KZEZ-Redna-006-2001-11-29.sp9">

               <speaker>PREDSEDNIK ALOJZ PETERLE:</speaker>

               <p>Ravno glede tega bi nekaj še dodal, kar je v istem kontekstu. Mi imamo to rundo
               malega Kozaka s prve skupine držav kandidatk, ki se dobi drug teden v Ljubljani. Mi
               smo doslej vedno jačali oziroma izražali pritisk v smeri večjih možnosti soodločanja
               držav kandidatk, ne samo razpravljanja. Tudi na tej konferenci Švedi, ki smo jo
               imeli, smo to v tej mednarodni družbi jasno povedali in se zavzeli tudi za naše
               kolege v jugovzhodni smeri, da bi imele države asociacijsko kooperacijskega statusa
               možnost opazovanja, da pa bi imele kandidatke vsaj na neki ravni ali vsaj za neka
               vprašanja možnost tudi odločanja, s tem, da seveda ne finalnega odločanja. Tukaj pač
               želimo malo prostor razširjati. Hvala.</p>
            </sp>
            <sp xml:id="SDT3-KZEZ-Redna-006-2001-11-29.sp10">

               <speaker>GOSPOD _________:</speaker>

               <p>Hvala lepa. Če mi dovolite, bi najprej odgovoril Jelkotu, ki je najbolj konkretno,
               ker vajino vprašanje je v bistvu zelo povezano. Koliko poglavij je mogoče zaključiti
               realno? Realno jih je mogoče zaključiti štiri, vendar to je ob idealnem izteku
               zgodbe, kar pomeni, da pravzaprav od vseh, če to povsem odkrito rečemo, od vseh
               kandidatk smo edina, ki je v poziciji, da pride skozi road map točno tako, kot je
               planirana. Nobena tega ne more narediti. Mi lahko. Vendar ni odvisno, deloma je
               odvisno od nas, deloma pa seveda ni odvisno. Pri nas je odvisno predvsem od, pri
               prostem pretokuoseb, medtem ko na drugi strani pa mislim, da je največ odvisno pri
               transportu. Če bi po verjetnostih razvrščal, bi rekel, da je najbolj verjetno, da
               bomo uspeli doseči dogovor pri pravosodju in notranjih zadevah, zelo verjetno pri
               davkih, pri transportu preprosto nimamo nobene moči, da vplivamo na izhod, razen
               pritiska. Pritisk je pa zdaj bistveno večji, kot je bil pol leta nazaj, ker zdaj
               imate vse kandidatke na mizi, da nismo samo mi več. In je bistveno večji, tako da ker
               nekatere šepajo na drugih področjih, bodo močno pritiskale na to, da se transport
               spravi skoz. In potem je samo še prost pretok oseb. Če bi govoril o vsebini, potem bi
               verjetno lahko rekel, da obstaja nerešeno morda eno, dve manjši vprašanji v okviru
               davkov. Ampak sta resnično manjši, samo na kakšen način v bistvu leto gor, leto dol
               pri prehodnih obdobjih, kaj vključiti noter, kaj ne vključiti. Ostalo pa mislim, da
               je tako, da bi se dalo urediti. Tako, da vsebina ni več sporna. Lahko se nam pa zgodi
               tudi, kaj jaz vem, v skrajnem primeru <stage type="mag"/>
               <stage>(nadaljevanje)</stage> samo eden. Ampak jaz mislim, da v tem trenutku absolutno ne smemo
               obupati nad tem. Pravzaprav bi bilo korektno, če bi bili vi prvi tisti, ki bi
               prispeli na to ločnico, ki loči med zadnjimi tremi in pa med temi finančnimi
               vprašanji. Zelo verjetno in zelo možno je, da bomo uspeli zapreti, kolega Kovač
               potuje skupaj z Erjavcem ta teden še v Bruselj, tudi veterinarska in fitosanitarna
               vprašanja, ki je tudi vprašanje, če jih bo kdo lahko že dal z mize, kar bi bilo tudi
               super. Tobi pomenilo, da potem dejansko se lahko v polni meri koncentriramo na
               vprašanja, ki so povezana predvsem s finančnimi vidiki širitve. Morda bi kdo rekel,
               da je slabše. Jaz mislim, da je čas grozno pomembna zadeva. Preprosto se izogneš vsem
               tistim debatam,ki se bodo zavlekle in so lahko težke. Drugo pa je, da si pridobimo
               čas za lobiranje med članicami, ki bo tudi zelo dragocen. Prva polovica prihodnjega
               leta je čas lobiranja med članicami in to intenzivnega, da se poskušajo doseči tista
               stališča, predvsempri finančnem delu, ki jih že nekaj časa v bistvu razlagamo.
               Pravzaprav je vsa stvar malo čudna. Pogaja se prej, preden je sprejeto evropsko
               stališče. Ko je enkrat sprejeto, je zelo težko karkoli premakniti. V tistem času, ko
               se pa pripravlja, ko se članice usklajujejo, ko komisija povprašuje članice, takrat
               je pa seveda tisto obdobje. Tako, da je v bistvu, če nekdo ima to možnost, da v
               bistvu v tem obdobju se ukvarja s temi vprašanji, ki so prava, če temu rečem tako, je
               smiselno izkoristiti. Tako, da jazmislim, da smo v dobri situaciji. Nekateri imajo
               pri drugih poglavjih velika vprašanja. Recimo, kaj jaz vem, na Cipru smo bili
               prejšnji teden. Ciper ima, če sem prav slišal, recimo z off shore-a več prihodkov,
               kot ima bruto domačega proizvoda. To so vprašanja, ki so izjemno težka. To je treba
               urediti z nekimi prehodnimi obdobji, jaz ne vem, kako se tega lotiš pravzaprav, ampak
               to so hude zadeve. Takih mi nimamo. Takih preprosto nimamo. Pri nas je morda v tem
               vprašanju bilo kakšno podjetje gor, dol. Recimo,spomnite se pri prostocarinskih
               prodajalnah. Ampak, da bi pa imeli to horizontalno, da bi bilo to v sistem vgrajeno,
               kar bi bilo res imelo veliko posledice, tega pa nimamo. Tako, da po moje lahko
               gledamo kar z optimizmom na ta zaključni del. Tudi pri kmetijstvu se počasi kaže luč,
               v kakšno smer bo šlo vse skupaj. Kaže se v smer, da bo neki fasing in, kot se temu
               reče, pri kompenzacijskih plačilih. Kaže se tudi, da bo morda, to je verjetno tudi
               stvar predvsem našega lobiranja, dopuščeno kandidatkam, ki so pač to sposobne, da
               skompenzirajo z lastnega proračuna. To ni preprosto dobiti tako koncesijo, zaradi
               tega, <stage type="mag"/><stage>(Nadaljevanje)</stage> ker je to dobesedno
               takrat vodenje nacionalne politike še lahko države na posameznem področju. Kaže se
               tudi to, da bodo ta okoljska plačila in podeželje počasi v deležu naraščalo. In kaže
               se, da bo ta reforma - zdaj je samo vprašanje, kdaj bo ta reforma izpeljana, ker je v
               bistvu dosti zoprna situacija, če bi se ta reforma začela dogajati v letih 2003,
               2004, takrat kobomo mi zaključili pogajanja in ko bomo približno v isti situaciji kot
               v konvenciji, ko bomo lahko zraven, pa ne glasovali. In tisto je malo zoprno, zoprn
               čas; tisto je dosti nevaren čas, ki ga je treba natančno spremljati. In tam moramo
               biti zelo jasni, in to smo tudi, recimo, ko smo na tej ministrski konferenci, ki je
               bila, ko sem jaz gospoda Rupla nadomeščal, ki je zbolel, so to ene ključnih skrbi, ki
               smo jih v bistvu imeli - kaj se bo dogajalo v tistem vmesnem času tam, ker takrat bo
               Evropa seveda šla naprej, ne bo stala. In zdaj so diskusije zelo intenzivne.</p>
               <p>Če bi poskušal zdaj odgovoriti na ta vprašanja okrog leta 2002, 2004, mislim, da
               letnice - zadeva je komplicirana do skrajnosti, ampak volja, da se to izpelje,
               obstaja, pa tudi povsod; nikjer ni, v nobeni članici v bistvu ne naletiš na to, da bi
               bilo izraženo, da so za njih ta leta sporna, kar se tiče konca pogajanj in kar se
               tiče širitve. In zanimiva je tudi ugotovitev oziroma zanimivo je tudi to, kar je
               včeraj prišlo prvič celo, mislim, da so natiskovni konferenci povedali, ko so se s
               strani komisije pogovarjali o madžarskem pravosodju in notranjih zadevah, tem
               področju, vprašanje Schengena. Mislim, da so prvič rekli, da do konca leta 2005 ne
               moremo računati z odpravo notranje meje, recimo, Avstrija, Italija, Slovenija, to je
               dve leti, kar se mi zdi, da je korektno, zaradi tega, ker to so recimo tudi Avstrijci
               imeli in vsi podobni. Gre preprosto za priključitev na tako imenovani schengenski
               informacijski sistem, za to, da se sinhroniziraš z delovanjem vseh članic Evropske
               unije. Mislim, da je bil ta datum prvič tako jasno povedan.</p>
               <p>Drugače pa, če gledate, kot sem že rekel prej, pogajanja, dobite približno isto
               sliko; če gledate poročilo, dobite isto sliko. Poročilo je celo zelo eksplicitno
               tudi, ko se dotika še enega zelo pomembnega vprašanja, denarja. Agenda 2000 naj bi po
               prepričanju komisije zadostovala za širitev z do desetimi članicami. Tu seveda bi se
               dalo diskutirati. Verjetno brez nekih prenosov v okviru sprejetih stališč Agende 2000
               ne bo mogoče, je pa vprašanje, kaj vi razumete ali pa kaj razumemo pod tem, ko nam
               nekdo reče, agenda 2000 omogoča oziroma berlinski sklepi omogočajo. Če se pod tem
               razume, da sredstva, ki so eksplicitno pod postavko to in to namenjena za širitev,
               potem to ne omogoča. Če se pa to razume kot meje, ki jih postavlja agenda 2000, 1,27,
               zbiranje sredstev od konca 2002 za šest kandidatk in tako naprej, potem pa to
               omogoča. Tako da mislim, da je to sporočilo neke pripravljenosti in dobre volje, da
               se neki koraki naredijo. Konec koncev že s tem, ko se je začelo na glas govoriti o
               tem, da bo nek "facing in" /?/ pri kompenzacijskih plačilih, so že v bistvu nakazali,
               da neka sprememba v postavkah proračuna bo morala se zgoditi, ker v nasprotnem
               primeru tega ne morejo narediti, ker postavka je nič trenutno, ta v proračunu, ki so
               ga oni sprejeli za sedem let takrat v Berlinu.</p>
               <p>Tako da tudi naše ocene so približno tam, kot so ocene komisije. Tudi mi mislimo, da
               s to fleksibilnostjo bi se to dalo. Ne želimo in nočemo pa odpirati diskusije okrog
               sprememb agende 2000, ker to pa ni v interesu, po moje, nikogar. Mislim, da če bi to
               poskušali narediti, da kvečjemu začnemo odlagati širitev, kar pa tudi ni v našem
               interesu, tudi ne v interesu kakšnega tolarja več ali manj.</p>
               <p>Kar se tiče prihodnosti Evropske unije. Konvencija bo po moje prvi zelo resen test
                  <stage type="mag"/><stage>(Nadaljevanje)</stage> za kandidatke, koliko so
               dejansko sposobne sodelovati. Tu se bo začelo kazati, tu bomo po moje prvič soočeni z
               enim resnim problemom, ki ga bomo vse kandidatke imele, koliko imamo pravzaprav resno
               razpoložljivih kadrov, s katerimi lahko učinkovito sodelujemo v evropskih organih in
               dosegamo svoje interese. Zdaj pri konvenciji se bo seveda - bo seveda stvar takšna,
               da verjetno ne bo šlo dlje od tega, dabomo pač lahko v diskusiji sodelovali, kot temu
               pravimo, "equal members", vendar je pa bistveno, ker ta konvencija ima časovni rok
               izteka, da pa kasneje na podlagi te konvencije, torej na IGC-ju, na medvladni
               konferenci, ki - tu je pa to, kar je Lojze rekel, zelo pomembno, kdaj se bo začela -
               da sodelujemo kot enakopravni člani, ker tu se bodo stvari odločale. In ko smo
               prejšnji teden imeli ta sestanek, če dovolite, če preberem tisto, kar je bilo
               sporočilo z ministrskega sestanka na to temo: "The ministers' experts desire of their
               countries to be actively engaged in the discussion on the future of Europe. They
               expect to be invited to participate in the work of the convention on the equal
               footing with the current member states. Preciding from the decissions of the Nice and
               Goeteburg European Councils they expect their countries to participate as fool
               members in the next Intergovernmental Conference." Torej, ta distinkcija je v bistvu
               konvencija, "equal members IGC" je pa IGC kot "fool member". Tako da mislim, da je to
               tisto, kar bi morala biti tudi v vaših razgovorih, ki jih imate, prizadevanja na tem
               področju, da bi šla v to smer, ker to je po moje največ, kar je mogoče doseči in tudi
               prav bi bilo, da se to doseže.</p>
               <p>Toliko, mislim, da je okrog tega.</p>
               <p>Italija, ja. Aja, točno, tisto, kar je še bilo vprašanje. Mislim, da pod področjem -
               aja, institucije. Institucije -zaenkrat se še nismo začeli pogovarjati, vendar
               mislim, da vprašanje, kot si ga sam odprl, vprašanje ezulov, vprašanje morebitnih
               vprašanj, ki so vezana s premoženjem in tako naprej, tja notri ne bo prišlo, ker ne
               sodi, niti pod ostalo niti pod institucije. Pod institucije prav gotovo ne sodi. Ne
               vemo sicer, kako točno bo izgledalo, vemo, da se bo začelo v času španskega
               predsedovanja. Ne vemo, če bodo klasična pogajanja, verjetno ne. Ni pa še formule, ki
               bi jo komisija predlagala, jasne. Je pa v "road mapu" v času španskega predsedovanja
               in morda bo že dovolj strinjanje z Nico, morda bo kaj drugega, tako da ne vemo točno,
               kako bo stvar obstajala. Glede na to, da smo to strinjanje v bistvu implicitno že v
               vseh političnih sporočilih na nek način v času, ko se je Nica dogajala, dali, mislim,
               da za nas ne bi smelo to biti večji problem.</p>
               <p>Kar se tiče vprašanja, ki je bilo omenjeno, je pa, mislim, da še en dokaz več, kako
               pomemben <stage type="mag"/> <stage>(Nadaljevanje)</stage> je čas pri posameznih
               pogajalskih področjih. Spomnite se, ko smo se kakšno leto dni nazaj pogovarjali
               tukaj, ali narediti tisto koncesijo, ko smo zahtevali recipročnost še do ostalih
               kandidatk, na področju prostega pretoka kapitala. Takrat smo to naredili. Eden od
               razlogov je bil tudi to, da to področje zapremo, začasno, in da na ta način v bistvu
               izoliramo možnosti diskusije, potencialne tudi za vprašanja, ki po našem prepričanju,
               tu notri ne sodijo, pa bi lahko nekdo izkoristil priložnost, da bi ta vprašanja na
               tem področju poskušal vriniti in obravnavati v tem kontekstu. To je bilo pred
               volitvami v Italiji in to je bilo tudi takrat, ko smo v bistvu uspeli zaključiti
               diskusijo v zvezi z nedeskriminatorno denacionalizacijo.</p>
               <p>Konec koncev gre za zelo ista vprašanja na strani Avstrije tako, da je bilo to
               dogovorjeno, da se na neko ekspertno skupino prenese in izven okvira pogajalskega
               procesa. To je pa seveda povsem nekaj drugega. V okviru pogajalskega procesa so
               stvari zavezujoče, ker gre za sprejete stvari, ki imajo pač pravno težo, medtem ko je
               pa proces, ki poteka vzporedno, je pa ...<stage>/Ni razumljivo./</stage>... tam smo pa pač
               enakovredni partnerji, medtem ko pa v pogajanjih se pa pač moramo zavedati, da naša
               teža ni tolikšna in da je predvsem v usklajevanju z obstoječim pravnim redom, ne pa
               enakovredno diskutiranje o morebitnih spremembah. Tu ne moremo nič kreirati, ampak se
               preprosto usklajujemo. Hvala.</p>
            </sp>
            <sp xml:id="SDT3-KZEZ-Redna-006-2001-11-29.sp11">

               <speaker>PREDSEDNIK ALOJZ PETERLE:</speaker>

               <p>Hvala lepa. ...<stage>/Ni posento./</stage>...</p>
            </sp>
            <sp xml:id="SDT3-KZEZ-Redna-006-2001-11-29.sp12">

               <speaker>GOSPA DR. POTOČNIK:</speaker>

               <p>... Dr. Potočnik. Jaz bi imela vprašanje v zvezi s prostim pretokom oseb. Vi ste omenili,
               da je to lahko eno izmed štiri poglavij, ki so lahko še leto zaključena. Me zanima
               glede na stališče Slovenije, da je postavila tudi pogoje vzajemnosti, če že prehodno
               obdobje, torej tudi pogoj vzajemnosti kombinirano, kaj bo storila Slovenija za ceno,
               da bo to poglavje leto zaključeno. Kakšno stališče bo zavzela?</p>
            </sp>
            <sp xml:id="SDT3-KZEZ-Redna-006-2001-11-29.sp13">

               <speaker>GOSPOD ______________:</speaker>

               <p>Sedaj, to je malo težko vprašanje, kaj bo storila za ceno. Najprej bi se morali
               vprašati... Sedaj, da se popolnoma razumemo, prosti pretok, prehodno obdobje na tem
               področju za nas, pa še za kakšno kandidatko, je povsem nepotrebno, in to vsi natančno
               vemo in to smo že velikokrat povedali.</p>
               <p>Dejstvo je tudi in mislim, da se tudi bolj ali manj lahko strinjamo vsaj kar se tiče
               prostega pretoka oseb, da posledice, ki bodo pri nas, ne bodo kdo ve kako pomembne.
               Ko smo šli natančno analizirati, kdo so v bistvu skupine, ki so migrativno
               potencialne, potem pridete v bistvu do treh skupin. Ena skupina so tisti, ki so
               nezaposleni. Evropa danes praktično ne pozna migracij iz vzhoda Evrope. Tudi v tem
               kontekstu, ampak predvsem z vzhodne Azije, Azije itn. To so predvsem ti predeli.
               Tako, da to je nekaj, kar ne pride v poštev.</p>
               <p>Drugo so tako imenovani "braind rain", kar pravimo in kar je tudi konec koncev, na
               kar smo tudi bili v skupnem stališču EU-ja opozorjeni. Jaz mislim, da je tu malo
               cinizma notri v tem opozorilu. Zakaj? "Braind rain" se vam dogaja vedno in se bo
               dogajal vedno, za tiste, ki so dobri in ki jim nekdo ponudi dosti visoko plačo, in s
               tem nima Evropska unija in odpiranje meja ali pa zapiranje nobene veze. Vi greste
               lahko danes v Ameriko, če vam bo nekdo dal plačo, in jih imate kolikor jih hočete teh
               primerov, ali pa ne greste. Tako, da to je nekaj na kar ta odpiranje meje na ta
               "braind rain" ne bo bistveno vplivalo.</p>
               <p>Tretje so potem te obmejne migracije. Pri teh obmejnih migracijah sem pa tudi že
               večkrat <stage type="mag"/><stage>(Nadaljevanje)</stage> povedal, da smo seveda,
               seveda obstajajo dnevne migracije med Slovenijo in obmejnimi državami, obstajata v
               bistvu dve žarišči, eno je Trst, kot smo takrat uspeli ugotoviti približno 7000
               ljudi, ki smo jih preštevali na meji dnevno, in pa drugo je to graško področje pri
               Mariboru, približno 5000 ljudi dnevno po analizah, ki so jih za nas strokovnjaki z
               instituta za geografijo delali. To je to.</p>
               <p>Vprašanje je pa seveda drugo. Vprašanje je pa, kaj se bo spremenilo, ko bomo člani
               EU. Spremenilo se pa ne bo v bistvu nič, razen da bodo ilegalni postali legalni, to
               je pa tako v interesu Slovenije kot v interes obeh obmejnih držav in to je to,
               drugega pa ni. Tako, da tudi če...</p>
               <p>Naslednja stvar, ki mislim, da je zelo pomembna, in tu pravzaprav dela večja članica
               oziroma večja kandidatka, Poljska, za nas. Poljska, ker se pogaja na tem področju
               dosti pogojeno, bom rekel, izvršuje sedaj v tem času zelo, in je pokazala tudi
               bistveno večjo fleksibilnost sedaj po volitvah, kot prej, izkazuje en, daje en zelo
               velik pritisk na posamezne članice, da z zavezami poskušajo se obvezati, da bodo ali
               bodisi v času članstva ali pa po tistem dveletnem prvem možnem obdobju že v bistvu
               liberalizirale to.</p>
               <p>V tem trenutku je seveda nemogoče reči, koliko držav bo z dnem članstva
               liberaliziralo trg. Jaz mislim, da utegne biti celo več kot polovica. Ko smo bili na
               Nizozemskem je bilo celo to rečeno, da je možna varianta celo vse, razen Avstrije in
               Nemčije, recimo v vmesnem času je, če sem prav informiran, vsaj s strani poljskega
               pogajalca tudi Anglija izrekla,da po dveh letih je pripravljena to že odpreti. Tako,
               da ti pritiski so trenutno in članice ena za drugo v bistvu sproščajo to potrebo
               oziroma to omejitev, ki jo imajo. Tako, da to je potrebno vzeti v zakup.</p>
               <p>Drugo je pa z Avstrijo in Nemčijo, drugega izhoda, kot bilateralni sporazumi, ni.
               Jaz mislim, da je ta korak pač potrebno narediti. Kot sami veste, z Nemčijo nekaj
               podobnega že imamo, Avstrija se je, ne takega, kar bi želela, ampak nekaj imamo, z
               Avstrijo je seveda zgodba drugačna, vendar njihova intenca, da to naredijo, je bila
               jasno in formalno že izražena, od Salzbruga, ki je bil, mislim, da štiri, pet mesecev
               nazaj, pa korakoma doslej, vendar konkretnih sporazumov seveda še ni. To je seveda
               trenutna situacija. Tako da jaz mislim, da posledice sprejetja tega obdobja prav
               gotovo ne bi bile dramatične, daleč od tega. Vprašanje, če bi bile zelo resno sploh
               opazljive, če bi jih.</p>
               <p>Kar se pa tiče koncesij, tistih, kar ste vi omenili. Seveda, <stage type="mag"/> <stage>(Nadaljevanje)</stage> zdaj javno govoriti o tem, kaj v pogajanjih na
               nek način pogojujemo ali pa želimo, je seveda malo hudo. Ampak lahko vam pa
               zagotovim, da seveda poskušamo doseči na nekaterih področjih, kjer bodo pa posledice
               za Slovenijo večje ali manjše, seveda tudi upoštevajoč dejstvo, da to, kar je na tem
               področju bilo stališče Evropske unije kot nekaj, kar mi menimo, da je nepravično,
               tudi to dejstvo poskušamo na nek način, če želite, iztržiti.</p>
               <p>Mislim, da so seveda ključna vprašanja, okrog katerih nima smisla, da skrivamo in
               smo večkrat to že omenili. Predvsem vprašanje regionalne politike, lahko bi pa rekli
               tudi vprašanja, ki so povezana s kmetijsko politiko, kjer pa nekatere stvari, ki so,
               ki bodo kot posledica seveda bolj občutene na naši strani, so tiste, ki so
               pomembne.</p>
               <p>Zdaj pa, ali stvar držati na mizi toliko časa, da ti dobiš kot zamenjavo, jaz
               mislim, da to ni pametno. Jaz sem osebno prepričan, da to ni pametno. Prvič, ne
               pokažete, jaz mislim, da je bistveno, da dobite zagotovila državnikov in pa tistih
               ljudi, ki odločajo o tem procesu inda morate, morate računati na njihovo
               kredibilnost. Drugič, kar je pomembno, mislim da na ta način v bistvu državo
               izpostavite na nek način, da ima nek čuden način razmišljanja, če želite. In teh
               načinov razmišljanja smo vajeni in se jim z vsemi štirimi upiramo, recimo na
               nekaterih drugih področjih, danes v Evropski uniji in mislim, da ne bi bilo prav, da
               v bistvu postanemo in začnemo razmišljati na enak način kot delajo to nekatere
               članice. In tretje, kar se mi zdi tudi izjemno pomembno, približujemo se času, ko
               bodo nekatera vprašanja, ki bodo relativno delikatna. In kjer bo seveda potrebno
               dosti trezno glavo zadržati v tistem trenutku. In zato se mi zdi, da je dobro, da
               vprašanja kot so ta, v bistvu ne zavlečemo do takrat, da ne bi prišlo do diskusij,
               kibi lahko v javno mnenjskih diskusijah bile hitro izkoriščene, za nekaj, kar na
               koncu za vse skupaj za nas, za vse skupaj ne bo koristno.</p>
            </sp>
            <sp xml:id="SDT3-KZEZ-Redna-006-2001-11-29.sp14">

               <speaker>PREDSEDNIK ALOJZ PETERLE:</speaker>

               <p>Hvala lepa. Gospod Kacin.</p>
            </sp>
            <sp xml:id="SDT3-KZEZ-Redna-006-2001-11-29.sp15">

               <speaker>JELKO KACIN:</speaker>

               <p>Hvala lepa. V zvezi s to razpravo, ki je zdaj potekala, se mi zdi, da se pač moramo
               odločiti o čem razpravljamo, o strategiji ali o taktiki. Strategija je jasno
               določena, taktika pa pač zahteva, da v tem trenutku vztrajamo na sprejetih
               pogajalskih izhodiščih. Če bo sprejeta ocena, da je pogajalsko izhodišče mogoče in
               potrebno spremeniti, bomo to pogajalsko izhodišče tudi spremenili.</p>
               <p>Ampak ravno zato bi predlagal oziroma najavil, da pač pričakujem, da bomo tisti del
               delikatnega vprašanja, ki se nanaša na poglavje 31, v sredo 5., obravnavali na zaprti
               seji odbora za zunanjo politiko. In si povedali tisto, kar si pravzaprav moramo
               povedati, da bi potem lahko v nadaljevanju, če pride do spremembe pogajalskega
               izhodišča, to naredili tudi povsem transparentno.</p>
               <p>Zato bi te Janez prosil za sredo popoldan, da se o teh stvareh nekoliko več
               pogovorimo. Do takrat bomo imeli pa tudi že kaj več informacij iz Rima, o tem, kako
               se stvari kuhajo oziroma pletejo in da bi potem tudi ostale izven pogajalskega
               procesa, tako kot to zdaj izgleda. Hvala lepa.</p>
            </sp>
            <sp xml:id="SDT3-KZEZ-Redna-006-2001-11-29.sp16">

               <speaker>PREDSEDNIK ALOJZ PETERLE:</speaker>

               <p>Hvala. Ugotovitveni sklep, da se je komisija za evropske zadeve seznanila s
               poročilom <stage type="mag"/> <stage>(Nadaljevanje)</stage> ožje pogajalske
               skupine o poteku 14. in 15. pristopne konference v Bruslju.</p>
               <p>Kdo je za tak sklep? <stage>(6/?/ članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Jaz bi prosil gospoda Potočnika samo še toliko, da povem, da smo imeli koordinativno
               sejo s predsedniki matičnih delovnih teles in se dogovorili za postopek v zvezi z
               obravnavo poročila o napredku. Matična delovna telesa bodo najprej, se pravi vsaka
               zase, svoj del problematike pogledala, potem bo prišlo to v, na evropsko komisijo, ki
               bo to opremila še z verjetno z dodatnimi sklepi, potem pa bi prišlo to v plenum na
               januarski seji.</p>
               <p>Jaz to samo zato pravim, da bi izrazil pričakovanje, da bi tudi ljudje iz tvoje
               strani oziroma s strani pogajalske ekipe, sodelovali pri delu matičnih delovnih
               teles, če bo to potrebno oziroma, če bo taka želja. Tako, da to zadnjo rundo
               opravimo.</p>
               <p>Se pravi, hvala lepa za to točko.</p>
               <p>Pod točko <title>RAZNO</title>, bi rad povedal naslednje. Da je v soboto izredno zasedanje Kozaka v Bruslju, kjer
               bo tema "Prihodnost Evropske zveze" in se bom tega zasedanja udeležil. Potem pa imamo
               7. decembra srečanje že omenjene skupine oziroma predsednikov evropskih komisij iz
               parlamentov država kandidatk luxemburške skupine. Če bi tukaj kdo kaj želel še dodati
               ali vprašati, lahko to stori direktno pri meni ali pri strokovnih sodelavkah.</p>
               <p>Glede strokovnih sodelavcev bi rad še to povedal, da smo imeli zadnjič na dnevnem
               redu, na omenjenem sestanku tudi to vprašanje in sva s predsednikom pridružitvenega
               parlamentarnega odbora pisala ponovno pismo predsedniku državnega zbora v zvezi z
               nujnimi zaposlitvami. V podporo evropski dimenzije parlamentarnega dela in sva
               izrazila zopet, da moramo priti vsaj na to, kar smo že imeli, se pravi, šest
               strokovnih sodelavcev za evropske zadeve. Upam, da se bodo zdaj zadeve hitreje
               premaknile, ker je predsednik zagotovil vso svojo osebno oziroma formalno podporo, da
               se to realizira. Želi še kdo drug pod razno besedo? Ne.</p>
               <p>Hvala lepa.</p>
               <stage>(Seja je bila zaključena 29. novembra 2001 ob 9.28 uri.)</stage>
            </sp>
         </div>
      </body>
   </text>
</TEI>
