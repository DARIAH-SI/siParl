<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT3-KZOSSVZIPS-Nujna-012-2003-10-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za odnose s Slovenci v zamejstvu in po svetu</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-24+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">985065ABCBD6E1EBC1256DC1003771A4</idno>
               <idno type="custom" subtype="day">68CA8ECE749D0479C1256DCE005071F0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=magdt&amp;uid=68CA8ECE749D0479C1256DCE005071F0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT3-KZOSSVZIPS-Nujna-012-2003-10-24.KZOSSVZIPS" n="012">
               <name>Nujna</name>
               <date when="2003-10-24"/>
            </setting>
         </settingDesc>
         <particDesc>
            <listOrg>
               <org xml:id="SDT3-KZOSSVZIPS-Nujna-012-2003-10-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT3-KZOSSVZIPS-Nujna-012-2003-10-24.KZOSSVZIPS">
                        <orgName key="KZOSSVZIPS">Komisija za odnose s Slovenci v zamejstvu in po svetu</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA ODNOSE S SLOVENCI V ZAMEJSTVU IN PO SVETU</stage>
            <stage type="session">12. nujna seja</stage>
            <stage type="date">(24. oktober 2003)</stage>
            <stage type="chairman">Sejo je vodil Franc Pukšič, predsednik komisije.</stage>
            <stage type="time">Seja se je pričela ob 9.08 uri. </stage>


            <sp xml:id="SDT3-KZOSSVZIPS-Nujna-012-2003-10-24.sp1">

               <speaker>PREDSEDNIK FRANC PUKŠIČ:</speaker>

               <p>Spoštovani! Pričenjam 12. nujno sejo komisije državnega zbora za odnose s Slovenci v
               zamejstvu in po svetu.</p>
               <p>Glede na to, da nismo sklepčni, bomo s sejo začeli in potem, upam, da bomo sklepčni
               do takrat, ko bo treba sprejemati sklepe. Če se to ne bi zgodilo, bi potem članom
               komisije predlagal, ker ena tretjina nas je prisotnih, da naredimo korespondenčno
               sejo v zvezi s sklepi. Istočasno poteka tudi odbor za obrambo in tudi tam se ubadajo
               z istim problemom, zato smo se dogovorili, da bi se pač pokrivali po tistih strankah,
               kijih ni. Nekateri poslanci so najavili, da jih ne bo, ker jim je sneg onemogočil
               prihod v službo. Meni se zdi malo smešno, da dva centimetra snega povzročita takšne
               probleme, ampak to je njihov problem. Torej, gospe poslanki, ki je prišla ob enih
               zjutraj domov in je danes že tu na seji, dober dan, prav tako vsem gospodom
               poslancem. Lep in dober dan želim tudi vsem vabljenim na sejo, predstavnikom
               ministrstva za zunanje zadeve, ki so z nami, predstavnikom ministrstva za finance,
               predstavnikom ministrstva za šolstvo, znanost in šport, predstavnikom ministrstva za
               gospodarstvo in predstavnikom ministrstva za kulturo. Kolikor vem, ni predstavnika
               ministrstva za informacijsko družbo - ali se motim? Ne motim se. Urad za Slovence v
               zamejstvu in po svetu - je kdo prišel? Je, gospa z urada. Potem urad na narodnosti?
               Ni nikogar. In urad predsednika vlade Republike Slovenije? Tudi ni predstavnika.
               Istočasno prav lepo pozdravljam v naši sredini predstavnika Radiotelevizije
               Slovenija, gospoda Berganta, predstavnike Svetovnega slovenskega kongresa. Drugih od
               civilne družbe ne vidim. In seveda tiste, ki bodo o tem kaj napisali in povedali,
               predstavnike medijev; brez vas je pravzaprav vse skupaj klavrno, zato tudi vi prav
               prisrčno pozdravljeni pri nas!</p>
               <p>O dnevnem redu, ker še nismo sklepčni, ne bomo sklepali. Dnevni red je predlog
               sprememb proračuna Republike Slovenije za leto 2004, za leto 2005 in razno.</p>
               <p>Ob razpravi o predlogu sprememb proračuna bi predlagal, če se gospa poslanka in
               gospodje poslanci strinjajo, da bi razprava bila skupna, ker se tudi navezujejo
               zadeve, potem pa bodo sklepi posamični.</p>
               <p>Preden bi prešli na razpravo o proračunu oziroma o spremembah za leto 2004 in potem
               o predlogu proračuna za leto 2005, bi predlagal, da bi gospod Bergant, predstavnik
               Radiotelevizije Slovenija povedal še kaj v zvezi <stage type="mag"/>(Nadaljevanje) s poročilom, ki je bilo naslovljeno na predsednika
               odbora za zunanjo politiko, predsednika odbora za šolstvo, znanost in šport ter na
               našo komisijo. Osebno mislim, da bi to poročilo bilo treba obravnavati tudi na obeh
               ostalih dveh odborih, ker le na ta način po mojem bo potem možno priti do končnega
               sklepa, ki pa bi moral biti približno takšen, kot ga je - ali pa sklepi takšni, kot
               jih je pripravila Radiotelevizija. Namreč, zaključek za sklepi je precej, pod
               narekovaji, zastrašujoč oziroma neobetaven, da bo zaradi tega, če pač ne bodo
               nekateri pogoji izpolnjeni, morala RTV Slovenija dejavnost iz naslova leta 2004
               opustiti in odpovedati mednarodne aranžmaje. Prav poslanci komisije za Slovence v
               zamejstvu in po svetu, ko se srečujemo s Slovenci po svetu in v zamejstvu, imamo
               največ, pa resnično največ pripomb na to, na vidnost in slišnost Radiotelevizije,
               prvič že čez mejo, drugič pa tudi drugje, torej prek satelita in prek kabelskih
               operaterjev.</p>
               <p>Želel bi, da bi gospod Bergant tudi ob svoji predstavitvi tega poročila podal
               informacijo, kako je možno, kaj je potrebno, da bi bil satelitski program, torej prek
               satelita prost, brez te kartice, ki jo morajo plačevati, in koliko pravzaprav to
               stane. In drugo, kaj je treba narediti, da bi kabelski operaterji imeli tudi v
               kabelskih mrežah Radiotelevizijo Slovenija, tako kot pač imajo naši kabelski
               operaterji druge programe. Ob tej predstavitvi bi bilo potrebno, da tudi nekoliko
               konkretneje poveste za programe, ki potekajo, v katerih državah potekajo. Tu je
               napisano, da nekateri programi potekajo v 25 pa 16 državah in tako dalje. In tu
               potekajo, mislim, tu je napisano tudi, da - torej, v katerih jezikih potekajo. Glede
               na to, da pa nikjer ni tudi v španščini, namreč problem pisane besede in ostalega je
               celoten del Južne Amerike, kjer je ogromno število Slovencev, sploh v Argentini, pa
               ni ničesar v španskem jeziku. Tako da bi bilo dobro, da nam daste tudi odgovore na ta
               vprašanja.</p>
               <p>V tem trenutku je naša komisija sklepčna. Lep pozdrav še tema dvema kolegoma,
               podpredsedniku Jožetu Avšiču in dr. Berniku. Tako lahko tudi sklepamo. Preden bom dal
               besedo naprej, dajem predlog dnevnega reda v razpravo, če želi kdo kaj dodati ali
               odvzeti. Če ne, dajem dnevni red na glasovanje.</p>
               <p>Kdo je za dnevni red? (Soglasno.)</p>
               <p>Tako lahko začnemo. Gospod Bergant, beseda je vaša. Izvolite. <stage type="mag"/>
               </p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp2">

               <speaker>DR. BORIS BERGANT:</speaker>

               <p>Gospod predsednik najlepša hvala, hvala lepa tudi za razumevanje, da ste naše
               gradivo tako hitro uvrstili na dnevni red. Seveda je bilo razstavljeno
               .../Nerazumljivo./... priprave na proračunske razprave in potem, ko smo ugotovili, da
               pač po več letih nazadovanja nekih velikih obetov pri sofinanciranju te dejavnosti
               pač ni videti in smo sodili, da je naša obveznost v skladu z zakonom in ustavo, da na
               to opozorimo. Gre pravzaprav za tri sklope vprašanj, ki pa so med seboj seveda
               vsebinsko, finančno in v vseh drugih ozirih tesno povezanih. Gre za obveznosti iz
               naslova informiranja tujini, odnosa matične domovine do Slovencev v zamejstvu in
               izseljencev, zdomcev in izseljencev in gre seveda za tehnični aspekt, ki je bil do
               zdaj nekako pod dvema ministrstvoma pokrivanja po tehnološki plati. Gradivo smo pač
               neko pregled neke preteklosti v zadnjih desetih, dvanajstih let dalje. Rad bi seveda
               poudaril, da in vaša komisija in moram seveda reči tudi načeloma vsa pristojna
               ministrstva nikoli niso imela nobenih pridržkov ali zadržkov glede te dejavnosti in
               prav obratno večkrat se spomnite smo tudi na tej komisiji o tem razpravljali, zmeraj
               ste nam na nek način izrekli priznanje, spodbudo in podporo tej dejavnosti. Nerodna
               situacija je pač v tem, da po finančni plati ta zadeva pač nazaduje in je prišla do
               točke, ko sodimo, da vas moramo seznaniti, da je celotna zadeva problematična tem
               bolj, ker dobro veste v kakšni situaciji je javni servis ne samo v Sloveniji, v vsej
               Evropi, povsod so se pač skrčili glede na to, da so postale zapletenejše situacije na
               tržiščih, povsod so skrčili sredstva za javni servis in se seveda osredotočajo na
               njegovo osrednjo in tisto temeljno dejavnost. Nihče ne sodi, da informiranje tujine
               zlasti pa odnosi Slovenci sosedi in pa tehnično pokrivanje ni ena od temeljnih
               dejavnosti, vendar seveda moramo opozoriti, da je tukaj ustava predvsem pa zakon celo
               jasen. Zakon predvideva sofinanciranje za te dejavnosti. Nekateri sklepi, ki smo jih
               med tem dobili tudi jasno opredeljuje zakaj lahko naročniški oziroma zdaj pravimo RTV
               prispevek gre in seveda tukaj je popolnoma jasno, da lahko nadaljujemo s to
               dejavnostjo samo, ko bomo pač dobili ustrezno finančno podporo torej sopodporo za to
               dejavnost. Nihče na Radio televiziji Slovenija bodite prepričani ne bi želel ustaviti
               te dejavnosti prav obratno mi sodimo ne samo, da je ena velika možnost promocije za
               celo Slovenijo, mi sodimo, da je to tudi ena zelo koristna prvina našega programa,
               kajti šele zdaj po tolikih letih in mnogi od vas obiskujete predvsem <stage type="mag"/>(Nadaljevanje) Slovence po svetu, veste, da se
               tudi v medijski dejavnosti naših rojakov na tujem začela neka nova doba, ustanavljajo
               se televizijske oddaje, postaje, vedno več je teh možnosti in ravno zato, da bi lahko
               Slovenci od Argentine do severne Amerike, Avstralije, te možnosti izkoristili, zelo
               pomembno, da imajo neko osnovo, neko gradivo iz katerega lahko izhajam. To gradivo,
               ki prihaja iz domovine, ki je seveda profesionalna .../Nerazumljivo./... njihovega
               dela, je pri tem velikega pomena.</p>
               <p>Mi pač smo tu zelo natančno pojasnili zakaj gre. Apeliramo na vas, na razumevanje,
               mi tudi se zavedamo, da čez noč, ker so pač tukaj neke proračunske predpriprave,
               celotnega tega problema ni mogoče rešiti, zato tudi nekako bi rekel umno predlagamo
               neko postopno rešitev dveh, treh let in da bi se recimo približali nekemu idealnemu
               cilju financiranja 50:50, 50% je iz naročniškega denarja in 50% je skupnih sredstev,
               pri čemer bi seveda in nato posebej opozarjamo vsako leto, vsaj enkrat prosili, da se
               tem programom posvetimo tudi po vsebinski plati, da se to malo tudi z vaše strani in
               s strani javnosti analizira. Do zdaj je na tem področju, sicer ni bilo pripomb, res
               pa je, da kakšnega velikega interesa za takšne razprave ni bilo. Mislimo pa, da smo
               skupaj močnejši in pametnejši.</p>
               <p>Toliko, seveda sem pripravljen podrobno odgovarjati na kakšna posamična vprašanja.
               Glede vaše skrbi upravičene o tehnični oskrbi, je pa situacija taka. Kot veste je
               državni zbor sprejel zakon o osvetlitvi sosednjih držav, predvsem tistih območjih,
               kjer signal po klasični poti .../Nerazumljivo./... kot pravimo ne prihaja do naših
               rojakov.</p>
               <p>Zakon je bil sprejet v nekem obdobju, kot se je že vedelo, da uvajamo po vsej Evropi
               novo tehnologijo, namreč eno je osvetljevanje po analogni tehnologiji, drugo je pa
               zdaj že zelo razširjena in seveda do leta 2007, 2008, vsaj po razviti Evropi
               uveljavljena digitalna tehnologija, ki seveda omogoča veliko več in hkrati tudi
               zahteva veliko več vlaganj.</p>
               <p>Ko smo na zadnje sedeli na neki skupni koordinaciji in preteklo leto v ministrstvu
               za zunanje zadeve, bili so pa predstavniki urada za Slovence po svetu, seveda urada
               za narodnosti, ministrstva za informacijsko družbo, je bila enotna ocena, da bi ta
               zakon končno, vendarle kazalo začeti uresničevati, da pa na tisti prvotni klasični
               način osvetljevanja podzemeljskih ali pri zemeljskih sistemih, ne bi več kazalo
               stavit, zaradi tega, ker imamo med tem seveda dve možnosti, ki sta veliko bolj
               univerzalni in veliko cenejši, po eni stran satelit in po drugi strani ravno preko
               satelita že uveljavljena digitalna tehnologija.</p>
               <p>Se pravi, naš predlog in strokovni predlog je in to je zadnja točka, zadnje poglavje
               našega poročila, da bi se nekako skupaj dogovorili, da podpremo in od tukaj naprej
               pač podpiramo ta satelitski, ko bi se reklo razvod, seveda pa obstaja vprašanje,
               koliko so, recimo Slovenci v zamejstvu in po Evropi opremljeni za sprejemanje
               takšnega signala. <stage type="mag"/>(Nadaljevanje) Glejte, tukaj
               se stvari zelo hitro odvijajo, ko smo mi začeli oddajati po satelitu v digitalni
               tehnologiji, pravzaprav še ni bilo teh B boksov, tako razširjenih kot so danes in
               takrat še ni bila v celoti dogovorjena tehnologija, ker tukaj je tudi za
               standardizacijo tehle sprejemnikov, še enkrat pravim B boksov. Med tem je ustvarjen
               nek konsenzus v celotni evropski celini okrog standarda in ni več nobenega problema,
               če ti oddajaš, ali ga zaklepaš v tem ali drugem sistemu, da to ne bi bilo univerzalno
               odklenjivo.</p>
               <p>Na vaše vprašanje, ali so sploh potrebne kartice, bi odgovoril, da sploh niso
               potrebne kartice, ker predpostavljamo, da Slovence v tujini zanimajo predvsem naši
               domači, originalni programi. Tega je približno, če upoštevamo tudi zdaj odkupljene
               pravice na teh naših satelitih, kjer oddajamo enak program kot doma, več kot 60%. Vse
               otroške oddaje, vse informativne oddaje, vse kulturne oddaje in vedno več evropskih
               produkcij v okviru pač napredka na področju pogajanja o avtorskih pravicah v Evropi
               je odklenjeni. Tako, da za sam .../Nerazumljivo./..., ki je najbolj pomembne, ki bi
               predpostavljal pač neko trajno vez z matično domovino, imeti kartico ni več potrebno.
               Potrebnopa je seveda imeti napravo, ali z novo televizijsko in kombinirano sprejemno
               napravo za sprejemanje satelita, ali pa vsaj dekoder, ki lahko digitalni signal
               pretvori v analognega in tukaj je seveda cela vrsta možnosti. Predpostavljamo, da bo,
               glejte v vsej zahodni Evropi, vključno z Avstrijo, Italijo, ali tukaj malo
               specifična, bodo 2007 digitalna tehnologija, edina tehnologija, ki bo ostala. V
               Italiji se tukaj še malo kolebajo, ker je malo tekme med .../Nerazumljivo./... načrti
               in načrti javne radio televizije in največjimi tujimi, torej konkurentom
               .../Nerazumljivo./..., vendar je tako, da se očitno tudi usmerjajo v digitalni
               razvoj, podvig po teh kabelskih omrežij v večjih naseljih in preko satelita.</p>
               <p>Smatramo, da bi za pospeševanje mogoče v neposrednem zamejstvu neomejenega
               sprejemanja preko satelita bila koristna kakšna akcija matične domovine, da bi recimo
               Slovenci lahko na enem mestu, ali pa na več mestih, ampak vendarle bolj organizirano
               nabavljali to opremo. Nekatere države to spodbujajo na ta način, da nudijo
               interesentom, tudi nekateri komercialni ponudniki, da nudijo interesentom, recimo
               ugodne pogoje nakupa takšne naprave, ki danes ni več zelo draga,
               .../Nerazumljivo./... velikosti 200 do 300 evrov in ko bi pač, mogoče z neko skupno
               akcijo matične domovine, ali pa kakšnih poslovnih krogov zamejskih to uredili, bi bil
               ta problem rešen, enkrat za vselej in za vso bodočnost, kajti pričakovati je, da bo
               ta digitalna tehnologija, koto osnova tehničnega oddajanja ostala v naslednjih
               desetletjih, se bo samo še poglabljala, kakovostno urejala in tako naprej.</p>
               <p>Na vaše vprašanje okrog španščine oziroma sevanja na druge celine. Nekatere države za
               več denarja, z več potenciali, imajo seveda svoje televizijske in radijske programe,
               ne samo na enem satelitskem omrežju, <stage type="mag"/>(Nadaljevanje) kajti kot je znano, zaradi konfiguracije in oblike zemlje
               pač en satelitski sistem ne more pokriti vsega sveta. Ta, ki ga imamo zdaj pokriva en
               velikanski del. To je ne samo centralno oziroma evropsko celino, ampak tudi en del
               Afrike, en del Srednjega vzhoda in te razvitejše, bogatejše države seveda uporabljajo
               več satelitskih sistemov. Enega, ki bi potem pokrival tudi severno in južno Ameriko
               in potem še enega, v našem primeru bo seveda zanimivega za Avstralijo, vendar moramo
               reči, da so vse naše strokovne raziskave tega, ki seveda vključujejo strošek za to.
               Preračunajte, da je 24 urni zakup enega satelitskega kanala, če oddajam pa recimo dva
               programa potrebujemo dva kanala, na katera pa seveda lahko vežemo, potem radijske
               programe, reda velikosti med 200 in 300 tisoč evrov in da je to seveda tak strošek,
               da verjetno število naših rojakov enostavno ne odtehta te velike investicije, zato
               smatramo, da je veliko boljše razvijati, kar smo med tem razvili in kar lahko vidite
               vsak dan, oddajali program preko interneta. To je najnovejša pač tehnologija, ki
               omogoča seveda tudi oddajanje programov po teh novih dosežkih, prej je bilo mogoče
               samo tekstovno imeti stik, da praktično lahko vse žive oddaje oddajamo, kar tudi
               počnemo in da je to že take kakovosti, da je mogoče to tudi, recimo v teh oddajah
               naših rojakov, deloma uporabljati tudi za .../Nerazumljivo./...</p>
               <p>In druga stvar pa je, da spodbujamo ravno s tem, kar proizvajamo doma in kar je
               danes današnji z današnjimi komunikacijami mogoče zdaj z letalom prenesti v enem
               dnevu, pač produkcijo nekaterih, če govorimo o televiziji, televizijskih oddaj, ki
               jih potem po kasetah, kar to že počnemo, pošiljamo tem programom naših rojakov.
               Mislimo, da je to veliko učinkoviteje, kakovostno veliko boljše in zanesljiveje,
               kakovostno veliko boljše in zanesljiveje. Glede na to, da nobena slovenska skupnost
               po svetu nima dnevnega programa, je to tudi z vidika, bi rekel ekonomičnosti
               najprimernejši pristop.</p>
               <p>Glejte, mogoče toliko za začetek, seveda še enkrat lepa hvala za pozornost, še
               enkrat pa tudi poziv, mislim razumevanje za stvar in načelna podpora je zelo
               koristna, ampak na žalost smo pač v situaciji, ko moramo po tolikih letih upanja pač
               se postaviti tudi v našem javnem radio televizijskem servisu na realna tla. Iskreno
               rečeno, vsa upanja, da bo z neba padel tu kakšen denar, so brez prave osnove. Mi
               lahko računamo s tem, da bomo vsako leto na neki način naše prihodke usklajevali
               eventualno z neko različico porasta življenjskih stroškov, tako kot je običaj v
               Evropi in tudi komercialni dohodki seveda imajo neko perspektivo, neke male rasti,
               ampak, da bi tu čez noč lahko dobivali ogromna sredstva, s tem v tej naši hiši nihče
               ne računa. Torej, edina možnost, da potrošnjo, ki jo imamo spravimo v sklad s tem,
               koliko denarja imamo.</p>
               <p>Mogoče dva stavka o tem, kar se v hiši dogaja. Mi z velikimi, tako kot je pač, tukaj
               gre za velike premike. Mi z velikimi koraki pač usklajujemo,<stage type="mag"/>(Nadaljevanje) ustaljujemo hišo, kar pomeni krčimo nepotrebne
               stroške, predvsem mu moramo veliko storiti na postavki fiksnih stroškov. To so
               predvsem stroški za, torej plačilo osebnih dohodkov in honorarjev, ki so pri nas
               nerealno visoki, neproporcionalni 60% celotnega našega dohodka gre pravzaprav za ta
               naslov, normalno po svetu pa bi bilo tam med 35 in 40 in mi smo na tem, da pač to
               odejo, takšna kot je, tako dolga kot je uskladimo tudi z velikostjo našega telesa. To
               pa seveda pomeni, da bomo morali res skrbno proučevati za vsako posamezno postavko in
               vsak program, ali je to v skladu z našim poslanstvom javnega servisa ali ne oziroma
               tam, kjer je pač predvideno zakonska možnost in osnova, da pač določena dejavnost
               mora biti sofinancirana, vztrajati na tem, da pač pridobimo to sofinanciranje v
               razumnem obsegu, kajti sicer teh naših funkcij ne moremo opravljati. Ne pozabite, da
               je naša osnovna funkcija, zlasti z vstopom v Evropsko unijo, še posebej pomembna. To
               je varovanje, ne samo slovenske identitete, ampak predvsem kulturne ustvarjalnosti in
               uveljavlja te kulturne tvornosti v Evropi in v svetu in da seveda, zato moramo
               nameniti ustrezna sredstva. Mi moramo proizvajati več programov, okvirnih programov,
               umetniških programov lastne proizvodnje. Bo določeno prestrukturiranje zahteva, upamo
               pa, da bomo tudi z vašopomočjo uspeli ohraniti in razvijati kolikor se pač da
               informiranje tujine in pa seveda Slovencev po svetu. Lepa hvala.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp3">

               <speaker>PREDSEDNIK FRANC PUKŠIČ:</speaker>

               <p>Hvala lepa.</p>
               <p>Zdaj bom ob tej točki tudi dal besedo, torej poslankam in poslancem. Hvala lepa,
               gospodu Bergantu za to podajanje.</p>
               <p>Preden vam dam besedo bi rad samo to, da bomo vsi vedeli pač imeli iste številke,
               približno o katerih se pogovarjamo. To bo seveda najbolj zanimalo ministrstvo za
               finance in tudi zunanje ministrstvo.</p>
               <p>Ob tem, kar je radio televizija pripravila, če sem jaz to dobro povzel pomeni. Za
               leto 2004, je potrebovalo 60 milijonov, torej svežega kapitala za opravljanje te
               dejavnosti in 50 milijonov za to, da se bi .../Nerazumljivo./... slišal s programov
               na območja, kjer živijo slovenske manjšine začelo uresničevati.</p>
               <p>Za naslednje leto; to meni govorite o 110 milijonih za leto, proračun 2004. Za leto
               2005 govorite o 92 milijonih za sofinanciranje programov, ker bi bila že številka 92
               razmerje 50:50, to pomeni 50 iz RTV-ja in 50 posebej iz proračuna in potem govorite
               še za nadaljevanje, da bi dosegli uresničevanje zakona o RTV v zamejstvu, za leto
               2005 tudi 50:50. Tu pa sedaj mi ni čisto jasno, kolikšna so ta sredstva za
               nadaljevanje tega programa, ali že to v teh 92 milijonih <stage type="mag"/>
               </p>
               <p>(Nadaljevanje) zajeto notri. Gospod Bergant, če lahko to pojasnite.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp4">

               <speaker>DR. BORIS BERGANT:</speaker>

               <p>Gospod predsednik, prva številka se nanaša na pripravo programov. Tam imate cel
               spisek pač programov, ki se odvija na področju televizije in radia in tam bi se s
               številko, ki ste jo natančno navedli pač v letu 2005 dosegli to idealno</p>
               <p>Tu moram še povedati, prej sme pozabil, mi smo se jasno natančno pozanimali vnovič že
               leta imamo te podatke, ampak ali še držijo ali ne, kako to drugi počnejo v drugih
               državah in vam moramo pač povedati. V večini evropskih država je financiranje
               informiranja tujine. To ni informiranje Slovencev po svetu samo, ampak informiranja
               tujine, skoraj, torej v večini je 100% pokrito s strani države, v Nemčiji, Veliki
               Britaniji, veste, da je BBC World in tako naprej, v Italiji in to financiranje je
               100%, torej to informiranje 100% financirano tako po programski plati, kot po
               tehnični plati, se pravi, država enostavno zakupi, kot v Italiji satelit zato, da
               obvešča Italijane po svetu.</p>
               <p>Primera, da bi nekdo obveščal posebej svoje državljane oziroma svoje rojake po svetu
               praktično ni in z izjemo .../Nerazumljivo./... držav, ki imajo, kot veste TV
               .../Nerazumljivo./... in po celem svetu pač razširjajo programe v francoščini, ki pa
               niso izključno francoski, ampak tudi kanadski, belgijski, švicarska,
               .../Nerazumljivo./... televizija in tako naprej, zato, mi pa se seveda zavedamo,
               prvič v našem zakonu piše, da mi to moramo opravljati in drugič piše, da mora država
               točno financirati. Žal tega kvantuma, koliko bi tofinanciranje bilo, v zakonu ni. Mi
               si bomo prizadevali k morebitnih popravkih, ali pa ob novem zakonu to bolj precizno
               napisati, ampak zdaj velja pač ta zakon, ki je in zato moramo tukaj in prosimo tukaj
               za razumevanje, da ne najdemo neko pametno soglasjein nam se zdi, da je 50:50, tudi
               po .../Nerazumljivo./... in črki zakona ustrezno. Še enkrat pa poudarjamo, tudi ta
               vsota za 2005, je seveda predlog, ker se pač zdaj o teh proračunih govori, ampak naš
               predlog in pobuda je še zmeraj, pa tudi ta, da se o teh programih o vsakem posebej na
               neki kvalificirani, bi rekel javni tribuni pogovorimo, mogoče ti programi, ki so
               najboljša stvar, mogoče bi se dalo na radijskem in televizijskem še kaj drugega, ali
               boljšega napraviti, ampak to je dohodek, smo pač zdaj v razvoju prišli.</p>
               <p>Kar pa zadeva tehnične vire pa tako, če se odločimo in če imamo skupni dogovor
               oziroma soglasje, da je satelit to sredstvo po katerem, na katerega bi se naslonili,
               je ta vsota seveda vsako leto enaka, kajti mi za zakup satelita imamo določeno ceno
               in mi bi pač enostavno za to javno uporabo v smeri tujine 1% in to je teh 50
               milijonov, nas stanejo sateliti za 200 milijonov, ampak preko njega seveda oddajamo
               tudi prvi, drugi in vse radijske programe za Slovenijo, kajti kot rečeno do 2007 bo
                  to<stage type="mag"/>(Nadaljevanje) edino sredstvo oddajanja,
               kolikor se seveda Slovenija sicer naj bi odločila za digitalizacijo pri zemeljskih
               .../Nerazumljivo./..., kar je pa izjemno draga reč in je seveda logično, da je to
               tudi en del naše normalne dejavnosti. Se pravi, tukaj bi šlo samo za to, da to
               sofinanciramo in po dogovoru še zadnji predlog, iz te vsote bi mogoče, če se tako
               skupaj dogovorimo, vendarle odprli nek določen, mogoče recimo petino znesek, ki bi ga
               uporabljali za to, da bi tistim zainteresiranim rojakom, zlasti ob meji, ki bi si
               radi nabavili, ali oskrbeli to opremo pač to opremo na neki bolj organiziran način
               ponudili, recimo na obročno odplačevanje, ali kako drugače. Hvala lepa.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp5">

               <speaker>PREDSEDNIK FRANC PUKŠIČ:</speaker>

               <p>Hvala lepa.</p>
               <p>Zdaj, če sem vas prav razumel, je torej za leto 2004 60, pa 50 je 110, za leto 2005,
               pa potem 92 plus 50, ki bi bilo približno 15% oddajanja preko satelita.</p>
               <p>So potem, kljub temu je potrebno, da, torej ne glede na to, kjer že so, ali za mejo,
               ali čez ocean, rabijo pač to kot delno opremo, ki stane od 200 do 300 evrov
               približno. Kako to pomagati, sofinancirati oziroma na nek določen čas, ste že sami
               predlagali.</p>
               <p>Samo eno vprašanje pri tem. Ali bi to pomenilo, da so potem vse oddaje, ki so nam
               tem satelitu, potem sproščene, ne samo tiste o katerih ste govorili, ampak so potem
               24 ur vse oddaje spuščene.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp6">

               <speaker>DR. BORIS BERGANT:</speaker>

               <p>Gospod predsednik, tu moramo enostavno upoštevati mednarodno avtorsko pravo. V Evropi
               in kot članica EU-ja, bomo imeli veliko boljše možnosti dogovarjanja, bo zanesljivo v
               dveh, treh letih vse kar tudi kupimo v Evropi tujih programov s tem zaobseženo, ampak
               opravka imamo tudi z ameriško celino, pogoji in drugimi, torej avtorsko pravnimi
               sistemi in tam to je malo težje, ampak še enkrat opozarjam, že zdaj je več kot 60%,
               torej odklenjenega in postopoma bomo zanesljivo prišli na, če ne pač 100%, pa vse na
               visok odstotek, zmerja bo ostalo v sistemu prehajanja meja radijskih in
               televizijskih, predvsem televizijskih signalov do omejitev avtorsko pravnih, recimo
               lahko se nam konkretno zgodi, to se velikokrat dogaja, nogometna tekma, tudi, ko igra
               Slovenija. Ti dobiš pravico za Slovenijo, ne dobiš pa pravic, recimo za sosednjo
               državo, ker je to pač predmet ekskluziva, ampak za tisto za kar vam gre, imam seveda.
               Namreč da bi Slovenci ohranili stik s svojim maternim jezikom in seveda imeli
               predvsem dostop od otroških, kulturnih in teh oddaj, je pa s tem seveda zadeva 100%
               uresničena.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp7">

               <speaker>PREDSEDNIK FRANC PUKŠIČ:</speaker>

               <p>Hvala lepa, gospodu Bergantu. Gospa Maria Pozsonec, izvolite.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp8">

               <speaker>MARIA POZSONEC:</speaker>

               <p>Hvala lepa.</p>
               <p>Vsaj verjetno je bila samo .../Nerazumljivo./..., da ste rekli, da to nobena
               skupnost ne odtehta, ne številčno gledano in ne številčno merimo narodnost. Tako, da
               menim, da ustavno, obveza Slovenije, da vsaki skupnosti <stage type="mag"/>(Nadaljevanje) omogoča gledanje televizije in poslušanje radia, ker to
               je pa ohranitev pripadnosti neprecenljive vrednosti, da vsak dan, v vsaki hiši, v
               vsaki uri se lahko sliši slovenska beseda.</p>
               <p>To sem hotela še vprašati, ampak vsaj že mislim, da bo to razjasnjeno, da recimo
               Hrvaška ima dve oddaji pri nas in nekako oni tudi rešijo to zadevo. Na Hrvaškem pa
               niti urice ne vidijo z našega programa. Tako, da vsaj tu pri sosedstvu bi bilo treba
               to že davno urediti. Hvala.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp9">

               <speaker>PREDSEDNIK FRANC PUKŠIČ:</speaker>

               <p>Hvala lepa, gospa Pozsončeva. Izvolite, kolegi poslanci. Želi še kateri v zvezi s
               problematiko o radio-televiziji besedo? Gospod Jože Bernik, izvolite.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp10">

               <speaker>DR. JOŽEF BERNIK:</speaker>

               <p>Hvala lepa, gospod predsednik za besedo. Pozdravljene gospe, gospodje iz raznih
               ministrstev!</p>
               <p>Ta predstavitev je bila izredno dobra vsebinsko v tem smislu, da sem izvedel
               marsikakšno stvar, ki je prej nisem vedel. Hotel sem pa izreči eno drugo stvar in to
               pa nisem izvedel in bom vprašal vas kako gledate na to stvar. Namreč pri mnogih
               predstavitvah vladnih programov in tako naprej vidimo, da so zelo lepi, ampak potem
               se pa nič ne zgodi in me prav zanima, ali imate kakšen program, ki bi gledal naprej,
               pa rekel tole bomo naredili, pa tole naredili in tako dalje. Seveda, vsi ti programi
               so se pri tem stalno spreminjali z ozirom na razmere, ampak to bi me zanimalo, če
               imate kaj podobnega in če nimate, zakaj nimate in če nimate, potem bi bilo dobro
               vedeti, če boste kdaj to imeli? .../Nerazumljivo./... je en akcijski program, ki je
               pripravljen, potem .../Nerazumljivo./... Navsezadnje, zdaj imam že zadosti izkušenj,
               kar se Slovencev v zamejstvu in po svetu tiče, da se včasih pripravi vse sorte
               sestanki, recimo s ostro zavračali Slovence v polnost sestanka, je bilo polno ljudi
               od ministrstev ampak potem se pa ni nič več zgodilo in to pač zaradi tega, ker so
               bili ta hip sestanki bolj, bi rekel informativnega značaja, ne pa akcijskega značaja,
               ki je pri taki dinamiki, kot je slovenstvo po svetu, končno le potrebna in morda
               boste rekli, to ne omogoča, ali kar koli, ampak dajte me malo potolažiti v tem
               smislu, da nekaj se bo, vendarle zgodilo, da nekaj, ko bomo imeli pripravljen
               program, se bo le na tem področju o katerem govorimo že dolga leta nekoliko
               premaknilo v dobro ljudi, slovenskim ljudem v zamejstvu in po svetu. Hvala lepa.
                  <stage type="mag"/>
               </p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp11">

               <speaker>PREDSEDNIK FRANC PUKŠIČ:</speaker>

               <p>Hvala lepa. Želi še kdo od poslancev kaj k temu delu razprave? Če ne, želite na to
               dati odgovor?</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp12">

               <speaker>GOSPOD _________:</speaker>

               <p>Hvala lepa gospod predsednik, spoštovani gospod doktor Bernik! Mi, pri nas ni
               problem programa ali pa akcijskega programa. Mi delamo, pri nas se to vsak dan, ta
               oddaja in te oddaje. Problem, ki je, in ki smo ga pač želeli enostavno prestaviti, na
               nek načinstakniti glave je, da mi nimamo nobene garancije, da bomo to lahko še delali
               naprej. In pri teh mednarodnih programih je na žalost tako, da se sklepajo pogodbe,
               moram reči, da tudi na tem področju smo skrajno racionalni. Mi recimo, mi smo ena
               redkih malihdržav, ki ne plačujemo za to, da moramo iti na neko kabelsko omrežje, ali
               satelitski program. Nekaj je tudi zaradi naših vezi ob razglasitvi neodvisnosti, ki
               so se potem krepile, kjer so nam pač mnogi naši profesionalni kolegi, na primer 3 Sat
               pomagali. Mi smo edina ne nemško govorna radiotelevizija, ki ima na 3 Satu reden
               program in za kar nič ne plačujemo. Dogovor je pač v tem, da drug drugemu nič ne
               plačujemo. Edino nekaj kabelskih omrežij v Ameriki je, kjer je, moramo reči, res
               nekaj treba plačati, ampak ti stroški so minimalni. Vam povemo, so recimo, mesečna
               zakupnina na tem newyorkškem kanalu, ki nam pa zagotavlja, da smo potem še v drugih
               kabelskih omrežjih prisotni, je 2500 dolarjev, in se nam zdi, da je to absolutno
               vreden denar.</p>
               <p>Tukaj gre preprosto za to, da mi, in to so recimo "Europe by Satellite", kjer tudi,
               to je kanal evropskega parlamenta in Evropske unije. Ta program je med drugim zato
               tako pomemben, ker je v vsaki pisarni vsakega evrokrata. In sedaj, koliko gleda ali
               ne gleda, ampak Slovenija je tam prisotna. To je zelo pomembno. Nam gre pač za to, da
               v prizadevanjih, da to ohranimo in po možnosti razvijemo, imamo neko stabilnost tudi
               glede prihodka. Kot vidite pa iz tega gradiva, je ta stabilnost prišla do tem mere,
               da praktično nismo več sposobni enostavno reči našim partnerjem, drugo leto bomo mi
               še delali to. Ker, če bomo morali res do konca zaostriti te, in bomo, te odhodke v
               javnem zavodu, potem bomo morali seveda tukaj napraviti velik rez, tega pa ne bi radi
               naredili.</p>
               <p>Kar pa zadeva načrt pri tem opremljanju Slovencev v zamejstvu, je pa seveda odvisno
               od tega sofinanciranja. Če bi to dobili, bomo takoj se lotili operativnega načrta,
               kaj lahko ponudimo, tako da drugič, ko boste kot komisija, in jaz vem, da tudi
               ministrstvo, kadar ima obiske iz zamejstva, ima vedno to vprašanje, kdaj bomo to
               videli. In takrat bomo pač seveda predložili, kako si to predstavljamo. Zelo
               konkretno.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp13">

               <speaker>PREDSEDNIK FRANC PUKŠIČ:</speaker>

               <p>Hvala lepa. Še želi kdo v zvezi s tem delom? Če ne, glejte, jaz bi prosil, aja,
               izvolite.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp14">

               <speaker>DR. JOŽEF BERNIK:</speaker>

               <p>Namreč, morda je moja ignoranca osnovana na dejstvu, da tega poročila jaz nisem
               videl. To se pravi, da, če bi ga videl, morda bi vprašanje drugače zastavil, in bi
                  rad<stage type="mag"/>(Nadaljevanje) morda še kdaj drugič o
               tej stvari govoril. Hvala.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp15">

               <speaker>PREDSEDNIK FRANC PUKŠIČ:</speaker>

               <p> To ne vem, ampak člani komisije ste dobili poročilo. Ja, glejte, glede na to, ko
               sem že na začetku omenil, bi se torej, pravzaprav, lahko bi šla razprava v dve smeri
               pri tem sklepu. Eden je ta, da predlagamo, oziroma ne moremo kot predlagati, ali pa
               priporočamo odboru za zunanjo politiko in odboru za kulturo, da tudi onadva to
               poročilo obravnavajo, tako kot je bilo tudi naslovljeno. Problematiko programov za
               slovenske narodne manjšine v sosednjih državah za izseljence in zdomce in za tujo
               javnost. Ali pa, da sprejmemo sklep na naši komisiji, da naredimo skupno sejo z
               OZP-jem odbora za šolstvo in naš odbor in takrat govorimo tudi o teh vsebinskih
               zadevah zelo konkretno, od programa do programa. To kar je gospod Bergant prej omenil
               v svojem izvajanju in se dotaknemo, ali "ja" ti programi, ali kaj drugega, oziroma
               kje kaj dopolniti. Torej, v tej smeri pravzaprav razmišljam. Člani komisije, izvolite
               dopolniti. Jaz mislim, da bi bil sklep vtej smeri, če bi OZP, odbor za šolstvo in
               naša komisija, imeli skupno sejo, in, namreč zadeva je pač, za tiste, če niste brali
               tega poročila, zelo resno, na tretji strani so zapisali, da problem zasnove programov
               za Slovence v tujini, tujo javnost, se je zaostrilo do te mere, da je potrebno v
               zvezi z njim sprejeti pomembne odločitve. Potem seveda pišejo tudi dalje, v vsakem
               primeru bomo ogrozili duh zakona o RTV-ju, bržčas pa tudi interese in pričakovanja
               Slovencev v tujini in zamejcev. Izgubili pa bi tudiodmevne vzvode za promocijo
               Slovenije v tujini. Torej, meni se je pač zdelo to poročilo, ki so ga napisali,
               dovolj resno opozorilo, da pač mora stalna politika o tem spregovoriti in v predlogu
               spremembe proračuna za 2004 in v predlogu proračuna za 2005, na to dati odgovor.
               Takšen ali drugačen. In če bi seveda to obravnavali skupaj, vsi trije odbori, oziroma
               oba odbora in naša komisija, ter tudi šli skozi vsebino, bi širšo, torej širše
               poslance državnega zbora o tem tudi seznanili in jih informirali o tej zadevi. Saj,
               vsi se s tem pač ne ukvarjajo tako intenzivno, kot se ukvarjamo člani te komisije.</p>
               <p>Kolegi poslanci, jaz predlagam, da bi bil sklep v tej smeri, da bo naša komisija
               organizirala skupno sejo, kar seveda bo v naslednjem mesecu. Saj prej ne more biti.
               Skupno sejo z odborom za zunanjo politiko in odborom za šolstvo, mladino, znanost in
               šport. In tam seveda spregovorimo o, imamo to točko in govorimo o vsebini, tudi o
                  <stage type="mag"/>(Nadaljevanje) programih, tako kot je
               prej gospod Bergant predlagal. Želi kdo kaj k temu dodati? Jože, prosim.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp16">

               <speaker>JOŽE AVŠIČ:</speaker>

               <p>Strinjam se z resnostjo, ki veje iz tega poročila, vendar razmišljam o tem, da bi
               bilo morda dobro v prvem koraku, da predsednik opravi razgovor s predsednikoma obeh
               odborov. Naša komisija, odbor za zunanjo politiko in odbor za šolstvo in šport, to je
               pravzaprav več kot 50%, če bi sešteli, in tak sestanek lahko gre tudi v prazno, če ni
               dobro pripravljen. In mislim, da bi ga bilo treba najprej dogovoriti s predsedniki in
               se zmeniti, kako potem nadaljevati. Da ne bi mi sklepali, da bomo sklicali vse tri
               odbore, potem pa - kar bo, bo. Treba je pripraviti in videti, ali je potrebno, da so
               vsi trije skupaj ali so lahko tudi kakšni drugačni koraki. Na vsak način pa je pobuda
               v to smer dobra.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp17">

               <speaker>PREDSEDNIK FRANC PUKŠIČ:</speaker>

               <p>Podpredsednik, seveda, saj to je normalno, da se bomo vsi trije dogovorili, ker
               moramo terminsko, prostorsko in vse to uskladiti. In potem to terminsko uskladiti
               tudi s predstavniki RTV, ker to ne more biti ad hoc sklicana seja, ampak vsebinsko
               pripravljena. Vendar če imamo predlog naše komisije, da to naredimo, potem imam pač
               ta mandat, da to potem tudi koordiniram in naredim. Se strinjate? Dobro. Hvala lepa.</p>
               <p>Sklepčni še nismo, tako da bomo o tem sklepali, ko bomo sklepčni.</p>
               <p>Še vedno smo pri teh dveh točkah. Naslednje, kar je, imamo torej nekaj postavk, ki
               so stalnica, stalne postavke v tem našem delu proračuna, pri ministrstvu Republike
               Slovenije za zunanje zadeve, ministrstvu za šolstvo, znanost in šport ter pri
               ministrstvu za kulturo.</p>
               <p>Ob spremembah proračuna za leto 2004 je razvidno, da se s postavke urada Republike
               Slovenije za Slovence v zamejstvu in po svetu jemlje 75 milijonov in še nekaj, čeprav
               smo že lansko leto ob proračunu 2004, če se dobro spomnim, amandmirali, ker smo
               ugotavljali, da je že od leta 1996 ta postavka bila vsako leto pravzaprav manjša.
               Tako da tu seveda ne vidim nobene prave logike, da se še zmanjšuje. No, in zmanjšuje
               se tudi potem ustavne obveznosti slovenski narodni skupnosti in Slovenije v svetu ter
               Svetovnemu slovenskemu kongresu.</p>
               <p>Preden bom dal to v razpravo, so z ministrstva za zunanje zadeve predlagali, da bi
               sprejeli amandma, in sicer, da bi se postavke za Slovenijo v svetu, Svetovni
               slovenski kongres in Izseljensko matico razdelile tako, kot so se dogovorili v
               procentualnem delu že leta 1999. Namreč ugotovljeno je, da se pač to ni upoštevalo,
               ampak bodo s strani ministrstva za zunanje zadeve povedali kaj več. Mi lahko kot
               zainteresirano delovno telo podpremo ta amandma <stage type="mag"/>(Nadaljevanje) in predlagamo, da ga potem matični odbor, to je odbor
               za finance, tudi sprejme. Toliko lahko mi naredimo.</p>
               <p>Vsekakor bi bilo še toliko bolj potrebno, ker so pač številke približno enake, za
               tiste 4% se spreminjajo, ker smo rekli, da točko 2 in 3 obravnavamo skupaj, nekoliko
               več povedati tudi v zvezi s sredstvi za civilno družbo, za tisti del, kjer je
               sofinancirana iz proračuna, za kakšne namene so sredstva porabljena oziroma od urada
               pričakujemo torej poročilo, tako kot smo ga že enkrat dobili, ampak res samo enkrat,
               ko je bila sekretarka gospa Tovornikova, iz česar se vidi za dejavnost in, bom tako
               rekel, lastno rabo. Ker po informacijah, ki jih imamo, se v nekaterih ta državna
               sredstva v glavnem uporabljajo bolj za lastno rabo kot pa za programe. In glede na
               to, da smo bili opozorjeni, da pri matici, ki je skrbela iz teh sredstev tudi za
               pisanje Rodne grude, da tega menda več ni, ne bo, skratka, da je zadnja, ki je izšla,
               da decembrske ne bo in tako dalje, bi bilo prav, da kaj več izvemo tudi o tem in kako
               se bodo te stvari potem odvijale naprej.</p>
               <p>Toliko z moje strani za začetek. Sedaj pa glede na to, da sem že najavil, da bo
               ministrstvo za zunanje zadeve predlagalo amandma, bi predlagal, da damo njim besedo,
               in seveda gospe Metodi M. Bračkovič z urada za Slovence v zamejstvu in po svetu.
               Gospod Štrukelj, izvolite.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp18">

               <speaker>MITJA ŠTRUKELJ:</speaker>

               <p>Hvala lepa. Moje ime je Mitja Štrukelj, generalni sekretar ministrstva za zunanje
               zadeve. Spoštovani gospod predsednik, gospe in gospodje poslanci ter ostali prisotni!
               Želel bi najprej opravičiti ministra dr. Rupla, ki se je želel udeležiti seje, vendar
               zaradi uradnega obiska armenskega zunanjega ministra danes ni mogel osebno
               sodelovati. Zato dovolite meni, da na kratko predstavim postavko Urada Republike
               Slovenije za Slovence v zamejstvu in po svetu za leti 2004 in 2005.</p>
               <p>Seveda je postavka Urada Republike Slovenije za Slovence v zamejstvu in po svetu
               sestavni del, kot običajno, proračuna ministrstva za zunanje zadeve in je v
               soodvisnosti z ostalimi komponentami državnega proračuna ter kot taka predstavlja
               kompromis med potrebami in možnostmi. <stage type="mag"/>(Nadaljevanje) Za delovanje urada Republike Slovenije v zamejstvu in po
               svetu, je v letu 2004 namenjenih milijardo 890 milijonov 792 tisoč tolarjev, v letu
               2005, pa milijardo 965 tisoč 163 milijonov, se popravljam, milijardo 965 milijonov
               163 tisoč tolarjev. Slovenija je, kot matična država izhajajoč iz 5. člena ustave
               Republike Slovenije, dolžna skrbeti za ohranjanje in spodbujanje narodne jezikovne in
               kulturne identitet med Slovenci zunaj meja ter za njihovo medsebojno povezovanje in
               ohranjanje .../Nerazumljivo./... Slovenijo. Pri tem urad izhaja tudi iz dokumentov
               državnega zbora, zlasti z resolucijo o odnosih s Slovenci po svetu iz leta 2002, z
               resolucijo o položaju o avtohtonih manjšin v sosednjih državah iz leta 1996, načelih
               finančne podpore Republike Slovenije slovenskim avtohtonim manjšinam, kakor tudi iz
               priporočil parlamentarne skupščine sveta Evrope iz leta 1999.</p>
               <p>Proračun urada za Slovence v zamejstvu in po svetu ima tri pomembne segmente. Na
               postavki 5234 so ustavne obveznosti, ki predstavljajo podporo slovenski narodni
               skupnosti, se pravi Slovencem v zamejstvu, kjer je za leta 2004, predvideno milijardo
               603 milijone 377 tisoč tolarjev, za leto 2005, pa milijarda 667 milijonov 403 tisoč
               tolarjev.</p>
               <p>Kljub varčevalni naravnanosti pri pripravi predloga proračuna za naslednji dve leti,
               je urade Republike Slovenije za Slovence v zamejstvu in po svetu dolžan zagotavljati
               kontinuiteto pomoči Republike Slovenije slovenskim avtohtonim narodnim skupnostim v
               sosednjih državah, saj se samo narodno in gospodarsko območno manjšino v kulturnem in
               političnem interesu Republike Slovenije lahko uveljavlja v svojem okolju in širše. V
               predlogu proračuna se struktura deležev financiranja po posameznih državah Italija,
               Avstrija in Madžarska v primerjavi s proračunom za leto 2003 ne spreminja, se pravi
               medsebojno razmerje po državah ostaja enako. Gre za sredstva za slovenske zamejske
               organizacije v Italiji, Avstriji in na Madžarskem ter v nekoliko manjši merina
               Hrvaškem, kjer so izpostavljen Reka, Zagreb in Pula, postavka je namenjena
               zagotavljanju rednega delovanja slovenski zamejskih organizacij, na njihovem vzgojno
               izobraževalnem, političnem, kulturnem, vključno z mediji, športnim in gospodarskim
               področjem. Del sredstev bo namenjenih tudi za projekte v Sloveniji, ki spodbujajo
               sodelovanje slovensko narodno skupnostjo v zamejstvu. Sredstva se bodo delila na
               podlagi potrjenega programa dela urada za leta 2004 in 2005 ter razpisa za
               sofinanciranje programov in projektov ter na podlagi programa dela urada za ti dve
               leti.</p>
               <p>Po programu dela bo urad namenil še dodatna sredstva za sofinanciranje šol
               slovenskega jezika v Sloveniji, za izobraževalne seminarje za slovenske učitelje iz
               zamejstva, za nagradni tečaj za diplomska, magistrska in doktorska dela s področja
               zamejstva, za raziskovalno dejavnostjo Slovencev v zamejstvu ter za analizo
               gospodarskega potenciala in možnosti gospodarskega sodelovanja z zamejskimi Slovenci.</p>
               <p>Naslednja postavka 6212, predstavlja materialno podlago za izpolnjevanje ustavne
               obveznosti do Slovencev po svetu in je na njej v letu 2004 125 milijonov tolarjev, v
               letu 2005, pa 130 milijonov <stage type="mag"/>(Nadaljevanje)
               tolarjev. V okviru te postavke se financira kontinuirano delovanje slovenskih
               organizacij po svetu oziroma njihovih projektov, njihovih tradicionalnih prireditev,
               gostovanje izseljencev v Sloveniji te slovenskih skupin pri rojakih v tujini, kakor
               tudi približevanje Slovenije mladim, ekskurzije na primer šol slovenskega jezika v
               Sloveniji in podobno.</p>
               <p>Sredstva se bodo prav tako delila na osnovi razpisa ter programa dela urada za
               Slovencev v zamejstvu in po svetu za obe leti. Poleg programov in projektov, ki bodo
               izbrani na podlagi razpisa boste v okviru iste postavke v letu 2004 organizirana
               seminar za učitelje slovenskega jezika in kulture ter seminar za arhivarje slovenskih
               društev po svetu.</p>
               <p>Urad bo prav tako financiral izpeljavo in vzdrževanj projekta, proučevanje
               slovenščine na daljavo oziroma preko interneta v sodelovanju z ministrstvom za
               šolstvo, znanost in šport ter ministrstvom za informacijsko družbo, kakor tudi
               nagradni tečaj za diplomske, magistrske in doktorske naloge na to temo.Večji poudarek
               bo namenjen ohranjanju slovenskega jezika, dejavnosti mladih ter ohranjanju
               materialne kulturne dediščine v izseljenstvu.</p>
               <p>Posebne proračunske postavke se nanašajo na tri društva, ki se ukvarjajo s Slovenci
               v zamejstvu in po svetu, torej izseljensko društvo Slovenije v svetu, svetovni
               slovenski kongres in slovenska izseljenska matica.</p>
               <p>Na tej točki bi želel opozoriti na napako, ki se nam je pripetila in na katero je že
               včeraj na odboru za zunanjo politiko, ko jo je v obravnavanje proračuna ministrstvo
               za zunanje zadeve opozoril dr. Bernik, da namreč v okviru celotnih sredstev za te tri
               postavke ni prišlo do pravilnega deleža oziroma odstotnega razmerja za financiranje
               vseh treh, kajti v letu 1999 je bil med omenjenimi tremi organizacijami sklenjen
               dogovor po katerem slovenska izseljenska matica prejema 57.8%, svetovni slovenski
               kongres 25% in izseljensko društvo Slovenija v svetu 17.2%, zato bi želel predlagati,
               ker je pač sprejemanje proračuna že prišlo do te faze, da komisija za odnose Slovenci
               v zamejstvu in po svetu predlaga matičnemu odboru amandma, kjer bi prišlo do popravka
               na način, da bi bilo izseljenskem društvu Slovenija v svetu postavka 4398, namenjenih
               13 milijonov 951 tisoč 952, popravljam, 13 milijonov 951 tisoč 952 tolarjev. <stage type="mag"/>(Nadaljevanje) Svetovnemu slovenskemu kongresu
               20.279.000 tolarjev in slovenski izseljenski matici 46.885.048 tolarjev.</p>
               <p>In oblikovali smo tudi že kar besedilo, gospod predsednik, pa bi potem prosil za
               vašo podporo .../Medsebojno pogovarjanje./... temu, v bistvu računskemu popravku.
               Skupni znesek pa ostaja enak.</p>
               <p>Urad za Slovence namreč financira delovanje omenjenih teh društev, na osnovi letno
               sklenjenih pogodb. Društvom zagotavlja večji del sredstev za osebne dohodke in
               materialne stroške. Vsa tri društva pa redno organizirajo gostovanja kulturnih in
               drugih skupin in izseljenstva v Sloveniji in zamejstvu ter Slovenskih v izseljenstvu.
               Vsako društvo ima nekatere specifike.</p>
               <p>Izseljensko društvo Slovenija v svetu, kot edina tovrstna ustanova, redno izvaja
               dejavnosti v zvezi s priseljevanjem Slovencev iz tujine, nudenje informacij,
               posredovanje, preurejanje dokumentov stalnega bivališča, nostrifikacije, organizira
               letni tabor Slovencev z okroglo mizo in uvodnimi predavanji. Organizira obisk tečaja
               o slovenščini v Sloveniji za večje skupine mladih iz izseljenstva, na primer
               maturantje iz Argentine. Organizira družabna srečanja povratnikov iz izseljenstva in
               tako naprej.</p>
               <p>Slovenska izseljenska matica ima druge aktivnosti, ki jih redno organizira. Kot so:
               srečanje v moji deželi, slovenski piknik. Pripravlja slikarske kolonije za
               izseljence. Delavnico za mlade ter izdaja glasilo, mesečno glasilo Rodna gruda, pa
               štirimesečnih v angleščini Slovenija, kakor tudi letni izseljenski koledar. Izdajanje
               revije Rodna gruda sofinancira tudi ministrstvo za kulturo.</p>
               <p>Svetovni slovenski kongres pa, kot tretja ta tovrstna organizacija, organizira letne
               konference slovenskih zdravnikov, podjetnikov, znanstvenikov in s tem spodbuja
               sodelovanje na ravni matice in slovenska inteligenca po svetu. Pripravlja tematske
               večere "Izza kongresa", poletni tabor, aktivne počitnice s tečaji slovenščine za
               otroke izseljencev, izdaja svoje glasilo in tako dalje.</p>
               <p>Za podrobnejše, za pojasnila, je tukaj tudi gospa Metoda Mikuž Bračkovič, vršilka
               dolžnosti direktorice urada. In bi na tej točki zaključil, če pa so posamezna
               vprašanja, pa sva oba na razpolago za pojasnila.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp19">

               <speaker>PREDSEDNIK FRANC PUKŠIČ:</speaker>

               <p>Hvala lepa. Kolegi poslanci! Želi kdo besedo, v zvezi...</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp20">

               <speaker>GOSPOD __________:</speaker>

               <p>Tam je že konec po moje.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp21">

               <speaker>PREDSEDNIK FRANC PUKŠIČ:</speaker>

               <p> Če ne, ja, izvoli.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp22">

               <speaker>GOSPOD __________:</speaker>

               <p>Hvala lepa gospod predsednik. Lep pozdrav! Generalni sekretar je prej, gospod
               Štrukelj je povedal, da je včeraj doktor Bernik opozoril na problem razmerij, oziroma
               procentov, ki naj bi bili, oziroma, ki so bili dogovorjeni pred štirimi, oziroma
               petimi leti, o sofinanciranju med temi tremi društvi. Vendar je vlada sprejela ta
               proračun, ki je objavljen v Uradnem listu, oziroma v Poročevalcu. <stage type="mag"/>(Nadaljevanje) Bil je najbrž nek razlog, da ste vi
               predlagali in je vlada to potrdila, da se Slovenski izseljenski matici sredstva
               povišajo, medtem ko obema društvoma, Sloveniji v svetu in Svetovnemu kongresu, pa za
               malenkost zmanjšajo, ker je to tukaj tako napisano. Ker ste vi to predlagali, vlada
               je to predlagala, zunanje ministrstvo je to predlagalo. Tako da bi prosil za
               utemeljitev vašega osnovnega predloga, ki ga je vlada sprejela, kajti zdaj vi
               predlagate amandma na podlagi včerajšnje intervencije dr. Bernika, če pravilno
               razumem. Vem pa, ker sem bil tudi v prejšnjem mandatu član te komisije in poznam to
               problematiko, da se je takoj po tem dogovoru - ne vem, kakšni so bili čisto direktni
               razgovori, da je prišlo do tega dogovora med procenti, ampak takoj seje Slovenska
               izseljenska matica znašla v finančnih težavah, čeprav so zmanjšali število zaposlenih
               in so zmanjšali svoje programe. Najbrž je bil to razlog, da se poskuša sedaj v letu
               2004, ali pa je vodilo zunanje ministrstvo v to, da se je ta številka povečala.</p>
               <p>Tako da bi bil v nasprotju s predlogom gospoda Štruklja za to, da se sprejme amandma,
               ki povečuje sredstva društvu Slovenija v svetu in Svetovnemu slovenskemu kongresu,
               matici pa pustimo vsoto enako. Hvala lepa.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp23">

               <speaker>PREDSEDNIK FRANC PUKŠIČ:</speaker>

               <p>Hvala lepa. Želi še kdo od poslancev besedo, da boste lahko potem skupaj odgovarjali?
               Če ne, izvolite.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp24">

               <speaker>MITJA ŠTRUKELJ:</speaker>

               <p>Želel bi pojasniti, da gre dejansko za popolnoma računsko napako in za lapsus, za kar
               se opravičujemo. In tudi nimamo možnosti predlagati amandmaja na tej stopnji, zato
               smo to možnost sugerirali, glede na opozorilo dr. Bernika, smo pa istočasno tudi sami
               prišli do tega.</p>
               <p>Seveda se strinjamo, da bi vsa ta društva potrebovala več sredstev in bi jih znala
               tudi koristno izkoristiti, vendar nam dani proračunski okviri tega ne omogočajo. Je
               pa res, da za delilni ključ na tej postavki nimamo drugega mehanizma, kot je sporazum
               med omenjenimi tremi organizacijami in ga kot takega podpiramo, tudi na način, da
               zagotavljamo ta dogovorjena medsebojna sorazmerja pri njihovem financiranju. Hvala
               lepa.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp25">

               <speaker>PREDSEDNIK FRANC PUKŠIČ:</speaker>

               <p>Hvala lepa. Gospod Jože Avšič, izvoli.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp26">

               <speaker>JOŽE AVŠIČ:</speaker>

               <p>No, morda bi Samo moral tu nadaljevati. Tako vprašanje, kot ga je Samo postavil,
               gospod Bevk, sem želel tudi sam postaviti.</p>
               <p>Sam se tudi ne strinjam čisto, da je vsebina tega taka, kot ste nam zdajle
               predstavili. Namreč, nek razlog mora obstajati, da je Slovenski izseljenski matici za
               leto 2004 predlagano večje povečanje, za 4 milijone 496, in malenkostno zmanjšanje
               pri Sloveniji v svetu, za 540 tisoč in za 700 tisoč pri Slovenskem kongresu, kar je
               seveda povzročilo to strukturno neskladje v zvezi z dogovorom, ki je bil leta 1999
               sprejet. Gre za to, da to ni, torej to ne more biti samo lapsus Ne more biti samo
               lapsus, mora biti neka vsebina za tem. Čeprav seveda sem jaz strogo za to in bom tak
               amandma podprl, zaradi tega, ker je najbolje, da se dogovore spoštuje in so tudi zato
               pripravljeni. Vendar pa bi za nadaljevanje želeli ta odgovor. Res da je prišlo do
               nekih sprememb znotraj urada, morda tudi ni vseh informacij, kaj se dogaja, in bi
               bilo dobro to razčistiti. Hvala.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp27">

               <speaker>PREDSEDNIK FRANC PUKŠIČ:</speaker>

               <p>Podpredsednik, hvala lepa. Ne samo, da je prišlo do nekaj sprememb, <stage type="mag"/>
               </p>
               <p>(Nadaljevanje) naša komisija je doživela tri državne sekretarje, sedaj vršilko
               dolžnosti na tem področju, ki jo danes vidimo tu, mislim, da prvič na naši komisiji
               kot vršilko dolžnosti. No, ampak v glavnem tu je bilo toliko sprememb, ki pravzaprav
               že bolj mejijo na neresnost kot pa resnost. Vendar to je stvar vlade in njene
               politike tudi do tega področja. Osebno sem prepričan, da bi bilo treba na tem
               področju biti drugače organiziran, tako kot piše v resoluciji iz leta 1996.</p>
               <p>To, kar je bilo rečeno s predstavitvijo proračuna, seveda s tistimi 125 pa 130
               milijoni na ustavnih obveznosti podpore Slovencem po svetu, dobro veste, da se pač to
               ne da. Da ste jim še v letu 2004 odvzeli 4 milijone, je več kot, po mojem
               prepričanju, nedopustno. Namreč, s tem se resolucija, ki je bila leta 2001, o
               Slovencih po svetu ne da uresničevati. Tam smo namreč zapisali, da se bo postopoma
               tudi za učenje slovenskega jezika v prekomorskih deželah začelo zagotavljati
               sredstva. Saj vemo, da se tam to odvija 50 let in brez kakršnegakoli nadomestila. Če
               bi veljal enak vatel, enak meter tudi za njih, tako kot velja v Evropi, da se za pet
               otrok sofinancira s strani države, potem bi na tej postavki rabili po mojem kakšno
               ničlo zraven. Vendar tega nihče ni pričakoval, ampak pričakovalo se pa je, da se bo
               za nekatere materialne stroške počasi začelo tudi na tej postavki dodajati. In to ni
               opravičilo, da se ignorira sprejeta politika državnega zbora s strani vlade na takšen
               način, kot se sprejema.</p>
               <p>Preden bom dal besedo naprej, bom samo zato, da bomo uradno potem tudi govorili o
               amandmaju, ki ga predlaga zunanje ministrstvo, gre pa za amandma za leto 2004 in
               2005, besedilo je isto, številke so različne, prebral. Pri proračunskem uporabniku
               18.12 - urad za Slovence se v okviru področja porabe 18.04 -podpora posebni skupini v
               podprogramu 18.04.18.01 - podpora Slovencem v zamejstvu in tujini, poveča proračunska
               postavka 43.98 - izseljensko društvo Slovenija v svetu, za 891 tisoč 952, in
               proračunska proračuna 47.50 - Svetovni slovenski kongres, za milijon 649 tisoč. Pri
               proračunskem uporabniku 18.12 - urad za Slovence, se v okviru področja porabe 18.04 -
               podpora in tako dalje, v programu 18.04.18.01 - podpora Slovencem v zamejstvu in
               tujini, zmanjša proračunska postavka 49.75 - <stage type="mag"/>
               </p>
               <p>(Nadaljevanje) slovenska izseljenska matic za 2 milijona 570 tisoč 972. Obrazložitev
               je to, kar je že bilo povedano, da slovenska izseljenska matica, potem izseljensko
               društvo Slovenije v svetu, .../Nerazumljivo slovenskem kongresu, sedaj po 99
               dogovorili o deležih in to ni bilo, torej o deležih, ki ga v svojem proračunu za
               njihovo delovanje zagotavlja urad za Slovencev v zamejstvu in po svetu, pri pregledu
               strukture proračuna, urada za leto 2004 je bilo ugotovljeno, da je prišlo pri delitvi
               proračunskih sredstev do odstopanja od teh deležev, zato odboru predlaga
               .../Nerazumljivo/... amandma. Leto 2005 je besedilo isto, s tem, da so številke malo
               spremenjene, torej izseljensko društvo Slovenija v svetu 930 tisoč, saj to bi
               .../Nerazumljivo./... milijon 749 tisoč inizseljenski matici za poznejša dva milijona
               679 tisoč. To sta tudi predloga amandmajev, ki jih bom dal pač potem na glasovanje,
               da komisija za Slovence v zamejstvu in po svetu predlaga matičnemu delovnemu telesu,
               da sprejme ta dva amandmaja.</p>
               <p>Želeli ste besedo, izvolite, gospod Francelj Petrin s svetovnega slovenskega
               kongresa.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp28">

               <speaker>FRANCELJ PETRIN:</speaker>

               <p>Gospod predsednik, dober dan, Francelj Petrin, svetovni kongres.</p>
               <p>Veseli me gospod poslanec Bevk in vam smo še danes hvaležni, da smo takrat prišli do
               tiste pogodbe, ki ste bili vi iniciator, ne vem, če veste to. Vi ste takrat lepo
               rekli, ko sem bi na seji in seja je bila končana, razdelite se malo bolj pošteno in
               potem pridite na sejo in res je to bilo in avtor pogodbe, sem bil jaz osebno, zato
               mora povedati gospod sekretar državni, gospod Štrukelj, da nekaj ste pozabili v
               pogodbi prebrati, 7%, 57 sem res napisal za matico, ampak na podlagi zaposlenih.
               Danes ima matica 5 zaposlenih kongres 4 in na podlagi, jaz sem takrat, sva se z dr.
               Beblerjev zmenila tako, čeprav je potem nasprotoval prizna, takoj potem, sva se
               zmenila tako.</p>
               <p>Glede na število zaposlenih Slovenija v svetu, slovenski svetovni kongres in matica
               smo sešteli. Toliko denarja so rekli na uradu je za vas tri. Razdelite se pošteno in
               smo že šteli koliko je zaposlenih, koliko je pa nezaposlenega in smo pomnožili in to
               je bil tisti čisto enostavni, enostavna formula, ki smo jo razdelili in ni nihče
               nasprotoval in je bilo takrat deljeno.</p>
               <p>Seveda, zato danes nisem, če bi bilo danes tako, bi moralo biti tako, tam je 5
               zaposlenih, pri nas 4. Tam ima Slovenija v svetu še vedno 2, mislim
               .../Nerazumljivo./... 3 .../Nerazumljivo/..., moram pa ugovarjati temu, da je bilo,
               gospod Bevk, da je bilo takrat vzrok temu, da je matica potem prišla v minus.</p>
               <p>Poglejte, ne vem, če veste. Jaz to vem, ker sem pač pri tej in nekako v tem
               .../Nerazumljivo./... že dolga leta. Leta 1995 je matica imela 37 milijonov
               proračunskih sredstev in takrat je imela 12 zaposlenih in takrat mislim, da je bilo,
               pomagajte mi datum, kdaj sem takrat tisto pogodbo pisal, ali je bilo 1997 leta, ne
               vem, spomin me je nekako za pustil? A, 1999, dobro. 1999 leta je imela ona, mislim 7
               ali 8 zaposlenih, tudi ne vem točno. Tam je imela in takrat, če ne bi prišlo do tiste
               pogodbe, ki je bila, bi oni že dobili takrat 49 milijonov, še nekaj, mi pa 8 in to je
               bil tisti vzrok, da smo prišli do te razdelitve, kar se je tudi dr. Bebler se
               strinjal in če danes pogledamo imajo oni 5 zaposlenih, pa ne glede, jaz gledam tudi
               na delo, 5 zaposlenih, mi pa 4, ampak pustimo to.</p>
               <p>Poglejte, gospod državni sekretar še nekaj, vem mi se premalo s svetovnim kongresom
               tudi hvalimo in bahamo in ne vem kaj pišemo, če pridete k meni samo dva dni, pa boste
               videli koliko ljudi, Slovencev jaz pomagam pri .../Nerazumljivo./... pri iskanju
               zaposlitve .../Nerazumljivo./..., ampak nikoli ne napišem, pa nikoli
               .../Nerazumljivo./..., ker mislim to je čisto nekaj človeško, ker smo svetovni
               kongres in se počutim, da sem dolžen kot član svetovnega kongresa, da to vsakemu
               pomagam in mislim, da ../Nerazumljivo./... nikoli ne napišem, dokler se mi zdi pač
               pišem, da te stvari delamo. Imamo tudi slikarske razstave in to je tako.</p>
               <p>.../Nerazumljivo./... je včasih različen. Ne bom povedal, ampak poglejte, zdaj
               recimo bom rekel tako. Za tabor slovenski otrok Slovencev po svetu, ki pride vsako
               leto okrog 70 Slovencev, smo mi prejeli, to pa govorim zdaj naprej, po tistem, kar mi
               potem iščemo, ker smo letos zelo veliko prikrajšani pri programih. Za ta program,
               teden dni smo prejeli 900 tisoč tolarjev, pa zdaj mi je prav težko povedati, ampak,
               ker ni nikogar v Sloveniji v svetu, Slovenija v svetu, ki začne svoj tabor ob 9.
               zjutraj z mašo in ga konča ob 13. s kosilom, je dobila milijone. Mislim, to je
               različen .../Nerazumljivo./... Za znanstvenike, ki smo jih mi pripeljali v Slovenijo
               letos .../Nerazumljivo./... so lahko gospoda Satra(?) gledali, smo mi pripeljali, pa
               še druge na bom našteval in tudi servisiramo, da bom rekel tako nekako od radia
               televizije do drugih kam naj gredo, koga imajo in tudi so tam, da ceneje živijo
               .../Nerazumljivo./... Mislim vse take povezave imamo, ampak hočem povedati,
               pomembnost ene kot druge, jaz ne zmanjšujem pomembnost slovenske
               .../Nerazumljivo./..., ali pa Slovenije v svetu, niti malo ne, ampak pomembnost tega
               je in jaz sem že opozarjal, da glede na to, da bo nam zmanjkalo sredstev, da delamo
               program tistih 17 milijonov, ki smo jih dobili letos, da smo ogromno, <stage type="mag"/>(Nadaljevanje) da smo zmanjšali, da je pri nas
               110 tisoč tolarjev plače z univerzitetno izobrazbo, neto plačo in ne moremo povišati
               in meni je letos šla cela ekipa, ki je bila zelo organizirana odšla in so dobili dva
               nova.</p>
               <p>Pri matici, ko pa se moji kolegi sodelavci zanimajo koliko je pri matici plače, jim
               gredo lasje pokonci. Ne vem, tukaj notri, zato sem jaz rekel, da bi mora biti ta
               .../Nerazumljivo./..., če že je pri, pa me ne zanima, naj imajo plačo, ampak vsaj
               zdaj bi morali še to upoštevati število, ne procente, odstotke, ampak število
               zaposlenih in bi se popolnoma strinjal, čeprav moram reči ne ugovarjam temu, pač ste
               tako naredili, vi imate škarje in platno v rokah, svetovni kongres bo tudi preživel.
               Jaz sem prepričan in mislim, da toliko truda, ki smo ga vložili v delo s Slovenci po
               svetu in tu, ki smo ljudi pripeljali imamo še in zdaj, če samo pogledate, tudi gospod
               predsednik države, ki je imel ta .../Nerazumljivo./.. je dal nam sedeš in nas, smo
               tudi prisotni na tem, da je ministrica za regionalni razvoj nas povabila, da jih
               nekako servisiramo oziroma skušamo pregovoriti in pridobiti Slovence po svetu
               znanstvenike, gospodarstvenike, podjetnike, da bi vlagali v tehnološke
               .../Nerazumljivo./... To vedno nekaj stane, to je ogromno dela, če bomo morali
               zmanjšati oziroma nekako zmanjšati te stvari, bo pač Slovenija prikrajšana. Jaz
               mislim, da je Slovenija ogromno dobila s svetovnim kongresom, da smo velik pomagali,
               kar ne zanikam, da tudi .../Nerazumljivo./... Matica je ogromno naredila v 50 letih
               in vse skupaj in se strinjam tisto, kar je gospod poslanec Bevk povedal. Ne vzemimo
               matici, dajmo svetovnemu kongresu in torej .../Nerazumljivo./... Jaz se strinjam z
               vami. Jaz nikomur ne odžiram, nikogar ne .../Nerazumljivo./..., ampak samo primerjam
               nekako, ker je bila že primerjava tukaj, kdo kaj dela. Hvala.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp29">

               <speaker>PREDSEDNIK FRANC PUKŠIČ:</speaker>

               <p>Hvala lepa. Samo Bevk, izvolite.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp30">

               <speaker>SAMO BEVK:</speaker>

               <p>Hvala lepa. Jaz bom tudi predlagal, če bi naša komisija prevzela ta amandma, ki ga
               sam predlagam, da se za te dve vsoti, za 891 tisoč povečajo sredstva Slovenije v
               svetu in za milijon 649 tisoč svetovnemu slovenskemu kongresu, da se ne zmanjšajo
               sredstva slovenski izseljeniški matici. Konec koncev gre vsega skupaj za dva milijona
               in pol tolarjev sredstev. Mislim, da bo državni proračun prenesel to "veliko
               obremenitev".</p>
               <p>Seveda v prejšnjem mandatu smo se v komisiji vedno strinjali, če je prišlo do
               soglasja med društvi. Tako smo se pač strinjali tudi s tem sporazumom in smo ga
               takrat podpirali, čeprav se je takoj potem pokazalo, da se je slovenska izseljeniška
               matica znašla v velikih težavah in te težave se vlečejo vsa ta štiri leta. Tako, da
               moj predlog je, da gospod predsednik daste na glasovanje tudi moj amandma.
               .../Medsebojni pogovor, nerazumljivo./... <stage type="mag"/>
               </p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp31">

               <speaker>PREDSEDNIK FRANC PUKŠIČ:</speaker>

               <p>No, samo malo. Ti boš predlagal amandma in seveda ga bom dal, če boš želel, tudi na
               glasovanje. Vsekakor bom dal najprej predlog vlade na glasovanje, ki je bil tudi prvi
               kot amandma predlagan. Ti pa pripravi to, pa boš potem povedal. Prosim.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp32">

               <speaker>JOŽE AVŠIČ:</speaker>

               <p>Predsednik, amandma, ki ga bo gospod Bevk predlagal, rešuje zagato, ki je nastala
               tako ali drugače, in zato mislim, da ne moremo glasovati še o vladnem predlogu. Ker
               če vladnega izglasujemo, potem - to sta dva, ki isto problematiko rešujeta vsak na
               drugačen način. Če izglasujemo vladni predlog, potem tega več ni treba.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp33">

               <speaker>PREDSEDNIK FRANC PUKŠIČ:</speaker>

               <p>Jože, dejstvo je, da pač vedno na odborih se vpraša predstavnika vlade, ali ima to
               podporo ali nima. V obrazložitvi smo slišali, kaj predstavniki vlade podpirajo. In ne
               bi želel s tem proceduralnim zapletom, bom rekel, narediti tako, da bi potem na
               odboru za finance, ki je matično delovno telo, to padlo in ne bi bilo podprto s
               strani vlade. Zato bom odgovorno predlagal članom komisije, na vas pa je, ali
               izglasujete ali ne, amandma, ki ga je predlagala vlada. Razen, razen če bo
               predstavnik vlade imel kakšno drugo obrazložitev in podporo kateremu drugemu
               amandmaju. Ker če ga bo imel tu, potem seveda pričakujem, da ga bo imel tudi na
               odboru za finance, da bo imel isto stališče in da že ve, da bo pač potem lahko to
               preusmeritev tudi naredil znotraj vlade. Ker spremembe lahko gredo samo znotraj
               ministrstva za zunanje zadeve. Zato kot predsednik komisije moram, če hočem biti
               odgovoren do tega, upoštevati stališče vlade. Izvolite.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp34">

               <speaker>GOSPOD FELTRIN:</speaker>

               <p>Dovolite, moram pač replicirati gospodu poslancu Bevku in vam. Matica ni prišla v
               težave zaradi tistega sklepa takrat. To vam zagotavljam, smo si sosedje, vemo in si
               drug drugemu povemo. Gospod Bevk je rekel, da je takrat po tistem - to ni res. Mi smo
               začeli z enim samim človekom leta 1995, ko je bil kongres na dnu, pa ne bom zdaj o
               tem govoril.</p>
               <p>Zdaj pa drugo. Poglejte, lepo sem povedal, kaj pogodba vsebuje, ker sem jo sam
               pisal. Ne vsebuje odstotkov, vsebuje število zaposlenih, in sem tudi povedal, koliko
               je danes zaposlenih na matici. In meni je hudo, da moram povedati, ampak bom povedal,
               da moji ljudje tudi, ko jih priganjam k delu, ker se poznamo pač med sabo, rečejo,
               ja, poslušaj, pri matici pa delajo do 11.00, včasih pa še nikogar ni. Žal, tako se
               dogaja in... To ni obravnava tega, oprostite, jaz gledam plačilo po delu.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp35">

               <speaker>PREDSEDNIK FRANC PUKŠIČ:</speaker>

               <p>Gospod Feltrin, enkrat bomo dali točko na dnevni red, ko bomo dobili poročilo urada
               za Slovence v zamejstvu in po svetu, porabo proračunskih sredstev vseh treh
               proračunskih uporabnikov civilne družbe, Slovenije v svetu, Svetovnega kongresa in
               matice, kjer pričakujem, da bo poročilo takšno, da bo ekzaktno iz njega razvidno, kaj
               kdo porabi za <stage type="mag"/>(Nadaljevanje) to, da
               funkcionira, za sebe, lastno porabo, in kaj porabi za programe. Torej pričakujemo, da
               bo s strani urada to pripravljeno in da bomo takrat govorili tudi o tej zadevi, ali
               so sedaj razmerja pravilna ali niso. Že prej sem na začetku vprašal oziroma opozoril
               na to, kar sem slišal, da Rodna gruda več ne bi izhajala tako kot do sedaj, ampak
               upam, da bo kdo kaj na to rekel.</p>
               <p>Preden vam dam besedo naprej, gospod Samo Bevk, izvolite.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp36">

               <speaker>SAMO BEVK:</speaker>

               <p>Zelo na kratko. Jaz nisem član Slovenske matice niti njihov advokat, saj tudi nočem
               biti. Ampak na te pripombe oziroma očitke, ki jih je zdaj tu naslovil gospod Feltrin,
               bi pač morali odgovoriti predstavniki Slovenske izseljenske matice, ki jih pa tukaj
               ni...</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp37">

               <speaker>PREDSEDNIK FRANC PUKŠIČ:</speaker>

               <p>Saj zato sem rekel, da o tem ne bomo govorili.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp38">

               <speaker>SAMO BEVK:</speaker>

               <p>Jih tukaj ni, in tudi, ne vem, niso bili povabljeni. Ko gledam seznam povabljenih, tu
               ni napisano nobeno od teh treh društev. Tako da ne vem, kako so šla ta vabila za
               današnjo sejo. Hvala lepa.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp39">

               <speaker>PREDSEDNIK FRANC PUKŠIČ:</speaker>

               <p>Hvala lepa. Niso društva posebej, razen če imamo točko posebej, potem jih vabimo,
               drugače pa poberejo informacije iz objave, ki je na internetu državnega zbora, nič
               drugega. Torej, nikogar nismo posebej vabili.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp40">

               <speaker>SAMO BEVK:</speaker>

               <p>/Govori brez mikrofona - nerazumljivo!/... ne bom kompliciral, zdaj bi morali
               glasovati o tem, da damo besedo, ampak pustimo. Jaz bi dal besedo vedno, ker smo tudi
               vedno tako, ampak proceduralno niste pravilno vodili seje.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp41">

               <speaker>PREDSEDNIK FRANC PUKŠIČ:</speaker>

               <p>Izvoli, Jože.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp42">

               <speaker>JOŽEF (JOŽE) KAVTIČNIK:</speaker>

               <p>Hvala lepa, predsednik. Kot prvo bi se rad opravičil za zamudo; vreme je svoje
               naredilo. Prihajam s štajerskega konca in zima je s polnim zamahom že v našem
               prostoru.</p>
               <p>Poglejte, tudi mene moti, če tu začnemo, kdo bolj dela in kdo manj dela, kdo je bolj
               upravičen do nekih sredstev in kdo manj. Tako da mislim, da to danes ne bi bil namen
               tega. Imamo pa predstavnike urada za Slovence po svetu in bodo oni lahko povedali,
               zakaj so namenili ta sredstva. Mislim, da so namenili ta sredstva predvsem zaradi
               programov in projektov. Mene kot poslanca, ki bom seveda podprl ali pa ne podprl
               posamezne postavke oziroma določen amandma, zanima samo, ali bodo lahko ti programi
               in projekti, ki so tukaj zapisani v številkah, potem tudi izvedeni v naslednjem letu.
               Če ne, potem je stvar razprave, ki naj gre ravno v to smer: kateri projekt in kateri
               program ne more biti izveden zaradi premajhnih sredstev. Takrat se bom lahko vključil
               in potem tudi podprl posamezni amandma ali pa ne. Hvala.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp43">

               <speaker>PREDSEDNIK FRANC PUKŠIČ:</speaker>

               <p>Hvala lepa. Predstavnik ministrstva, prosim lepo.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp44">

               <speaker>MITJA ŠTRUKELJ:</speaker>

               <p>Seveda ponovno obžalujem, da smo z našo napako, ki je bila res samo računska napaka,
               povzročili tak zaplet, ki <stage type="mag"/>(Nadaljevanje) je
               nekako pripeljal v dvom celoten način financiranja. Zelo se strinjam s predlogom in
               bomo z naše strani pripravili izčrpno poročilo o financiranju teh treh organizacij,
               ki bi ga predložili komisiji, kjer bi lahko ob udeležbi vseh prisotnih odprli
               vprašanja, ki jih je postavil dr. Feltrin. Vendar v sedanji situaciji vendarle prosim
               za podporo, da bi ohranili obstoječa razmerja in da bi med seboj vzpostavili
               sorazmerje, ki je bilo vzpostavljeno v minulih letih, in da bi o morebitni spremembi
               tega sorazmerja do njega prišli na način, kot je prišlo do vzpostavitve tega
               sorazmerja. Zato bi ponovno prosil za podporo.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp45">

               <speaker>PREDSEDNIK FRANC PUKŠIČ:</speaker>

               <p>Hvala lepa. Želi še kdo kaj v zvezi s točko 1 in 2? Če ne, razpravo o obeh točkah
               zaključujem in predlagam...</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp46">

               <speaker>SAMO BEVK:</speaker>

               <p>Glede predloga amandmaja, kako se bomo opredelili, ker sta dva predloga nekako v
               zraku.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp47">

               <speaker>PREDSEDNIK FRANC PUKŠIČ:</speaker>

               <p>Torej, zaključujem razpravo. Predlagal bom predloge sklepov, ki jih lahko naša
               komisija sprejme.</p>
               <p>Predlog sklepa glasi: Komisija za odnose s Slovenci v zamejstvu in po svetu predlaga
               odboru za finance in monetarno politiko, da, prvič, sprejme amandma za leto 2004, ki
               sem ga prej prebral. Člani komisije, je potrebno, da še enkrat berem? Ja, to je
               predlog vlade. To bom najprej prebral. Seveda, če bo to izglasovano, potem je
               brezpredmeten drugi predlog. Torej, to je prvi sklep, ki ga predlagam. Enako se pa
               glasi tudi sklep za leto 2005</p>
               <p>Ta dva predloga sklepov dajem v razpravo. Če ni razprave, jo zaključujem in dajem na
               glasovanje.</p>
               <p>Kdo je za?</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp48">

               <speaker>SAMO BEVK:</speaker>

               <p>Ali lahko obrazložim svoj glas?</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp49">

               <speaker>PREDSEDNIK FRANC PUKŠIČ:</speaker>

               <p>Ja, prosim, izvoli.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp50">

               <speaker>SAMO BEVK:</speaker>

               <p>Zelo na kratko. Glasoval bom proti temu predlogu, kajti, kot sem povedal, napovedujem
               amandma, ki bi povečal sredstva Sloveniji v svetu za 891 tisoč tolarjev in Svetovnemu
               slovenskemu kongresu za milijon 649 tisoč tolarjev. 2 milijona 540 tisoč tolarjev pa
               bi vzeli na postavki (v Poročevalcuštevilka 83/1, na strani 166) pri ministrstvu za
               obrambo, na postavki investicije v temeljne razvojne programe, katerih vsota je 14
               milijard 800 milijonov tolarjev - da se tej postavki vzame 2 milijona 540 tisoč
               tolarjev. Hvala lepa. In zato bom glasoval proti.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp51">

               <speaker>PREDSEDNIK FRANC PUKŠIČ:</speaker>

               <p>Hvala lepa. Dajem predlog sklepov za leto 2004 in 2005, da odboru za finance in
               monetarno politiko predlagamo, da sprejme amandma, ki ga je pripravila vlada.</p>
               <p>Kdo je za takšen sklep? (5 članov.) Je kdo proti? (1 član.)</p>
               <p>To je sklep za leto 2004 in za leto 2005, ni treba ponavljati, ne?</p>
               <p>Drugi predlog sklepa <stage type="mag"/>(Nadaljevanje) je
               naslednji: Komisija za odnose s Slovenci v zamejstvu in po svetu predlaga odboru za
               finance in monetarno politiko, da skupaj z Vlado Republike Slovenije pripravi
               dopolnitev predloga sprememb proračuna Republike Slovenije za leto 2004 in zagotovi
               dodatna sredstva v višini - zdaj bom konkreten - torej v višini 110 milijonov, v
               zvezi s poročilom delovanja Radiotelevizije na področju programov za slovenske
               narodne manjšine vsosednjih državah, za izseljence in zdomce ter za tujo javnost. To
               poročilo je bilo prej temeljito predstavljeno. Izhaja iz njihovega gradiva, kjer
               predlagajo, da bi za leto 2004 potrebovali 60 milijonov za opredeljevanje za programe
               in 50 milijonov za začetek razreševanja programa vidnosti in slišnosti radia in
               televizije v zamejstvu, torej za delovanje satelita. Za leto 2005 pa je ta številka
               92 milijonov plus 50 milijonov.</p>
               <p>Ta dva predloga dajem v razpravo. Izvolite, Ivan.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp52">

               <speaker>IVAN KEBRIČ:</speaker>

               <p>Da smo precizni, ker v predlogu proračuna je vse v tisočih, in moramo, če hočemo to
               spoštovati, dati tisoče, ker drugače bo prišlo do nesporazumov. 60 milijonov v
               tisočih je 6 milijard. To se pravi, dajmo točno povedati, o čem govorimo - ali enako
               kot je v predlogu v tisočih tolarjev, potem se držimo tega principa, drugače bo
               prišlo sigurno do nesporazumov.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp53">

               <speaker>PREDSEDNIK FRANC PUKŠIČ:</speaker>

               <p>Ivan, to je tehnična zadeva. Jaz govorim o absolutnih številkah. Torej govorim na
               osnovi predloga in poročila, ki ga je dal gospod Bergant. Jože, izvoli.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp54">

               <speaker>JOŽE AVŠIČ:</speaker>

               <p>Če sem pozorno poslušal, to ni oblikovan amandma, ampak je predlog. Dobro. To je
               predlog, da se pred pripravo končnega besedila to zagotovi. Tako, tako, v redu.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp55">

               <speaker>PREDSEDNIK FRANC PUKŠIČ:</speaker>

               <p>Torej lahko razpravo, kakor razumem, zaključim.</p>
               <p>Kdo je za ta dva predloga? (Soglasno.) Hvala lepa.</p>
               <p>In tretji predlog, ki ga imam: Komisija za odnose s Slovenci v zamejstvu in po svetu
               v skladu s predlogi Radiotelevizije Slovenija... Aha, to je tole.</p>
               <p>Torej tretji predlog sklepa, ki ga imam, je pa naslednji: Glede na gradivo o
               problematiki programov za slovenske narodne manjšine v sosednjih državah, za
               izseljence in zdomce ter za tujo javnost, ki je bilo naslovljeno s strani
               Radiotelevizije Slovenija na odbor za zunanjo politiko, odbor za šolstvo, mladino,
               znanost in šport ter komisijo za Slovence v zamejstvu in po svetu, komisija za
               Slovence <stage type="mag"/>(Nadaljevanje) v zamejstvu in po
               svetu predlaga, da se vse, da se oba odbora in komisija sestanejo na skupni seji,
               dogovorijo termin in uskladijo s predstavniki radiotelevizije, kjer bi spregovorili o
               financiranju in programih.</p>
               <p>Dajem to v razpravo.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp56">

               <speaker>DR. JOŽEF BERNIK:</speaker>

               <p>.../Nima vključenega mikrofona./... Prej je kolega Jerovšek drugače predlagal, da bi
               se najprej dobili predsedniki, da bi vi to iznesli, in da bi potem vsak od teh
               odborov potem .../Nerazumljivo./... Ker, če bomo mi samo predlagali, pa oni ne bodo
               sprejeli, kaj bo potem?</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp57">

               <speaker>GOSPOD ____________:</speaker>

               <p>... Dejansko je bil tak moj predlog. Ne, saj v končni fazi naj bi bil cilj ta, ki je
               tu. Ampak jaz bi tudi to dodal, da komisija pooblašča predsednika komisije, da s
               predsedniki ostalih odborov pripravi tovrstni sestanek.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp58">

               <speaker>PREDSEDNIK FRANC PUKŠIČ:</speaker>

               <p>V redu. Dajem to na glasovanje.</p>
               <p>Kdo je za? Soglasno, hvala lepa.</p>
               <p>Tudi to je sprejeto. Pri točki 1 in 2, pri amandmajih, želi kdo še besedo? Jože,
               izvoli.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp59">

               <speaker>JOŽE AVŠIČ:</speaker>

               <p>Gre za en amandma, ki ga je odbor za šolstvo, za kulturo, ne vem kako se imenuje,
               oblikoval, in se nanaša na našo dejavnost tudi. To je amandma v višini 100 milijonov
               tolarjev, za nabavo...</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp60">

               <speaker>GOSPOD __________:</speaker>

               <p>To ni bil amandma, sklep.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp61">

               <speaker>JOŽE AVŠIČ:</speaker>

               <p>A samo sklep? Aha, samo sklep. Potem, so narobe informirali. V zvezi z nabavo
               bibilobusa za beneške Slovence. Mislim, da bi bilo prav, da naša komisija podpre ta
               sklep. Gre za uresničevanje sklepa, ki je bil sprejet ob sprejemu zakona o
               knjižnicah, predlagal ga je Školč. Ta zadeva bi se pokrivala iz Tolmina. Nabavil bi
               se avtobus, se pravi, to je potujoča knjižnica z vso opremo, z gradivom, mislim,da z
               okoli 7000 enotami. In mislim, da je to zadeva, ki se že dolgo na nek način obljublja
               zamejskim Slovencem v Italiji, oziroma v beneški Sloveniji in bi bilo dobro, jaz
               mislim vsaj, da bi bilo dobro, da ta sklep tudi komisija podpre.</p>
            </sp>
            <sp xml:id="SDT3-KZOSSVZIPS-Nujna-012-2003-10-24.sp62">

               <speaker>PREDSEDNIK FRANC PUKŠIČ:</speaker>

               <p>Hvala lepa Jože. Jaz se s tem strinjam, s tem, da lahko povem, da takšna investicija
               stane 50 milijonov, ker smo jo lansko leto izvedli na območju Ptuja. Bibliobusa, pa
               100 milijonov, potem sta pa dva avtobusa, seveda z opremo .../Glas v ozadju./... z
               opremo, tako da je pač dobro, če so številke bolj korektne, ker z bolj korektnimi
               številkami bi pač lažje prišli skozi. Vendar, če bo seveda odbor za finance ta
               predlog sklepa obravnaval, tudi z našo podporo, lahko tam potem se oblikuje ta
               številka, kot gre, čeprav jaz predlagam, da predlog, ki si ga predlagal, tudi
               komisija za odnose s Slovenci v zamejstvu in po svetu podpre.</p>
               <p>Kdo je za? Soglasno. Hvala lepa.</p>
               <p>Še pod točko 1 in 2 kaj?</p>
               <p>Če ne, smo pod <title>TOČKO 3 - RAZNO</title>
               </p>
               <p>Želi kdo besedo pod točko razno? Če ne, se vsem skupaj zahvaljujem.</p>
               <p>(Seja se je končala 24. oktobra 2003 ob 10.54 uri.)</p>
            </sp>
         </div>
      </body>
   </text>
</TEI>
