<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZIZKŠIM-nujna-10-2012-09-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, kulturo, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0C5334C7BC7E5A0AC1257D1F005A63AA</idno>
               <idno type="custom" subtype="day">41D2BDD9C3691C93C1257A7E00338FA7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=41D2BDD9C3691C93C1257A7E00338FA7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZIZKŠIM-nujna-10-2012-09-18.OZIZKŠIM" n="10">
               <name>nujna seja</name>
               <date when="2012-09-18"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZIZKŠIM-nujna-10-2012-09-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZIZKŠIM-nujna-10-2012-09-18.OZIZKŠIM">
                        <orgName key="OZIZKŠIM">Odbor za izobraževanje, znanost, kulturo, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, KULTURO, ŠPORT IN MLADINO</stage>
            <stage type="session">10. nujna seja</stage>
            <stage type="date">(18. september 2012)</stage>
            <stage type="chairman">Sejo je vodil mag. Branko Grims, predsednik odbora.</stage>
            <stage type="time">Seja se je pričela ob 14. uri. </stage>
            


            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Spoštovani! Začenjamo 10. nujno sejo Odbora za izobraževanje, znanost, kulturo, šport
               in mladino.</p>
               <p>Za današnjo sejo se je opravičil samo dr. Laszlo Göncz in zaenkrat ni nikogar, ki bi
               ga nadomeščal.</p>
               <p>Prehajamo na dnevni red. Ugotavljam, da včeraj do 12. ure ni bilo nobenih predlogov
               za spremembo dnevnega reda, zato je ta določen, kot je predlagan s sklicem seje, in
               sicer z eno točko dnevnega reda z naslovom <q>"Nesprejemljivi in nedopustni posegi za
               dodatno zmanjševanje avtonomije javnega visokega šolstva v Republiki Sloveniji"</q>.</p>
               <p>Prehajamo na <title>1. TOČKO DNEVNEGA REDA - NESPREJEMLJIVI IN NEDOPUSTNI POSEGI ZA
                  DODATNO ZMANJŠEVANJE AVTONOMIJE JAVNEGA VISOKEGA ŠOLSTVA V REPUBLIKI SLOVENIJI.</title>
               </p>
               <stage>(No, ravnokar je prišlo pooblastilo za nadomeščanje, in sicer Polonca Komar nadomešča
               poslanko Kristino Valenčič.)</stage>
               <p>Vsem prav lep pozdrav! Poseben pozdrav vsem predstavnikom visokega šolstva, članicam
               in članom odbora, sedmi sili in vsem vabljenim na sejo! Ker nas je zelo veliko, bo to
               treba upoštevati tudi pri organizaciji seje.</p>
               <p>Za začetek vprašam predlagatelje, ali želijo podati uvodno predstavitev? V imenu
               predlagateljev bo to storil gospod Janko Veber.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p><gap n="..."/> <stage>/Krajši izklop mikrofona./</stage><gap n="..."/> Socialnih demokratov, ki smo tudi vložili zahtevo
               za sklic nujne seje odbora zaradi, po našem mnenju, nesprejemljivih in nedopustnih
               predlogov za dodatno zmanjševanje avtonomije javnega visokega šolstva v Republiki
               Sloveniji. Svoje ugotovitve pa želimo utemeljiti na naslednjih dejstvih.</p>
               <p>Ugotavljamo, da je Vlada Republike Slovenije z Ministrstvom za izobraževanje,
               znanost, kulturo in šport se močno odmaknila od ciljev in nalog, ki jih na področju
               visokega šolstva opredeljujeta tako Resolucija o nacionalnem programu visokega
               šolstva, ki je bila sprejeta v Državnem zboru za obdobje od leta 2011 do 2020, in
               odmika se Vlada in aktualno ministrstvo od Zakona o visokem šolstvu, ki je ravno tako
               v veljavi. Zato lahko z zaskrbljenostjo ugotavljamo, da pravni akti, ki so bili
               sprejeti v Državnem zboru, očitno za Vlado in ministrstvo niso zavezujoči. Razloge,
               zakaj jih ne želijo spoštovati, pa vidimo tudi v tem, da želijo pravzaprav izpeljati
               prikrito reformo visokega šolstva brez sodelovanja strokovne javnosti, še manj pa ob
               sodelovanju druge zainteresirane javnosti.</p>
               <p>Pri delu, ki ga zasledujemo na tem področju, ugotavljamo, da je v manj kot 7 mesecih
               prizadejalo težko popravljivo škodo visokošolskemu izobraževanju, kar se še posebej
               kaže s sprejetjem rebalansa proračuna in izvedbenimi akti, zlasti imamo v mislih
               Uredbo o javnem financiranju visokošolskih zavodov in drugih zavodov, ki je
               visokošolsko izobraževanje postavilo pravzaprav na rob preživetja in po našem mnenju
               na široko odpira vpeljavo šolnin. Namreč, ne moremo razumeti, da bi se lahko izvajal
               visokošolski program brez sredstev iz proračuna. In če želimo obseg ter kvaliteto
               izobraževanja ohraniti, je po našem mnenju,  to možno nadomestiti zgolj s šolninami. Pri tem želimo spomniti tudi
               na konflikt interesov, ki pravzaprav nekako neprikrito nastaja na Ministrstvu za
               izobraževanje, znanost, kulturo in šport. Namreč, vse bolj se kaže, da vstopajo v
               ospredje zasebni interesi posameznikov in da se ponavlja scenarij iz obdobja prve
               Janševe vlade, ko so se sredstva za terciarno izobraževanje v deležu BDP zmanjšala za
               12%, sredstva za zasebne zavode pa so se takrat zvišala kar za 155%. Takrat je seveda
               novo ustanovljene zasebne visokošolske projekte bilo tudi potrebno ustrezno finančno
               podpreti. Poleg zelo evidentne težnje po tem, da se zmanjšuje kvaliteta javnega
               visokošolskega izobraževanja in se poskuša vpeljati zasebno visokošolsko
               izobraževanje, seveda, podprto z javnimi sredstvi, menimo, da gre pravzaprav tudi za
               proces resnično zmanjševanje kvalitete izobraževalnega procesa. Še posebej pa nas pri
               kvaliteti skrbi naslednje dejstvo, da bo uveden očitno tudi političen nadzor nad
               znanostjo. To pa je nekaj, kar je v slovenski družbi dokazano v času osamosvajanja in
               v svobodni Republiki Sloveniji in samostojni Republiki Sloveniji pripeljalo do
               velikih problemov tako na področju gospodarstva, javnem sektorju, sedaj pa seveda
               lahko govorimo tudi o področju izobraževanja, ki bi ga politika, seveda, želela
               podrediti svojim ozkim političnim interesom. To zaznamo prav pri spremembi oziroma
               videnju kako naj bi se spremenila organizacijska struktura Nacionalne agencije za
               kakovost v visokem šolstvu. Kajti, vse bolj se kaže, da bodo posamezniki seveda v
               koalicijskih vrstah, ki oblikujejo to politiko, želeli izvrševati svoje interese. Pri
               tem pa nas skrbi naslednje dejstvo, da v vsem tem dogajanju se Vlada in ministrstvo
               ne odzove tako na opozorila s strani univerz, kot tudi na opozorila s strani
               sindikatov. Postavlja se nam vprašanje ali ministrstvo in Vlada resnično meni, da
               lahko oblikuje nove rešitve na področju visokega šolstva mimo univerz, mimo
               sindikatov in da je edino zveličavna ideja tista, ki nastane v ozkih političnih
               krogih. Vse to resnično pelje v smer manjše kakovosti izobraževanja in predvsem
               manjše dostopnosti izobraževanja. In če vemo, da se ta hip Slovenija nahaja v izjemno
               pomembnem trenutku, ko bi pravzaprav morali vložiti čim več sredstev in naporov za
               to, da postane znanje, in seveda s tem znanost, gonilna sila razvoja Republike
               Slovenije in s tem seveda doseganje tudi ustrezne in želene konkurenčnosti našega
               gospodarstva. V Sloveniji se dogaja prav nasprotno. Vse druge razvite evropske države
               so v tem obdobju ohranile višino sredstev za izobraževanje. V Sloveniji smo drastično
               zmanjšali ta sredstva. In ne samo da zmanjšujemo, gremo celo v preoblikovanje
               delovanja visokošolskih ustanov in s tem seveda povzročamo dodatne težave pri
               kvaliteti priprave posameznih programov in seveda tudi izvedbi posameznih predavanj.
               Zakon o uravnoteženju javnih financ, ki je bil sprejet v tem letu, seveda, nima
               posledice  samo pri tem, da se zmanjšuje javna
               poraba kot taka, ampak je dejansko posegel tudi v znanstveno področje na način, da
               bomo dolgoročno v Sloveniji za to beležili bistveno večji zaostanek v razvoju kot bi
               nam to bilo potrebno, glede na sposobnosti, ki jih premoremo z našimi kadri in vsemi
               tistimi, ki delujejo na področju znanosti in izobraževanja.</p>
               <p>Tako da, naš apel v tem gradivu predsedniku vlade, naj razmislijo o zamenjavi
               ministra za izobraževanje, znanost in kulturo in šport dr. Žiga Turka temelji ravno
               na teh neizpodbitnih dejstvih, s katerimi se dejansko v Sloveniji srečujemo. Mislim,
               da nobeden predsednik vlade ne more mimo dejstva, da minister ne spoštuje pravnih
               zavez, ki smo jih sprejeli v DZ. Zato tudi predlagamo, da bi na današnji seji odbor
               sprejel sklepe, s katerimi predlagamo, da ni sprejemljivo dodatno zmanjševanje
               avtonomije javnega visokega šolstva v RS. Da je potrebno zagotoviti pogoje za
               izpolnjevanje obveznosti, normativnih aktov s področja visokega šolstva in da odbor
               podpira prizadevanja rektorjev univerz za zagotavljanje finančne stabilnosti javnega
               visokega šolstva, kar naj bi upoštevala tudi v rebalansih za leto 2013 in 2014. V
               sklepih predlagamo, da vlada in ministrstvo upošteva resolucijo o nacionalnem
               programu za visoko šolstvo in da pripravi zakonskih predlogov in drugih aktov
               dejansko sledi resolucijo o normativni dejavnosti in da se ohrani pri agenciji
               samostojnost in evropsko primerljivost za zagotavljanje kakovosti v visokem
               šolstvu.</p>
               <p>Medtem, ko je bila podana zahteva za sklic nujne seje s strani Poslanske skupine
               Socialnih demokratov pa smo prejeli tudi javni poziv rektorjev in predstavnikov
               visoke šolske skupnosti, Vladi RS in DZ RS, to gradivo je tudi bilo razdeljeno vsem
               članicam in članom odbora. Iz tega gradiva lahko razberemo, da pozivamo vlado, da
               umakne Zakon o visokem šolstvu, ki ga ima v proceduri Vlada iz procedure.</p>
               <p>Napovedujem tudi vložitev dodatnega sklepa, da Odbor za izobraževanje, znanost,
               kulturo, šport in mladino poziva Ministrstvo za izobraževanje, znanost, kulturo in
               šport, da osnutek sprememb in dopolnitev Zakona o visokem šolstvu umakne iz obravnave
               na vladi. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p> Hvala za predlog sklepa. Bom prosil še v pisni obliki skladno s poslovnikom in ga
               bomo dodali k predlaganim sklepom.</p>
               <p>Sedaj je na vrsti predstavnica vlade. Med nami je državna sekretarja, gospa Mojca
               Škrinjar in pa direktor Direktorata za visoko šolstvo, profesor dr. Rončević. Gospa
               Škrinjar, želite besedo.</p>
            </sp>
            <sp who="SDT6:ŠkrinjarMojca">

               <speaker>MOJCA ŠKRINJAR:</speaker>

               <p>Spremembe in dopolnitve Zakona o visokem šolstvu tečejo po nujnem postopku, zaradi
               objektivnih razlogov, ki jih bomo razložila v nadaljevanju in ki so tudi pojasnjeni v
               spremnem besedilu k zakonu.</p>
               <p>Tako novela zakona o visokem šolstvu ureja ne dovolj jasne postopke ponovnih
               akreditacij.  Kajti, ker
               visokošolski zavodi niso pravočasno vložili vlog za podaljšanje akreditacije, NAKVIS
               pa ni sprejel programa dela za usklajeno z zakonsko določenimi roki, se obeta
               precejšen zastoj in posledice pri javnoveljavnih listinah. Zakon spreminja strukture
               sestave sveta NAKVIS, tako da upošteva strokovni kriterij študijskih skupin po
               Klasius klasifikaciji. Tako Vlada imenuje svet agencije na podlagi javnega poziva
               izmed predlogov visokošolskih deležnikov.</p>
               <p>Sprememba dopolnjuje ureditev neposredne pedagoške obveznosti, tako da rektorju
               univerze oziroma dekanu samostojnega visokošolskega zavoda omogoča večjo samostojnost
               in avtonomijo, ne samo pri določanju oblik, ampak tudi pri določanju obsega
               neposredne pedagoške obveznosti.</p>
               <p>In pa še ena zelo pomembna stvar, zaradi katere smo že dobili opomin iz Bruslja,
               namreč sprememba dopolnjuje ureditev transnacionalnega izobraževanja, tako da
               upošteva pripombe tega opomina Evropske komisije in odpravlja domnevne ovire glede
               svobode ustanavljanja in svobode opravljanja storitev. Zakonska ureditev upošteva
               Lizbonsko konvencijo, izvajanje transnacionalnega izobraževanja kot tuje
               izobraževanje, je odprto pod pogojem, da sta nosilec študijskega programa in
               transnacionalno izvajani program v državi izvora priznana kot del njihovega
               visokošolskega sistema. Listina o zaključnem visokošolskem transnacionalnem
               izobraževanju, ki se izvaja v Republiki Sloveniji, kot del tujega visokošolskega
               sistema, pa se šteje kot tuja listina in je predmet postopka, ki ureja vrednotenje
               oziroma priznavanje izobraževanja v Republiki Sloveniji.</p>
               <p>Šesti in sedmi odstavek 23. člena prehodnih določb zakona o spremembah in dopolnitvah
               zakona o visokem šolstvu določata, da morajo visokošolski zavodi, pri katerih je na
               dan 1. maja 2010 preteklo več kot 7 let od dokončnosti strokovnega mnenja Sveta
               Republike Slovenije za visoko šolstvo vložiti vlogo za postopek podaljšanja
               akreditacije skladno s tem zakonom najkasneje do 1. novembra 2010. Ne glede na roke
               izvedbe iz 51.r člena tega zakona NAKVIS izvede postopke za podaljšanje akreditacije
               za visokošolske zavode iz prejšnjega odstavka v skladu s svojim načrtom dela, vendar
               najkasneje do 31. decembra 2012.</p>
               <p>V spremembah torej predlagamo, da se rok za oddajo vloge podaljša do 31. 12. 2013,
               kar je eno leto in da se rok za dokončanje ponovnih akreditacij teh zavodov podaljša
               do 30. 9. 2016. NAKVIS je merila za akreditacijo in zunanjo evalvacijo visokošolskih
               zavodov in študijskih programov sprejel konec novembra 2010, veljati so začela 3. 12.
               2010. Glede na to, da bi morali zavodi vlogo za ponovno akreditacijo visokošolskega
               zavoda oddati v skladu z novim zakonom, torej s temi merili do 1. 11. 2010 izvedba
               določbe ni bila mogoča.</p>
               <p>Svet NAKVIS je sprejel načrt dela o tem kdaj bodo izvedene ponovne akreditacije
               visokošolskih zavodov, ponovna akreditacija Univerze na Primorskem je predvidena
               2012, v Ljubljani 2013, Univerza v Mariboru 2014, kar pomeni, da ponovne akreditacije
               ne bodo končane do roka iz 23. člena, to je do 31. 12. 2012.</p>
               <p>Kar zadeva sestavo sveta agencije. 8 članov s področja visokega šolstva, ki imajo
               habilitacijo za docenta, izrednega profesorja ali rednega profesorja s področja za
               katerega so predlagani izmed kandidatov, ki jih predlagajo visokošolski zavodi, višje
               strokovne šole, reprezentativni sindikati in rektorska konferenca Republike Slovenije
               in sicer po enega za vsako od širokih področij, odraža sistem izobraževanja,
               klasifikacijskega sistema in usposabljanja Klasius od 1 do 8, pri čemer mora biti en
               član imenovan na predlog rektorske konference, vsaj en član na predlog sindikatov in
               vsaj en član na predlog visokošolskih zavodov. Dva člana študenta izmed kandidatov,
               ki jih predlaga reprezentativna organizacija študentov ali študentski sveti in en
               član iz gospodarstva, ki ima najmanj izobrazbo, ki ustreza ravni
                izobrazbe pridobljeni po
               študijskih programih I. stopnje. O spremembah ZVIS se usklajujejo roki, način oddaje
               tudi za ponovno akreditacijo, tako da je v vseh členih enako besedilo in ni
               dvoumnosti glede začetka postopka. Predlagamo naslednjo spremembo, da mora vlogo
               oddati vsak zavod eno leto pred potekom akreditacije. Skratka, če vzamemo tri
               pomembne zadeve, uskladite s Klasiusom. Lovljenje datumov, s čemer bi nastala brez
               tega zakona, bi nastala škoda in pa hkrati tudi opomin Evropske komisije o
               transnacionalnem izobraževanju, je zakon potrebno nujno in hitro obravnavati in
               sprejeti, da se prepreči morebitna škoda. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi besedo še gospod prof. Rončević. Prosim.</p>
            </sp>
            <sp who="SDT6:RončevićBorut">

               <speaker>DR. BORUT RONČEVIĆ:</speaker>

               <p>Hvala lepa za besedo. V preteklih dneh ali tednih, je bilo slišati med drugim tudi
               kar nekaj očitkov na račun menda prekratke razprave. Ne bo držalo, kajti v pogovoru z
               deležniki smo se dogovorili, da kljub temu, da je formalni rok bil dva dneva, javna
               razprava še vedno traja. Na ministrstvo še vedno dobivamo pripombe in tiste dobre
               pripombe smo upoštevali v spremembah naših predlogov novele Zakona o visokem šolstvu.
               V tej javni razpravi - gospod Marinčič, malo kulture prosim, nisem še povedal - v tej
               javni razpravi smo slišali tudi nekaj zavajanj. Eno je bilo to, da gre za reformo
               visokošolskega prostora. Ne gre. Spremembe, ki jih vnašamo z zakonom, so spremembe,
               ki bodo pomagale preprečiti veliko škodo. Ne gre za sistemske spremembe, tudi v
               sistemu akreditacij ne niti za en dan se ne bo postopek ali proces akreditiranja
               ustavil itn. Ravno tako je bilo zelo veliko zavajanj, da se bodo zaradi novele tega
               zakona uvajale šolnine itn. Tudi to ne drži. V noveli zakona ni niti z eno besedo to
               omenjeno, nikjer se to ne omogoča. Bojim se, upam, da ni temu tako, da gre zgolj za
               zavajanje z namenom prestrašiti širšo javnost, ki z zadevo ni natančno poučena. Ravno
               tako s to novelo zakona ne uvajamo nobenih zasebnih interesov. Prosim preberite
               novelo zakona. V mislim imamo interese Univerze v Ljubljani in Univerze v Mariboru.
               Nekaj tisoč zaposlenih na teh univerzah in nekaj deset tisoč študentov na teh
               univerzah. V mislih imamo ravno tako interese delodajalcev gospodarstva. Ko sem
               preletel seznam prvotno vabljenih, upam, da se je kaj razširil, sem ugotovil, da ni
               bil povabljen niti en predstavnik tistih, ki potem diplomante, ki prihajajo ven iz
               našega visokega šolstva, jemljejo v službo. Ravno tako se zelo veliko govori o
               političnem nadzoru. Mi, NAKVIS, s to novelo na nek način osvobajamo od nadzora. Ne
               pozabite, ko se omenja v smernicah enke, kakšni morajo biti akreditacijski in
               evalvacijski organi, v istem stavku samo vejica je vmes, ko se omenja neodvisnost od
               politike, se ravno tako omenja neodvisnost od visokošolskih institucij, ki ta hip
               neposredno delegirajo svoje predstavnike v ta organ. Večje stopnje odvisnosti si
               težko predstavljam. Mi uvajamo evropsko primerljivost z novelo tega zakona, tudi pri
               temu kar je morda za enkrat, vsaj v javni razpravi najbolj sporno, sestava sveta
               NAKVIS-a. Preberite gradivo s katerim to utemeljujemo. Videli boste, da je naša
               sestava zelo naš način imenovanja, kot ga predlagamo, zelo primerljiv s tem, kot ga
               imajo v državah s precej višjo kakovostjo visokega  šolstva. Ugotovili boste še nekaj drugega. Jaz sem
               svojim uradnikom eksplicitno naročil, naj uporabijo tiste primere, s katerimi ste
               napačno utemeljevali aktualno sestavo Sveta NAKVIS-a. V Državnem zboru sem na tem
               odboru ministra opozoril na to neskladnost gradiva in predlaganih rešitev, pa seveda
               me takrat ni nihče poslušal.</p>
               <p>Javna razprava o sistemskih spremembah v slovenskem visokem šolstvu in tudi znanosti
               sledi. V načrtu jo imamo takoj, ko opravimo z nujni zadevami, z urgentnimi zadevami.
               Odprli bomo javno razpravo o NPVŠ-ju, tudi o RIS-u, o čemer danes ni govora. Ustrezno
               bo treba urediti Zakon o visokem šolstvu, zakon, ki ureja raziskovalno dejavnost, in
               zakonsko urediti financiranje visokega šolstva.</p>
               <p>In še nekaj. Tako veliko se omenja obseg financ za visoko šolstvo in znanost, ki so
               se zmanjšale, popolnoma razumljivo, skladno s proračunskimi zmožnostmi naše države.
               To ministrstvo, in to smo že večkrat javno povedali, bo v kratkem dalo ven javne
               razpise ali neposredne potrditve operacij za 21,7 milijona evrov, ki bodo šli
               neposredno v visoko šolstvo. In ravno ta hip poteka medresorsko usklajevanje, po
               katerem bomo uspeli za te namene vsaj še toliko sredstev dobiti, ki jih bomo lahko v
               naslednjem letu ali dveh namenili za visoko šolstvo in znanost. Je pa res, da tista
               sredstva ne bodo kar po pipici prišla do institucij, ampak bo treba za to nekaj
               narediti, kar bo v interesu našega visokega šolstva, našega gospodarstva, naših
               študentov, pravzaprav celotne države. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala tudi dr. Rončeviću.</p>
               <p>Zdaj vabim k besedi predstavnika Državnega sveta.</p>
            </sp>
            <sp who="SDT6:GolobJanvit">

               <speaker>DR. JANVIT GOLOB:</speaker>

               <p>Poglejte, dogajanje, ki je v zvezi s tem hitrim zakonom, bo Državni svet budno
               spremljal in v okviru svojih instrumentov, ki jih ima, tudi interveniral. Univerza je
               preveč subtilna organizacija, da bi sprejela hitre in ad hoc rešitve, ki so lahko
               posledično zelo nevarne. Pripravili bomo tudi posvet o tej problematiki, kjer bo moč
               argumenta lahko dobila svoje mesto in ga skupaj s civilno in strokovno družbo
               posredovala širši javnosti. Brez dvoma smo o tem seznanjeni in bomo na vsak način
               nasprotovali ter kritično ocenjevali vsako zmanjševanje avtonomije univerze in
               zniževanje sredstev kar tako. Predvsem bomo pa tudi zavračali, da bi se mreža univerz
               nekritično širila na vse konce, kar bi generiralo preveč centrov, nekritično maso in
               tudi potencialno s premajhno kvaliteto.</p>
               <p>Že ob primeru ZUJF-a, ki je po univerzi zelo kritično deloval, imamo primer, ko je na
               Pravni fakulteti nastala situacija, da ni treba nobenemu profesorju v pokoj, vsi so
               ostali za nedoločen čas, na Fakulteti za kemijo in kemijsko tehnologijo mora pa v
               pokoj 12 do 14 ljudi, kajti ta zakon je s svojimi diverzacijskimi možnostmi omogočil
               vse mogoče, na nivoju univerze, na nivoju posamezne fakultete. Tako bomo tudi o tem
               še precej razpravljali. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam.</p>
               <p>Zdaj prehajamo k razpravi vseh ostalih vabljenih na sejo, tako kot to običajno
               storimo. Tako bi prosil, da se javite, vse bom povabil na oder. Prosil bi tudi, da se
               v imenu ene institucije omejimo, tako da govori eden. Vsak naj se predstavi z imenom
               in priimkom in pove, katero institucijo zastopa; to je tudi pomembno, ker pač ljudje,
               ki jih ni tu v tem trenutku, pripravljajo magnetogram te seje, tako da potem ne bo
               težav pri pripravi tega magnetograma.  Prosil bi tudi, da tako, kot so bili uvodničarji fer do
               vseh nas, da ste tudi ostali, se pravi, da se v razpravi omejimo na približno pet
               minut.</p>
               <p>Kdo od vabljenih želi besedo? Najprej bi kar povabil predstavnika Sindikata SVIZ.</p>
            </sp>
            <sp who="SDT6:ŠtrukeljBranimir">

               <speaker>BRANIMIR ŠTRUKELJ:</speaker>

               <p>Hvala lepa, predsedujoči. Sem Branimir Štrukelj, Sindikat vzgoje, izobraževanja,
               znanosti in kulture Slovenije, sicer tudi državni svetnik, zato tudi kave nimate, ker
               Državni svet ne dobiva več kave od Državnega zbora, mimogrede bodi povedano.</p>
               <p>Najprej bi rad polemiziral s trditvami gospoda Rončeviča, tistimi, ki absolutno ne
               stojijo, o vsebini bi kasneje. Sprašujem, s kom se je ministrstvo dogovorilo o
               podaljšanju roka za javno razpravo, kajti mi tega podaljšanja nismo prejeli. Celo
               več, tudi zakona nismo prejeli za tista dva dni, napisali ste nam zgolj, da si ga
               lahko pogledamo na spletni strani, čeprav verjetno predpise v zvezi s socialnim
               dogovarjanjem poznate. Tudi mednarodne konvencije in priporočilo Unesca o položaju
               visokošolskih učiteljev, ki pravi, da morajo sodelovati v razpravah, ki se jih
               neposredno tičejo in ki se tičejo organizacije terciarnega izobraževanja. Če vi v
               zakon, ki sicer nima nič s tem opraviti, posežete s spremembo pedagoške obveznosti,
               pa je o tem neposredno treba razpravljati s tistimi, ki zaposlene predstavljajo - v
               tem primeru sindikati, ki smo reprezentativni na visokem šolstvu, ker gre tu za
               spremembo, ki se neposredno tiče sindikatov, in ste kršili nekaj veljavnih predpisov,
               da o konvenciji sploh ne govorim. Verjetno poznate Bergenski komunike, podpisal ga je
               takratni minister za visoko šolstvo dr. Zupan, ki je eksplicitno povedal, da v okviru
               bolonjskega procesa imate tri partnerje, to so študentje, predstavniki zaposlenih in
               vodstvo univerz, ki morajo biti pri vsakih spremembah ne samo vprašani za mnenje,
               ampak je Bergenski komunike eksplicitno postavil, da je interes bolonjskega procesa,
               da se spremembe dogajajo v dogovoru s temi visokošolskimi partnerji. Dva dni za
               razpravo je ne le žalitev celotne univerze in zaposlenih, norčevanje iz temeljnih
               principov demokracije, ampak tudi nerazumevanje tega, kaj Evropska unija je. Če boste
               pogledali Maastrichtsko pogodbo, boste videli, da je Evropska unija tudi
               participativna demokracija, ki ne artikulira vsega skozi politične procese, ampak
               skozi participacijo civilne družbe, sindikatov, javnosti, različnih skupin. To ste
               absolutno ignorirali in se cinično obnašali do teh predstavnikov. Tisto pismo, ki je
               bilo podpisano s strani rektorjev, študentov in zaposlenih, pomeni, da je praktično
               celotna visokošolska skupnost se postavila proti tem spremembam in da je zahtevala
               umik zakona, ker je dolgoročno škodljiv za to državo in ker ima posledice, ki jih ne
               bo lahko popraviti. Ko sem prebral to, da sta dva dneva za to razpravo, sem rekel, to
               ne more biti Slovenija, to je lahko kakšna banana republika, ampak to se pri nas ne
               more zgoditi! Za dva dneva so skrajšali postopek, ki so ga dali v času uredbe, ki
               določa financiranje. K nečemu, kar so univerze že nekajkrat rekle, da ni res, kar
               trdite, da so vprašljive akreditacije, niste niti enkrat samkrat polemizirali. Kot
               lajna ponavljate, akreditacije so ogrožene zato, ker univerze niso tega<gap n="..."/>
               <stage>/nerazumljivo/</stage>! Zakaj ne polemizirate  s trditvami, ki so jih vodstva univerz povedala, da to ni
               res, kar trdite. To bi bilo pomembno in seveda to bi kazalo na to, da ste
               pripravljeni na kakršenkoli dialog, vendar kot kaže, pač temu ni tako.</p>
               <p>Spremembo 63. člena, kar se tiče pedagoške obveznosti, utemeljujete z varčevanjem.
               Kaj ima to veze s tem, s čimer utemeljite nujnost postopka? Zakaj v tem postopku ni
               sedaj tistega, kar vam je pa Ustavno sodišče naložilo - da prenesete posamezne
               določbe o financiranju univerze v zakon. Ampak ste še enkrat kršili tisto, kar je
               Ustavno sodišče reklo, da je kršitev. Človek sploh ne more verjeti, da je to pri
               zavesti možno v tej državi, ne da bi dejansko na nek način letele glave, ali pa smo
               že tako daleč, da je pač dopustno vse, če tisti, ki ima moč odločanja, lahko
               zadovoljuje svoje interese, nikakor pa ne splošnih.</p>
               <p>Zdaj pa še, kar se tiče NAKVIS-a. NAKVIS ni delal dobro in je imel celo vrsto
               slabosti in pomanjkljivosti. Ampak gre za podobno zgodbo kot pri AUKN-u. Namesto da
               bi iskali rešitve, ki bi izboljševale, ki pa so odmikale od političnega vpliva,
               sesujemo in imamo vedno to revolucionarno logiko, da je treba vse podreti in začeti
               znova - zato tudi smo, kjer smo. In pri NAKVIS-u gre za uzurpacijo, kjer si izvršilna
               oblast vzame večino, da bo odločala o tem, kdo bo dobil akreditacijo in kdo ne. Če je
               kaj škodljivo, potem je zagotovo to. In kaže zgolj na to, da niti ni več nobenega
               žaniranja, nobene distance do tega - to bomo storili, ker nam tako odgovarja. In če
               kdo ne vidi, kaj je za tem, potem seveda tega noče videti.</p>
               <p>Zato je, še enkrat, stališče vseh sindikatov, rektorjev dveh največjih univerz in
               Študentske organizacije: umaknite zakon, ne prispevajte velikega koraka k dekadenci
               pravne države in ravnanja v tej republiki. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>K besedi se je javil gospod Posedi.</p>
            </sp>
            <sp who="SDT6:PosediJanez">

               <speaker>DR. JANEZ POSEDI:</speaker>

               <p>Spoštovani predsedujoči, gospa državna sekretarka, gospod direktor, spoštovane
               poslanke in poslanci!</p>
               <p>Tu sem v imenu Konfederacije sindikatov Pergam, katere predsednik sem. Z visokim
               šolstvom se ukvarjam na tem nivoju, kar se tiče zakonodaje, odkar je minister Zupan
               prvič imenoval neko ekspertno komisijo in sem sodeloval tudi v ekspertni komisiji ali
               pa v ekspertni skupini ob pripravi zakonodaje glede NAKVIS-a. Tisti, ki so tam tudi
               sodelovali, vedo, da sem bil dokaj kritičen do te zgodbe, ampak to, kar se zdaj riše
               na obzorju, pa je, oprostite izrazu, čisto navadna svinjarija. Ministru za šolstvo in
               ostalo sem že na seji ESS jasno sporočil, Konfederacija sindikatov Pergam tovrstnih
               sprememb brez resne in široke javne razprave ne podpira in osebno bom storil vse, da
               se tak zakon ne uveljavi. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Kar, prosim.</p>
            </sp>
            <sp who="SDT6:MarinčičMarko">

               <speaker>GOSPOD MARKO MARINČIČ:</speaker>

               <p>Spoštovani predsedujoči, poslanke in poslanci! Sem sicer tudi član Konfederacije
               Pergam, govorim pa v imenu Visokošolskega sindikata Slovenije. Bom zelo kratek.</p>
               <p>Ne bi ponavljal tistih stvari, ki so javno objavljene. Večino stališč smo predstavili
               javno, veliko odgovorov smo, moram reči, tudi dobili javno, ampak nas v glavnem niso
               zadovoljili. Zato se mi zdi potrebno, da nekatera zelo konkretna, zelo precizna
               vprašanja ponovim tudi tukaj. Namreč, v tej tako imenovani  razpravi, ki poteka po medijih je zelo
               velikopriložnosti za izmikanje, zamegljevanje, manipulacijo. Moram reči, da sem bil
               razočaran in prizadet glede ravni politične kulture, ki so jo v tem pogledu pokazali
               predstavniki ministrstva, zlasti v polemikah z rektorji in predstavniki visokošolske
               skupnosti, sindikati in študentske organizacije. Tukaj, pred vami, če ne drugega,
               obstaja vsaj možnost, da kdo od udeležencev ob kakšnem nenavadnem odgovoru po lepi
               britanski navadi reče: <q>"Bu."</q> Nič ne bom rekel o problemu akreditacij. To jo po mojem
               alibi, ali je to zdaj slab alibi ali dober alibi, puščam ob strani, še vedno pa se
               sprašujem in sem malo zmeden ob tem ko se ne morem domisliti kakšen naj bi bil namen
               tega alibija. Ali ste vendar mislili, da mi ne bomo opazili kaj vse se še skriva v
               podpalubju tega zakona.</p>
               <p>Moja vprašanja so ta. Kakšno konkretno ravnanje ministrstvo svetuje rektorjem ko jih
               postavlja v vlogo kriznih menedžerjev, po znani izjavi ministra, vlada sili rektorje,
               da se obnašajo kot se obnaša vsak krizni menedžer. To izjavo bo treba še večkrat
               ponoviti, ker je nespodobna. Ali jim torej svetujejo odpuščanja ali jim svetujejo
               šolnine ali jim svetujejo kombinacijo obojega, kajti odgovor, da je to stvar
               avtonomije univerz kot institucij, da je to stvar rektorjev, kot poslovodij, je
               popolnoma zavajajoč in netočen. To je stvar vseh nas, ki smo na univerzi -
               profesorjev, raziskovalcev in študentov, šele nato tudi rektorjev in dekanov.</p>
               <p>Drugo vprašanje zadeva socialni dialog in socialni sporazum. Mi, ki smo bili kot
               predstavniki sindikalnih konfederacij v delovni skupini za področje megaministrstva,
               smo na koncu teh pogovorov, ki so potekali junija, julija, ki so trajali dolge ure,
               cele popoldneve, veliko časa smo tam porabili za to, da smo na koncu dobili vtis, da
               smo udeleženci v neki zelo zelo mračni in norčavi farsi. Moje vprašanje, javno
               vprašanje, ki sem ga večkrat ponovil je bilo: Ali je novela zakona o visokem šolstvu
               tema pogajanj o socialnem sporazumu v delovni skupini? Odgovor ministrstva je bil:
               Posamezni zakoni niso tema pogajanj o socialnem sporazumu. To je formalno res, ampak
               vsebina teh zakonov vsekakor je tema pogajanj o socialnem sporazumu, kajti namen
               socialnega sporazuma je oblikovanje strategij, skupnih strategij, na podlagi katerih
               se oblikuje zakonodaja, sicer ta institucija nima nobenega smisla. Odgovor ministra
               dr. Turka na tiskovni konferenci je bil tudi, da v tej noveli zakona ne vidi nobene
               socialne komponente. To je bil po moje Freudovski lapsus, kajti novela zakona res
               nima prav nobene socialne komponente. In sicer v dveh pogledih. Prvič je tukaj
               liberalizacija tako imenovanega šolskega tržišča. Tuje institucije bodo stopile v naš
               prostor brez pravega nadzora, visokošolski prostor se lahko na ta način v zelo
               kratkem času spremeni, ne v globalen posel, kot to imenuje minister, ampak v lokalen
               bazar, v Ponterosso se vrača. 
               Druga socialna komponenta, ki v tej noveli umanjka, pa seveda zadeva nas zaposlene.
               Tukaj gre za direkten poseg v pričakovane delovne obveznosti, na podlagi katerih so
               bile sklenjene tudi kolektivne pogodbe. Na podlagi znanih delovnih obveznosti, ki so
               določene v veljavnem zakonu o visokem šolstvu.</p>
               <p>Na koncu bi povedal samo to, da bo Visokošolski sindikat Slovenije, pa ne samo
               Visokošolski sindikat Slovenije, ampak mislim, da smo tukaj vsi sindikalni
               predstavniki zelo enotni, celo vse tri največje sindikalne centrale so si v tem
               popolnoma soglasne. Mi bomo z vsemi sredstvi skušali preprečiti sprejem te novele. Z
               vsemi sredstvi si bomo prizadevali tudi za ohranitev oziroma vsem trenutno zaposlenim
               je treba omogočiti uveljavljanje pravic po pogodbi o zaposlitvi, ohraniti je treba
               honorarno zaposlene, povsod kjer so nepogrešljivi, vse to pa brez uvedbe kakršnekoli
               oblike plačljivega univerzitetnega študija.</p>
               <p>Moj vtis je, da skuša vlada s temi posegi, in naj opozorim, da se vse to kar se
               dogaja, dogaja v znamenju protiustavnosti. Po 20 letih Državnemu zboru ni uspelo
               sprejeti Zakona o financiranju visokega šolstva, ki mu ga nalaga ustava. Vse, kar se
               ta trenutek dogaja, se dogaja v znamenju protiustavnosti. In jaz bi res rad opozoril
               poslanke in poslance, da je tukaj njihova odgovornost izredno velika. Tako imenovane
               državne univerze, mišljene pa so Univerza v Ljubljani, Univerza v Mariboru in
               Univerza na Primorskem so ustavna kategorija. Vi vsi se z usodo teh treh univerz, ki
               so eden od temeljev slovenske državnosti, igrate. V primeru, da bo zaradi tega
               dogajanja nastopila v visokem šolstvu takšna ali drugačna blokada, na eni od univerz,
               na vseh univerzah, na eni od fakultet na vseh fakultetah, bo moral odgovornost za to
               prevzeti Državni zbor, kot ustanovitelj, ki ni izpolnil svoje ustavne obveznosti.</p>
               <p>Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala, tudi vam.</p>
               <p>K besedi vabim gospoda Tomaža Sajovica, ki se je že prej javil. Kot rečeno, jaz bi
               prosil, da se omejimo na 5 minut, prosil pa bi tudi vse, da ohranimo v zavesti, da je
               Slovenija polnopravna članica Evropske unije, kjer velja za marsikaj prost
               pretok.</p>
               <p>Prosim, imate besedo.</p>
            </sp>
            <sp who="SDT6:SajovicTomaž">

               <speaker>TOMAŽ SAJOVIC:</speaker>

               <p>Prihajam iz neodvisnega sindikata delavcev ljubljanske univerze. </p>
               <p>Stvar bi rad zapeljal še v eno smer, kajti zdaj v tem trenutku smo se ukvarjali
               precej, bomo rekli, z nekim načinom, tehnologijo upravljanja področja in nekimi
               posledicami.</p>
               <p>Rad bi spomnil na eno izjavo Branimirja Štruklja, ki je bila podobna eni drugi moji
               izjavi v elektronski pošti in sicer, da se po tem ukrepu univerza lahko počuti samo
               užaljeno. Mi se absolutno moramo premakniti iz, bom rekel, tehnologije upravljanja s
               človeškimi viri, z univerzo, s področji, pravzaprav k človeku se moramo obrniti. Kaj
               se pravzaprav dogaja z vsemi tistimi, ki na tem področju delajo.</p>
               <p>Naj začnem, to je seveda moj protest proti takšnemu načinu, z mislijo Mihaila
               Bahtina: Človek se v dialogu, ne samo navzven uveljavlja, ampak tudi prvič postane
               to, kar v resnici je. In to ne
               samo za druge, ampak tudi že za samega sebe. Biti pomeni dialoško komunicirati.
               Bivanjsko se torej lahko uresničujemo le v dialogu. Vlada dialog avtoritarno ukinja,
               s tem pa, če mislimo Bahtinovo misel dosledno in res, ukinja, uničuje bivanjsko
               uresničevanje sogovornikov in jih spreminja v goli predmet, na katerem izvaja svoje
               zamisli in predvsem svojo moč. Univerza tako postaja samo predmet brezobzirnega
               političnega upravljanja. To je seveda avtoritarni koncept, ki predpostavlja, da
               tisti, ki ta koncept izvaja ima, poseduje tako imenovani vsevedni božji pogled. On
               vse ve. Ta avtoritarni koncept se v osnutku predloženega zakona dobesedno preslikuje
               v spremenjenem členu najjasneje, na primer v 63. členu, ki rektorju in dekanom
               omogoča, da poleg oblik neposredne pedagoške obveznosti lahko določi tudi število ur
               neposredne pedagoške obveznosti, kar bo visokošolskim zavodom - bodite pozorni -
               omogočilo večjo doslednost pri izvajanju varčevalnih ukrepov in posredno prispevalo k
               cilju uravnoteženja javnih financ. Vrhovna avtoriteta na univerzi ni več raziskovanja
               novih kritičnih pogledov na svet in družbo in to v brezpogojnem sodelovalnem dialogu
               med učitelji in študenti, ampak kako perverzno - varčevalni ukrepi in uravnoteženje
               javnih financ. Rektor v tem konceptu postaja samo še izvajalec, učitelji pa
               podizvajalci, da ne omenjam in kaj so potem študentje. Hierarhija je sklenjena.
               Varčevalni ukrepi in grozeči bankrot države, o katerem je govoril predsednik Vlade in
               o katerem nam govorijo vladajoči, tako postajajo tisto skrajno nevarno avtoritarno,
               ideološko mesto, ki sili vso državo in vse sile v njej v skrajno nevarno poenotenje.
               Za tem poenotenjem in v njegovem imenu pa se dogajajo klientelistična privatizacija,
               v našem primeru visokega šolstva, Nacionalna agencija za kakovost visokega šolstva pa
               priročno orodje zanjo. Vlada ga bo nadzorovala.</p>
               <p>Medklic. Ali se vlada ne zaveda, da to kar počenja in bo morda storila, ne bo
               naslednja vlada na svoj način zavrgla. Kar žanješ boš požel. S privatizacijo in
               varčevanje povezane so šolnine, kar pomeni, seveda o teh šolninah v tem spisu nič ne
               piše, ampak vsak, ki ve, da univerza nima več denarja, se bo zgodilo prav to.
               Univerza bo v nekem trenutku verjetno prisiljena jih uvesti sama, da ne govorim vse,
               kar bi pripeljalo transnacionalno univerzitetno izobraževanje v Slovenijo.  To pa seveda pomeni, da se na tem
               ozadju ideološkega poenotenja dogajajo procesi izbrisa izključevanja, nekateri pač ne
               bodo mogli plačati šolnin in ne bodo prišli do znanja. Takšna avtoritarna ideologija
               otežuje drugačno mišljenje, otežuje resen odpor proti njej. Toda, ljudje se moramo
               upreti takšni ideologiji, upreti se moramo preprosto zato, ker takšna ideologija
               preprečuje naše bivanjsko uresničevanje. Preprečuje tudi ustvarjanje solidarnostne
               skupnosti ljudi. In kaj skupnost, torej tudi skupnost profesorjev in študentov na
               univerzi povezuje v skupnost? To je tisto, kar pozni kapitalizem najbolj zaničuje in
               skuša s privatizacijo ukiniti. To je skupno dobro. Znanje je skupna dobrina. Narava
               je skupna dobrina. Bivanjsko uresničevanje je skupna dobrina. Svet in družba sta
               konec koncev skupna dobrina.</p>
               <p>Naj zaključim z mislijo italijanskega profesorja in raziskovalca prava Uga Matteia,
               ki je v eseju Država, trg in nekaj uvodnih vprašanj o skupnih dobrinah sklenil svojo
               misel takole: Pravni sistem, temelječ na skupnem, torej na skupnih dobrinah, mora kot
               model uporabiti ekosistem, kjer je skupnost posameznikov ali družbenih skupin
               povezana s horizontalnimi medsebojnimi vezmi v omrežje, kjer je moč razpršena. Na
               splošno je treba zavreči idejo hierarhije in tekmovanja, ki ga proizvaja ista logika,
               namesto nje pa je treba uvesti participatorni in sodelovalni model, ki preprečuje
               koncentracijo moči v eni stranki ali v eni entiteti, in postaviti v središče koristi
               skupnosti. Samo v takšnem okviru bo mogoče zagotoviti družbene pravice. V takšni
               logiki skupno voda, kultura, internet, zemlja, izobrazba ni blago, ampak skupna
               koncepcija resničnosti, ki radikalno nasprotuje z orožjem kritike in včasih s kritiko
               orožja na videz neustavljivemu trendu privatizacije.</p>
               <p>Naj v zraku obvisi vprašanje vladi: Ali res mislite, da se področje, ki je bivanjsko
               ogroženo ne bo na življenje in smrt bojevalo za svoje življenje?!</p>
               <p>Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Jaz bi še enkrat prosil, da se vsi zavedamo, da smo del Evropske unije in da nas čas
               nekoliko omejuje. Bodimo fer en do drugega, od začetka, moram reči, da je to bilo
               zelo, bi prosil, da je to tudi naprej in da razprave ne bi šle po sistemu, mimogrede
               do zakona sploh še nismo prišli, da se reče, da se najprej nariše en črn madež na
               steno, potem pa se vpije: Črn madež je na steni. Se pravi, govorimo o stvareh, ki so
               tu oziroma ki so v pripravi in ki so bile tudi predmet javne razprave. To naj bi bil
               tudi namen današnje seje.</p>
               <p>Zdaj pa vabim k besedi gospo Tatjano Debevec, prosim. Za njo je na vrsti gospod
               Zdravko Kačič, potem gospa Andreja Kocjančič, nato gospa Marija Tomšič, vi pa ste?
               Mitja Urbanc, vas bom dal na seznam.</p>
               <p>Izvolite.</p>
            </sp>
            <sp who="SDT6:DebevecTatjana">

               <speaker>TATJANA DEBEVEC:</speaker>

               <p>Hvala za besedo. Sem Tatjana Debevec, v.d. direktorja Nacionalne agencije za kakovost
               v visokem šolstvu.</p>
               <p>Najprej bi rada poudarila to, kar so že moji predhodniki povedali, da je to
               spreminjanje visokošolske zakonodaje tudi nas močno zaskrbelo, zato smo se vsakič, na
               vsak predlog zakona tudi odzvali in tudi objavili naš odziv oziroma komentar na
               spletnih straneh Agencije.</p>
               <p>Dejansko je sprejemanje tega zakona, način sprejemanja in tudi same  rešitve, ki so v zakonu podane v nasprotju
               z evropskimi standardi in smernicami za zagotavljanje kakovosti v evropskem
               visokošolskem prostoru. Pa če mogoče povem samo to, da mora biti sistem kakovosti
               dogovorjen, skupaj dogovorjen z vsemi partnerji, šele potem lahko zaživi v
               resničnosti, drugače zaživeti ne more, če ga že v naprej v bistvu nekateri zavračajo.
               Argumenti za takšno hitro spremembo zakona, mislim, da ti argumenti ne zdržijo. Že na
               naših spletnih straneh in tudi večkrat smo pojasnjevali, res je, da je imela agencija
               v začetku težave, res je pa tudi, da smo ves čas ministrstvo opozarjali na prekratke
               roke v zakonu, roke, ki jih je bilo enostavno nemogoče uresničiti. Če samo
               ilustriram, 1. marca 2010 naj bi začela agencija delovati, 1. marca 2010 naj bi bil
               že svet agencije imenovan, tudi vsa merila in vse predpise, ki jih je mogla sprejeti
               na novo, poleg tega je podedovala od starega sveta, ki je bil skoraj eno leto
               nesklepčen, več kot 200 zadev, ki jih je morala obdelati, je bilo enostavno nemogoče,
               v bistvu ta rok, naj bi merila začela veljati 1,5.2010, ujet. O tem je bilo
               ministrstvo ves čas seznanjeno, ravno tako s programom dela i nikoli ni bilo nobenih
               težav v zvezi s tem. Kar zadeva akreditacijo ljubljanske in mariborske univerze moram
               povedati kdo lahko danes reče, da ti dve univerzi ne bosta imeli akreditacije. Po
               vrhu vsega so vsi programi akreditirani v roku, ravno tako so podaljšanje
               akreditacije študijskih programov akreditirane v roku. To pomeni, da so diplome javno
               veljavne, da imajo študenti javno veljavno izobrazbo.</p>
               <p>Če gremo naprej, mogoče bi pripombe k, prav konkretno je bilo rečeno, k posameznim
               členom. Zelo nas je zaskrbelo ravno prej, ko sem govorila, da mora biti partnerstvo,
               da mora biti dogovorjen sistem spreminjanja sestave sveta agencije. Poudarjam, da
               morajo biti v svetu vsi deležniki, ki so pomembni v visokem šolstvu. Tega sedanja
               sprememba tega člena ne zagotavlja, čeprav je ministrstvo upoštevalo nekatere naše
               pripombe. Ampak, če podrobno preberemo ta člen, sprememba tega člena zagotavlja, da
               bodo v svetu res predstavniki študentov, predstavniki delodajalcev, v visokem šolstvu
               pa predstavnik sindikatov, pa še to, če bodo pravočasno predlagali svoje kandidate,
               enako velja za predstavnika rektorske konference. Po vrhu vsega v svetu ni
               predstavnika iz tujine, kar je zelo pomembno. Ta vez z evropskimi visokošolskim
               prostorom mora obstajati. Nobenega zagotovila ni, da bo ta predstavnik v svet res
               imenovan. Potem, ni predstavnika višjih strokovnih šol, čeprav svet agencije odloča
               tudi o višjih strokovnih šolah, ima institucionalne evalvacije višjih strokovnih šol,
               ki so pogoj za podaljšanje akreditacije tem šolam. Sicer je napisano, da lahko
               višješolski predstavniki predstavnika v svet predlagajo, pa še to tiste, ki imajo
               naziv docent, redni ali izredni profesor, opozarjam, da v višjem šolstvu teh nazivov
               ni, tam so predavatelji višjih strokovnih šol. Še bolj, ravno zato, ker smo
               primerjali te izjave, da je nevarnost, da bodo univerze izgubile akreditacijo, nas pa
               skrbi zadnja sprememba 51.s člena, po katerem lahko zavodi, če zamudijo rok za oddajo
               vloge za podaljšanje akreditacije vnovič oddajo vlogo za prvo akreditacijo. Kaj to
               pomeni? To pomeni, da bo študijski program izgubil akreditacijo, vemo, da po zakonu
               traja postopek akreditacije, če je vloga popolna, če se nič ne zalomi od 8 do 10
               mesecev. Kaj bo v tem času z diplomami teh študentov, kaj bo v tem času z
               izobraževanjem? Ali je kdo na to pomislil? To je dejansko tista zadeva, ki lahko res
               zaskrbi. Pa še nekaj. Zapisali smo, da je to v popolnem nasprotju z evropskimi
               standardi.  Zakaj? Zato, ker
               zelo pomemben evropski standard 2007, redni pregledi, opozarjam, da je to kontinuiran
               proces, torej zagotavljanje kakovosti, da je treba ciklično pregledovati visokošolske
               zavode, študijske programe in ti cikli morajo biti v naprej napovedani. To pomeni, da
               se preverja napredek, preverja se kakovost, preverja se izvajanje študijskih
               programov, preverja se kako visokošolski zavodi peljejo svojo samoevalvacijo in to je
               tisto kar je najbolj pomembno. Če vse to odpade in če bo agencija imela samo prve
               akreditacije, potem se bo vrnila na raven nekdanjega sveta za visoko šolstvo pred
               tem, ko je imel senat za evalvacijo, senat za rehabilitacijo in senat za
               akreditacijo. Dejansko bo potem to samo administrativno podeljevanje akreditacije.
               Opozarjam, če gre za prvo akreditacijo ni ogleda visokošolskega zavoda, ni presoje
               neodvisne skupine strokovnjakov v samem zavodu, ampak se dela na podlagi vloge in
               papirja. Mogoče še pri sestavi sveta. Sedanja sestava, res je, bilo je rečeno
               agencija je imela pač porodne težave, imela je tudi druge težave, o katerih vsi
               veste, ampak sedanja sestava sveta je onemogočala, da bi nekdo tudi če je želel svoj
               interes uveljaviti, to naredil. Če pogledamo recimo visokošolski zavodi ali rektorska
               konferenca, o kateri se je toliko govorilo, je imela tri predstavnike. Svet je
               sestavljen iz 11-ih predstavnikov in ravno to je bilo tisto ravnotežje, da v bistvu
               se posebni interesi, če bi že bili, ne bi mogli uveljaviti. Najlepša hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Zdravko Kačič.</p>
            </sp>
            <sp who="SDT6:KačičZdravko">

               <speaker>ZDRAVKO KAČIČ:</speaker>

               <p>Spoštovani! Zdravko Kačič, prorektor za finančne zadeve Univerze v Mariboru.</p>
               <p>Torej, v uvodu glede na sugestijo predsednika, bi želel poudariti, da se Univerza v
               Mariboru v celoti strinja s stališči, ki so bili danes že tukaj izrečeni tako s
               strani NAKVIS-a kot tudi s strani sindikatov in seveda nas zelo skrbi način kako
               poteka to urejanje statusa in delovanja slovenskih univerz. Zagotovo smo mi povsem
               pripravljeni in tudi podpiramo prizadevanja vlade za uravnoteženje javnih financ,
               zagotovo razumemo probleme in zagotovo ne želimo biti neodzivni in ne pri tem
               sodelovati. Žal moramo ugotoviti, da je ta čas pravzaprav kulminacija neustrezno
               sistemsko urejenega statusa slovenskih univerz, ki praktično ni primerljiva z
               evropskimi standardi. To se kaže na vseh področjih, tako pri kvaliteti in izvajanju
               pedagoškega dela, še bolj pa, čeprav redko kdaj slišimo, pri izvajanju raziskovalnega
               dela. Te zadnje spremembe, ki se vežejo na dokumente, o katerih smo danes govorili, s
               kratkostjo časa javne razprave onemogočijo neke konstruktivne prispevke in tudi
               razmisleke, kot rečeno vemo, da so določene operativne stvari, ki so nujne, kot smo
               tudi prej slišali od profesorja Rončeviča. To razumemo, pa vendar menimo, da bi se
               dalo stvari napraviti tudi drugače. Vse to kar v bistvu danes debatiramo in o čemer v
               zadnjem času govorimo je posledica samo enega dejstva in to je, da Slovenija nima
               ustrezno urejenega visokega šolstva. Zato tudi toliko opozarjajo rektorji in preko
               rektorske konference, da je potrebno rešiti problem visokega šolstva z zakonom po
               katerem tako financiranja kot tudi delovanja o katerem pravzaprav trenutno še vedno
               ničesar ne slišimo. Mi si ga želimo iz enega preprostega razloga, ker bi bile takšne
               debate popolnoma nepotrebne. Seveda pa to ne pomeni, da bi nov zakon o visokem
               šolstvu bil samo sinteza obstoječih rešitev, ki bi uredbo združil z obstoječo
               zakonsko podlago, ampak to mora biti premišljen sistem, ki bo kompatibilen ali
               primerljiv z evropskimi  na
               nek način ureditvami, za katere vemo ali pa se lahko prepričamo, da so uspešni.</p>
               <p>In zato se nam zdi izjemno pomembno, da se čim prej lotimo tega, ker bomo samo tak
               pravzaprav lahko tudi univerze dale svoj prispevek k uspešnemu delovanju slovenske
               družbe in ne nazadnje tudi k uravnoteženju javnih financ. Samo naj ilustriram. Prej
               smo slišali besedo krizni menedžment. Moram reči, da se mi praktično vse leto že zelo
               intenzivno ukvarjamo s tem, kakšne mehanizme ali pa, bi rekel, ukrepe, ki izhajajo iz
               kriznega menedžmenta bi lahko uporabili na univerzi in ugotavljamo, da je presek
               ukrepov, ki so zasnovani na obstoječi zakonodaji praktično prazna množica.
               Kakršnikoli pravilnik, ki ga želimo v tej smeri nekako pripraviti, tudi sprejeti
               naleti na zakonske ovire. Jaz verjamem, da je prizadevanje ministrstva v tej smeri,
               da bi univerzam olajšali delo, ampak na ta način žal ne gre. Gre edino tako, da se to
               celostno reši z zakonom in to čim prej.</p>
               <p>Samo za primer, ko sem prej omenil, torej raziskovalno delo. Slovenski visokošolski
               učitelj razpolaga z raziskovalnim potencialom 340 letnih raziskovalnih ur. To pomeni,
               da lahko si prizadeva za projekte v višini 340-ih letnih ur ali petino full time
               ekvivalenta, kot temu pravimo v slovenskem prostoru in tudi v Evropski uniji ali
               kjerkoli drugje, kjer so zahteva po strukturni porabi raziskovalnih sredstev. Pri tem
               pa kolegi v Španiji, torej moj kolega visokošolski učitelj lahko kandidira z 2500
               urami, pri čemer kolega v Nemčiji sploh takšnih omejitev nima. In, če mi želimo
               reševati delovanje univerze v teh zaostrenih pogojih na ta način, torej pridobiti več
               raziskovalnih sredstev, kar so tudi bile ideje, ki so nekako prihajale do nas, je
               enostavno to neizvedljivo, ker nismo primerljivi. Zato pravim je potrebno zakonsko to
               urediti. In to, kar nas predvsem nekako prizadene univerze, ker mislim, da ni primer
               toliko drugje je pa seveda ta trenutna neusklajenost zakonskih rešitev. Na eni strani
               imamo Zakon o financiranju visokega šolstva oziroma ga nimamo, imamo uredbo se
               opravičujem. Na drugi strani pa imamo zakon o plačah v javnem sektorju. To sta
               mimobežni rešitvi in to se vleče že od leta 2004. In vsi problemi, ki nastajajo so
               plod teh nesistemskih rešitev. Javna, torej šolnine nikakor ne morejo biti stvar
               univerze, sploh, če upoštevamo poslanstvo visokega šolstva, ki je z Ustavo nekako
               zapisano za slovenski prostor. Nimamo tako zelo negativnih pomislekov glede uvajanja
               šolnin. Vendar ob pogoju, da država sistemsko poskrbi za vse tiste mehanizme, ki bodo
               omogočili enako kvaliteto dosegljivosti visokega šolstva prebivalcem Slovenije.
               Potiskanje univerz v položaj, ko bi same morale razmišljati o uvajanju šolstva, pa
               mislim, da ni sprejemljivo in se tukaj kot že rečeno popolnoma strinjam s tem, kar je
               bilo prej rečeno.</p>
               <p>Da zaključim. Torej tisto, kar univerze želimo je čimprejšnja celostna rešitev. Te
               rešitve, ki so, zdaj so seveda znotraj sistema, ki je slab, morda za nekoga rešitev,
               za drugega nevarnosti, ki pretijo in ki iz njega izhajajo, ker je pač celostna
               rešitev slaba. Jaz verjamem, da bodo poslanci zmogli glede na odgovornost, ki jim je
               dano, ta problem ustrezno rešiti. In res si ne želim, da bi v nekem trenutku govorili
               tudi o bankrotu uma, ne samo o bankrotu države. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Andreja Kocjančič, za njo je gospa Marija Tomšič. Prosim.
                  
               </p>
            </sp>
            <sp who="SDT6:KocijančičAndreja">

               <speaker>ANDREJA KOCIJANČIČ:</speaker>

               <p>Spoštovani predsedujoči. Spoštovani. Govorim kot članica Sveta NAKVIS-a. Svet
               NAKVIS-a je bil imenovan 14. aprila 2010. Od prve seje naprej je prioriteta tega
               sveta vključevanje v ENKO. In s tem seveda vključevanje v evropski visokošolski
               prostor. Ampak ljudje, to ne gre čez noč. Povprečna doba za sprejem v ENKO je tri
               leta. Mi imamo v tem trenutku vse šanse, da bomo res sprejeti 2013 v ENKA-o. Mi se
               intenzivno pogovarjamo z ENKO, imamo odprte vse kanale in člani ENKA-e nas stalno
               nadzorujejo. Hočejo vedeti, kaj naša nacionalna agencija za kakovost visokega šolstva
               dela. Nismo še prišli do njihove zunanje evalvacije. To pričakujemo v kratkem. V vsem
               tem času nismo nikoli, ampak nikoli naleteli na problem neodvisnosti agencije. Mi smo
               enostavno v postopku sprejemanja v ENKA-o. Zakaj so Hrvati že v ENKA-i, mi pa ne?
               Zato, ker je bila agencija z zakonom ustanovljena oziroma je bilo možno jo
               ustanoviti, šele po letu 2009. Pred tem smo si neskončno prizadevali, da bi dobili
               agencijo, pa je dr. Zupan stalno odgovarjal, da ni denarja za agencijo. In Hrvati so
               imeli štiri leta prej agencijo in so zato zdaj že v ENKA-i, mi pa še na ta vstop
               čakamo.</p>
               <p>Kaj pa je osnovna poanta sprejemanja Nacionalne agencije v ENKA-o? Osnovna poanta je
               njena neodvisnost. In, če bi uspel predlog zakona tak, kot smo ga imeli priliko
               videti, potem mi nimamo šans za sprejem v ENKA-o. Predlog namreč pravi tako, da se na
               poziv ministrstva, vlada izbere in imenuje člane sveta. Se pravi, da se direktno
               politika vplete v imenovanje članov sveta. In vendar bi težko verjela, da je vlada
               neko strokovno visokošolsko telo, ki lahko oceni, kdo je sposoben delati v svetu za
               visoko šolstvo, predvsem, kdo ima tiste sposobnosti, da presoja kvaliteto visokega
               šolstva. V vsem predlogu zakona, niti enkrat ni omenjeno, da bi ljudje, ki bodo
               sedeli v svetu NAKVIS-a, če bi bil predlog sprejet, da morajo poznati mehanizme
               kvalitete visokega šolstva. Pa vendar je to osnova. Ni osnova ali je nekdo docent,
               predavatelj, profesor, spoznati se mora na cel sistem, vedeti mora, kdaj in komu dati
               akreditacijo za program in kdaj akreditacijo za visoko šolsko ustanovo.</p>
               <p>Popolno nepoznavanje, da ne rečem neumnost pa je imenovanje članov sveta glede na
               klasifikacijo KLASIUS. Naj razložim, kako zdaj dela svet. Svet, ko dobi neko vlogo za
               program ali za inštitucijo imenuje komisijo ekspertov. Eden od ekspertov je prav
               gotovo iz tujine. In na osnovi poročil teh ekspertov nato člani sveta presodijo ali
               je ta program kvaliteten ali ga ta družba potrebuje ali ima inštitucija  take kadre, da si od njih lahko
               obetamo dober izid. Ali je zaposljivost diplomantov taka oziroma, kadar preverjamo,
               kadar so v ponovnih akreditacijah programi, kakšen je bil napredek? Ali so kaj
               naredili v tem času? Se pravi, zato ni potrebno, da si po klasiusu, ne vem, iz nekega
               področja, na primer, da je področje tehnika, proizvodnja tehnologije in gradbeništvo.
               Ja kako bo tak človek, ki sedi v svetu, hkrati odgovarjal za gradbeništvo pa za
               strojništvo pa ne vem za kaj še. Ne gre, ne more. Mora se opreti na mnenje
               poročevalcev, ki so eksperti na ožjem področju.</p>
               <p>Mislim, da smo do sedaj v svetu tako kot smo delali, delali kar dobro. Vem, da so
               bile pritožbe nad NAKVIS, pa predvsem zaradi postopkov, se pravi, zaradi dokaj
               zapletenih računalniških prijav na akreditacijo. Drugače pa milim, da na vsebino dela
               sveta NAKVIS, vsaj jaz do sedaj nisem slišala pripomb.</p>
               <p>Pogosto gledamo kako so druge države in tudi v tem predlogu so opisane druge države
               in kako je urejena z nacionalnimi agencijami za spremljanje kakovosti visokega
               šolstva v drugih državah. Dejansko jih potrdi Vlada, vendar na predlog strokovne
               javnosti, na predlog visokošolskih institucij. Mislim, da je velika čast biti
               imenovan od Vlade ali od kralja, imamo tudi take primere, vendar je to samo potrditev
               veljavnosti oziroma potrditev veljave nacionalne agencije kot take, ne pa izbor, ne
               pa izbor strokovnjakov, ki morajo biti še kako podkovani v kakovosti visokega
               šolstva, imeti širok pogled nad visokim šolstvom. Torej neposredni izbor članov sveta
               s strani Vlade, ocenjujem kot izrazit poseg v avtonomijo univerze in visokošolskih
               institucij in je kot tak proti ustaven. Ali vi res verjamete, da bodo politično
               nastavljeni ljudje ocenjevali vaše programe? Da jih bodo ocenjevali, da jih bodo
               potrjevali, da jih bodo zavračali? Mislim, da to ne bo dobro. Pa je vseeno katera
               Vlada, kakšna barve Vlada bo o tem odločala. V ustavi namreč definitivno v 58. členu
               piše, da so državne univerze in visokošolski zavodi avtonomni in tak predlog kot je
               sedaj pred nami, posega v avtonomnost teh institucij.</p>
               <p>Sedaj pa še nekaj. Zakaj tako hitenje? Zakaj tako na hitro sprejemati en tak zakon,
               ki tako globoko poseže v visokošolsko sfero. 30. avgusta smo imeli sejo sveta NAKVIS.
               Imeli smo jo tako kot običajno, od enih do sedmih. Na koncu seje smo ugotovili, da je
               ta isti dan sprejela Vlada predlog spremembe zakona, in da imamo od četrtka do sobote
               čas, da damo na to pripombe. Mi smo jih dali, pripombe, vendar verjemite, da je to
               grdo podcenjevanje akademske sfere in to s strani tistih, ki so sami visokošolski
               učitelji, ki točno vedo, da je 30. avgust, pa 1. september, da so akademske
               počitnice, ki točno vedo, da študentov ni tukaj. Zakaj? Ali so se hoteli izogniti
               javni razpravi, eni pošteni javni razpravi, ki se potem podaljša še do 6. septembra
               to javno razpravo. Ali je to dovolj za tako silovit poseg  v visokošolsko sfero. Ne morem razumeti tega hitenja
               in tega podcenjevanja akademske sfere. No, ampak saj, ta tekst predloga spremembe
               zakona se je skoraj da dnevno spreminjal. Če danes še isto velja kot je bilo
               dvanajstega, potem naj bi bilo to tako, poglejte, še vedno se ohranja ta pristojnost
               Vlade za imenovanje in izbor članov sveta. Ampak hecno je, ker recimo v zadnji
               varianti pa izključuje kot člane sveta NAKVIS, sicer rektorje, prorektorje pa dekane
               pa prodekane, kar je vse razumljivo, ampak izpadli so pa senatorji. Kaj pa je to? Saj
               vendar člani senata prav tako odločilno<gap n="..."/> Prej so bili notri, v prvih variantah,
               sedaj pa ne. Ali ima morda tisti, ki je pripravljal predlog spremembe zakona, že koga
               v mislih, z imenom in priimkom, ki je v temu trenutku še senator, pa bi moral biti že
               član sveta NAKVIS. Ne vem. To so res samo ugibanja.</p>
               <p>Naj zaključim s tem, da s takim predlogom zakona, predvsem v tem segmentu na katerega
               sem bila pozorna, imenovanja članov sveta NAKVIS, svet izgublja neodvisnost. Izgublja
               avtonomijo univerz in visokih šol in nas za desetletja oddaljuje od vključitve v
               Enko. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Marija Tomšič, za njo je gospod Mitja Urbanc. Prosim.</p>
            </sp>
            <sp who="SDT6:TomšičMarija">

               <speaker>MARIJA TOMŠIČ:</speaker>

               <p>Lep pozdrav gospod predsednik, predstavnik ministrstva! Sem Marija Tomšič, sem
               članica izvršilnega odbora sindikata Vir in pa hkrati zaposlena na zdravstveni
               fakulteti v Ljubljani.</p>
               <p>Zelo se pridružujem vsem mnenjem, ki so bili predstavljeni s strani, če grem od gospe
               Kocijančič navzdol, do predstavnikov sindikata. Tako je pismo javni poziv rektorjev
               in predstavnikov visokošolske skupnosti bil oddan v pravem času in se globoko
               strinjam s tem predlogi. Rada bi pa opozorila samo še na eno stvar. Jaz sem bila že
               nekajkrat tudi predstavnica pri pogajanjih v prejšnjih pogajanjih s predstavniki
               ministrstva. In opozorila, da smo zdravstvena fakulteta v izjemno specifičnem
               položaju v slovenskem prostoru. Z bolonjskim študijskim programom moramo izobraziti
               diplomanta, ki je zaposljiv. Kaj to pomeni? To pomeni, da se je študijska obveznost
               študenta na fakulteti povečala toliko, da ni več potrebnega pripravništva. Študentje
               različnih zdravstvenih smeri in v Ljubljani usposabljamo 8 različnih poklicev, smo se
               znašli v enem zelo finem položaju, sploh zdaj z varčevalnimi ukrepi in z
               zmanjševanjem sredstev za visoko šolstvo. Mi smo do lani prejemali približno 5
               milijonov evrov sredstev za izvedbo študijskega programa skozi Univerzo v Ljubljani.
               Lansko leto smo prvič prejeli 4 milijone 200 in tako poslovno leto zaključili s 500
               tisoč evri izgube. Ta hip nimamo poravnanih za 400 tisoč evrov obveznosti za preteklo
               šolsko leto in vi nam govorite, da ne bo šolnin. Marca meseca sem opozarjala gospo
               državno sekretarko in tudi gospoda Rončeviča, če bodo prevzeli na rame, če se
               zdravstvena fakulteta v Ljubljani zlomi, kar pomeni, zlom 2 tisoč študentov. Takrat
               mi je državna sekretarka 
               zagotovila, da bo poprosila ministra za šolstvo itd., da se pogovori z ministrom za
               zdravje, kajti vsi zdravstveni poklici so dolžni izvajati pripravništvo po starem
               zdravstvenem zakonu, ker pa zdravstveni zakon se ni spreminjal tako kot se je
               bolonjski študijski program, tako ostaneta dva strašni anomaliji. Ena je ta, da mi po
               bolonjskem študijskem programu, zato da imamo, kar smo pač v Evropski uniji
               primerljive poklice z evropskimi poklici in naši študentje so evropsko primerljivi.
               Diploma zdravstvene fakultete je priznana v vseh evropskih državah. Naši študentje,
               diplomanti se zaposlujejo v katerikoli evropski državi brez kakršnikoli
               diferencialnih programov. Na drugi strani pa v tej isti Sloveniji ostaja
               pripravništvo, ki ga forsira Ministrstvo za zdravje. Se pravi, zakona tudi približno
               se nista mogla v pol leta poklopiti, predstavnik Univerze v Mariboru mi kima. Tako
               da, sedaj se dogaja, da imajo študentje enormno visoko število ur prakse in hkrati
               tudi pripravniško, se pravi, da mi bolj usposabljamo sedaj kader, ampak nekaj drugega
               se dogaja poleg tega velika števila ur klinične prakse in kliničnih vaj, ker jih pač
               študentje zdravstvenih strok morajo izvajati v bolnišnicah oziroma institucijah, da
               mi te vaje izjemno visoko plačujemo. Zanimivo, da v tej isti državi Sloveniji
               medicinska fakulteta ne plača niti ure kliničnih vaj za svoje bodoče zdravnike, vsi
               ostali poklici pa moramo plačevati ob tem, da smo sedaj po naključju ugotovili, da
               institucije, ki so v terciarnem zdravstvenem varstvu, to so instituti kot je
               onkološki, <gap n=".."/><stage>/Nerazumljivo./</stage><gap n=".."/>, že od države skozi proračun prejemajo določena
               sredstva kot učna baza. To smo morali mi ugotoviti, to se na nivoju države ne
               ugotovi. Viri financiranja v posamezne institucije tečejo po različnih kanalih. Jaz
               sem prosila že parkrat in vi ste zatrdila, da se boste pogovorila in vendar odgovora
               do danes še ni bilo, kako čudežno. S 1. oktobrom so nam vsi zunanji sodelavci, to so
               profesorji, ki predavajo klične predmete in so habilitirani na medicinski fakulteti v
               Ljubljani, odpovedali pogodbe o sodelovanju, ker jim pač eno leto nismo plačali, ker
               pač nimamo denarja, da jim plačamo. Prejšnji teden smo imeli upravni odbor naše
               fakultete in vam povem, kakšna je naloga. Upravni odbor je naložil dekanu in
               računovodstvu, da prouči zakonsko možnost za uvedbo 200 evrov šolnine na glavo
               študenta. To je naš sklep, sicer študijskega leta ne bo. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Mitja Urbanc. Kolegice in kolegi. Jaz bi prosil za mir v
               dvorani. Vsak lahko dobi enkrat besedo. Prosim.</p>
            </sp>
            <sp who="SDT6:UrbancMitja">

               <speaker>MITJA URBANC:</speaker>

               <p>Spoštovani predsedujoči. Predlagatelji seje. Poslanci in ostali navzoči.</p>
               <p>Na Študentski organizaciji Slovenije v zaskrbljenosti spremljamo vladne ukrepe
               oziroma posege v slovenski visokošolski prostor, zato nas veseli, da imamo vsaj v tem
               forumu možnost predstavitve svojega mnenja, zato smo žal prikrajšani s tem, ker
               ministrstvo pristojno za visokošolsko izobraževanje z nerazumno kratkimi roki omejuje
               javno razpravo o dokumentih, ki korenito posegajo v naš visokošolski prostor. Za
               možnost konstruktivnega dialoga pa smo prikrajšani tudi, zaradi tega, ker se še v tem
               sklicu vlade še vedno ni sestal Sveta za študentska vprašanja. Prav omenjeni svet
               pomeni najbolj neposredno obliko dialoga med vlado oziroma pristojnimi ministrstvi in
               študenti. Način dela trenutne vlade oziroma odnosov do deležnikov nam onemogoča
               sodelovanja ne samo pri oblikovanju predpisov pač pa tudi pripravi analiz in
               posredovanju ugotovitev o študentskem položaj nasploh. Kljub povedanemu pa nas ŠOS po
               zmožnostih, ki so dopuščene sodelujemo pri procesih, ki se dotikajo visokošolskega
               izobraževanja  in študentov.
               Tako smo recimo kljub kratkim rokom, štiridnevnem in dvodnevnem roku, podali svoje
               pripombe k dvema ključnima dokumentoma za visokošolski prostor, to je - sprememba
               uredbe o financiranju in predlogu novele visokošolskega zakona. Žalosti nas ne samo
               neupoštevanje predlaganega pač pa tudi, da na pripombe nikoli ne prejmemo odgovorov
               ali pojasnil, zakaj niso bili upoštevani. Prav tako se nam zdi neprimeren odnos do
               deležnikov, ki ga kažejo nekateri predstavniki vlade in pristojnega ministrstva skozi
               cinične in do deležnikov podcenjujoče diskusije, ki se vršijo večinoma preko medijev
               in spletnih socialnih omrežij. Menimo, da mora vlada delovati v interesu javnega, to
               je tudi javnega šolstva in pri tem preseči morebitne parcialne oziroma osebne zamere
               in nestrinjanja ter biti sposobna najboljšim izreči tudi priznanje.</p>
               <p>Pred poletjem je bil ob štiridnevnem roku za razpravo objavljen predlog sprememb
               uredbe o financiranju visokošolskih in drugih zavodov z argumentom. Da gre za
               urejanje posledic proračuna pa je vlada z novo uredbo spremenila sistem financiranja
               utemeljenega na dveh stebrih - temeljnem in razvojnem - predvsem na škodo drugega.
               Študenti menimo, da je to velik poseg v financiranje, ki kaže na to, da državi
               razvojne naloge v visoko šolstvu niso prioriteta. Sami menimo nasprotno. Investicija
               v visoko šolstvo in znanost investicije v napredek in temeljni družbeni razvoj. Prav
               tako pa uredba primera varčevanja ni enakomerna razdeljiva med vsem prejemnike javnih
               sredstev. Študentje se zavedamo slabe javnofinančne situacije in smo bili oziroma smo
               del bremen solidarno prevzeli tudi sami, vsekakor pa ne moremo nemo opazovati, kako
               se slabi naše visoko šolstvo in izobraževanje na sploh. Dolgoročno nas skrbi
               kakovost, ki bo utrpela posledice varčevanja, ki jih bomo na koncu nosili prav
               študenti. Še enkrat pa jasno poudarjamo, da študenti nismo in ne bomo pripravljeni še
               v večji meri nositi bremena študija v kakršnikoli obliki šolnin tudi, če so te skrite
               v drugih stroških študija. Kljub temu, da ministrstvo vse skozi pojasnjuje, da ne
               načrtuje uvedbe šolnin si visokošolska javnost določene ukrepe razlaga prav v smeri
               tihega uvajanja v slovenski visokošolski prostor.</p>
               <p>Možnost vpeljave šolnin pa najdemo tudi v nekaterih dokumentih te vlade. Kar nekaj
               ključnih sprememb pa v visokošolski prostor prinaša tudi novela Zakona o visokem
               šolstvu. Ker smo svoje nestrinjanje tako z načinom kot vsebino že večkrat in tudi
               javno izrazili bom stališče strnil v nekaj točkah. Nesprejemljiv je način oblikovanja
               novele. Osnutek ni bil usklajen z deležniki in tudi ne izhaja iz dejanskih potreb v
               visokem šolstvu kar bi lahko opravičeval nujni postopek. Rok za javno razpravo o
               noveli je bil dva dni, kar razumemo kot posmeh visokošolskim deležnikom. Vsebina
               novele ima kljub temu, da je zgolj za spremembe nekaj členov rušilne posledice za naš
               visokošolski prostor, ki ga že tako pretresajo številne reforme in breme varčevanja.
               Slabost predlaganega zakona pa se kaže v naslednjih izpostavljenih točkah. Novela z
               izgovorom večanja avtonomije univerz na te prelaga breme varčevanja, ki ga lahko
               rešujejo z nad obremenitvami in neplačanim delom ali odpuščanjem visokošolskih
               učiteljev. Dalje. Novela posega v neodvisno nacionalno agencijo za kakovost v visokem
               šolstvu in sicer na način, da predstavnike izbere in imenuje vlada, deležniki pa jih
               zgolj predlagajo. Na ŠOS se bojimo, da bo vlada imenovala predstavnike izmed
               predlaganih po svoji meri in med strokovnjaki izbrale tiste, ki bodo pomagali
               uresničevati predvsem politične posege v naš visokošolski prostor pred tistimi, ki
               naklonjenosti ne bodo izkazovali. Taki politični posegi pa vnašajo nemir v
               visokošolski prostor in ga morda celo načrtno slabijo in hromijo. Poleg tega pa
               novela agencij nalaga nerazumne roke za izvedbo postopkov, če upoštevamo predvideno
               trajanje postopkov z možnostjo pritožb kot tudi kadrovske in druge zmožnosti
               agencije. Prav tako pa ne razumemo nekaterih sprememb, ki gredo očitno v škodo
               kakovosti in pomenijo izogibanje zunanji evalvaciji torej preverbi s strani
               neodvisnih strokovnjakov. Slaba
               pa se nam zdi tudi ureditev tranzicionalnega<stage>(?)</stage> izobraževanja, ki danes tukaj še ni
               bila izpostavljena. Ta pa odpira slovenski prostor tujim inštitucijam, brez pravega
               nadzora nad kakovostjo. In nikar se ne slepimo, da bodo v Sloveniji tako
               izobraževanje izvajali samo visoko kakovostno izobraževalni zavodi iz tujine, pač pa
               bomo lahko sprejeli tudi zavode iz držav, kjer je izobraževalni sistem slabše urejen
               ali manj kakovosten, kot pri nas. Prav tako bodo tamkajšnji študentje oziroma
               diplomanti prejeli listino, ki v Sloveniji ni javno veljavna. Lahko bodo sicer
               zaprosili za priznavanje na tuji instituciji. Za priznavanje na tuji instituciji
               pridobljene izobrazbe, a nobenega zagotovila zanje ni, da bodo to priznanje tudi
               dejansko dobili. Kot študentje pa se čutimo dolžni tudi opozoriti, da študij na tujem
               zavodu v Sloveniji za slovenske študente pomeni študij brez pravic iz statusa
               študenta, ki jim sicer pripadajo in pa seveda bodo primorani plačevati šolnine.
               Visokošolski prostor pa ni in ne sme postati preprosto trg, kjer se različni obrtniki
               podajajo izdelke in kupce. S tako obravnavo izobraževanja in tržno retoriko, ki smo
               ji priča, je samo vprašanje časa kdaj bo tržna logika prevladala nad univerzitetno in
               ključno preoblikovala avtonomni visokošolski prostor. Ob teh naštetih razlogih sta
               bila način in vsebina priprave novele visokošolskega zakona tudi povod za povezovanje
               visokošolske skupnosti. Tako smo skupaj s predstavniki univerz in sindikatov na Vlado
               in Državni zbor naslovili protestno izjavo, s katero zahtevamo umik predlagane novele
               zakona o visokem šolstvu iz procedure, ter pričetek javne razprave z visokošolskimi
               parterji o tem, katere spremembe v visokošolstvu potrebujemo in na kakšen način. In
               šele temu lahko sledi sprejemanje sprememb z deležniki usklajene zakonodaje. Na vse
               prisotne poslance, tako v imenu študentov, še enkrat naslavljam zahtevo po umiku
               novele zakona o visokem šolstvu iz obravnave. Na predstavnike Vlada pa željo po
               vzpostavitvi dialoga na vseh za študente pomembnih področjih.</p>
               <p>Kot zaključek pa se mi ob vsem povedanem danes porajajo vprašanja glede na to, da je
               bilo s strani ministrstva izpostavljeno, da lahko pričakujemo korenite spremembe v
               prihodnje. Tako napovedana sprememba nacionalnega programa o visokem šolstvu, zakona
               o visokem šolstvu in še ostalih dokumentov s tega področja. Zakaj torej po nujnem
               postopku tako drastične spremembe, po našem mnenju, ne nujne? Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Upam, da nihče ni preslišal, da je prišlo že do nekaj opominov s strani
               Evropske unije. Sedaj pa ima besedo gospod Tomaž Savšek.</p>
            </sp>
            <sp who="SDT6:SavšekTomaž">

               <speaker>TOMAŽ SAVŠEK:</speaker>

               <p>Spoštovani predsednik. Spoštovane poslanke, spoštovani poslanci. V čas mi je, da imam
               priložnost govoriti pred tako eminentnim zborom. Moje ime je Tomaž Savšek. Sem
               predsednik Razvojne iniciative Slovenije. To je interesno združenje v katerega smo
               združeni direktorji, vodje sektorjev iz podjetij, razvojno raziskovalnih oddelkov, iz
               podjetij, ki delajo predvsem na mednarodnem trgu. Tudi sam prihajam iz gospodarstva,
               ki se mora za svoj posel in preživetje boriti na svetovnem trgu. Verjetno smo bili
               eni prvih, ki smo v Sloveniji konec leta 2008 opozarjali na prihajajočo gospodarsko
               krizo. Takrat so se nam v Ljubljani, ker ne prihajam iz Ljubljane, so se nam marsikje
               smejali, da nimamo pojma o čem govorimo. Vendar smo kljub temu že leta 2009 takoj
               sprejeli zelo drastične ukrepe, zmanjšali smo si plače, omejili vse nepotrebne
               stroške in, kar je še bolj pomembno, začeli intenzivno iskati nove posle na trgih,
               kjer smo še videli priložnosti. Tako da nekako živimo. Pravim nekako, ker delam v
               avtomobilski industriji. Verjetno veste, da je tudi avtomobilska industrija začela
               šepati, tako v Evropi kot tudi v Sloveniji tisti dobavitelji in da se nam, govorim
               nekje okoli 25.000 zaposlenih, pišejo zelo težki časi, tudi našim družinam, otrokom,
               imamo tudi študente.  Verjetno
               boste še vsi drugi tudi, kdor še ni občutil te krize, še to temeljito občutili. In
               zato tudi pozdravljamo vse ukrepe Vlade k racionalizaciji tistih sredstev, ki še
               nekako preostajajo na voljo in da se ta sredstva res optimalno izkoristijo za tiste
               programe in tiste projekte, ki dejansko lahko pomagajo v bodoče zagnati slovensko
               gospodarstvo. Mi nismo imeli počitnic. Imeli smo kolektivni dopust in marsikdo od
               naših delavcev je bil zelo nesrečen, ker je namesto 14 dnevnega kolektivnega dopusta
               imel tri ali celo nekateri štiri tedenske. Nesrečen zato, ker ve, da nismo šli na
               dopust zato, ker bi se fino imeli, ampak zato, ker ni bilo dela. In to se bo tudi na
               koncu poznalo v bilancah. Marsikoga tudi ni več čakala služba, ko je prišel oziroma
               ko bi moral priti z dopusta in do konca leta se tudi v tej branži napovedujejo velika
               odpuščanja. Govorim zato, da veste, da se zavedate. In tudi visokošolska sfera se bo
               morala zavedati tudi, bom rekel, te kompetitivnosti. Zato podpiramo kompetitivno
               visoko šolstvo in ne vidimo nobenih ovir, da se zato, da se v Sloveniji ustanavljajo
               tudi šole, tudi novo nastajajoči programi, pa tudi če je potrebno nova ideja iz
               tujine, da bodo ti novi programi te šole, univerze, fakultete, odgovarjale potrebam
               slovenskega gospodarstva. Poudarjam slovenskega gospodarstva. V kolikor bodo te šole
               odgovarjale slovenskemu gospodarstvu, ali stare ali nove ali prenovljene, bomo take
               šole tudi podpirali. To so pa predvsem naravoslovno usmerjene te tem trenutku,
               tehnika, podjetništvo, inovacije. To so tiste vsebine, ki nas zanimajo. To so tiste
               vsebine, ki bodo gospodarstvo pomagale potegniti naprej. Dejstvo je, da v podjetjih
               primanjkuje tovrstnih kadrov, jih enostavno ni. Zgodovina in brada tega dogajanja je
               dolga več kot 20 let in je premalo časa, da bi razglabljal o vseh razlogih.</p>
               <p>Smo za avtonomijo visokega šolskega prostora. Vendar pa tisti, ki zahtevajo to
               avtonomijo se morajo tudi zavedati in prevzeti svoj del odgovornosti, predvsem za
               tisto kaj ostane oziroma kaj nastane, kaj je rezultat tega visokega šolstva, kaj je
               out put, kje se njihovi diplomanti lahko zaposlijo. 1.400 najboljših ali enih boljših
               naših diplomantov gre vsako leto v tujino, ki jih vrhunsko izšolamo, vsaj tako danes
               poslušam, kakšen vrhunsko izobraževalni sistem imamo, ki jih vrhunsko izšolamo, pa
               gredo v tujino in nikoli več ne pridejo nazaj. Kaj ima od tega gospodarstvo, kje
               plačujejo davke, kje njihove družine lahko živijo, vas sprašujem?</p>
               <p>Tako se bojite teh šolnin. V Nemčiji, katero tako radi vzamemo za zgled močnega,
               dobrega gospodarstva in seveda družbe kot take, demokratične družbe kot take, že leta
               in leta, že desetletja poznajo sistem pogodb. Pogodb kjer lahko vsi mladi, ki so
               sposobni in pokažejo neke sposobnosti in interes za dejanski študij podpišejo pogodbo
               z državo, s podjetji, pač s tistim, ki je zainteresiran za tisti njihov študij. In
               potem ta denar vračajo, ko se zaposlijo. Seveda je pa riziko na tistem, ki vzame tak
               kredit. Riziko je na tistem, da bo študiral. Veste, da vsaka pogodba ima točni
               znesek, ima točen datum, ima točne penale kaj se zgodi, če ne vračaš. Vidite kako se
               pri nas dogaja z našim visokim šolstvom. Študiramo v nedogled in brez nekih
               konkretnih rezultatov.</p>
               <p>In še tretje, kar bi želel povedati, vezano tudi neposredno na to novelo. Mislim, da
               je potrebno, tako kot vsako podjetje, mora imeti neko dolgoročno vizijo. Tudi država
               mora imeti dolgoročno vizijo in dolgoročno politiko na področju tudi, v tem primeru
               govorimo na področju visokega šolstva. In da lahko to politiko izvaja si mora
               oblikovati in mora imeti oblikovane mehanizme, da lahko vpliva, ne da izvaja, ampak
               da vpliva na dolgoročno politiko visokega šolstva.  In zato pozdravljam, da je tisti, ki je odgovoren, v
               tem primeru je to Vlada, tisti, ki je odgovoren, da se visoko šolstvo razvija v tisti
               smeri, ki jo zahtevajo drugi sektorji, da ima seveda vzvode, da v to smer tudi
               napelje oziroma postavi sistem vodenja in upravljanja tudi visokega šolstva. Ne gre
               za to, da ministrstvo neposredno upravlja karkoli, temveč mora imeti vzvod, da preko
               svojih agentov, preko svojih agencij, potem le-ti izvajajo globalno dolgoročno
               politiko. Razumevanje in mešanje avtonomije in upravljanja ni na mestu, ker tudi
               dosedanji sistem vodenja tovrstnih agencij je tudi pokazal na to. Vprašam se, zakaj
               nismo v enki, zakaj nismo priznani oziroma nimamo priznanih določenih kompetenc.
               Morda tudi zato, ker je ta sistem imenovanja v tovrstnih agencijah tak, da imenujejo
               sami sebe. To je zaprt krog, ki ga je treba z neko zdravo idejo in zdravo mislijo ter
               krvjo tudi premostiti. </p>
               <p>Toliko sem imel povedati. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima gospod Marjan Pogačnik, ki je sicer zadnji od vabljenih, ki so se
               prijavili. Želi še kdo od vabljenih besedo? Še gospa zadaj, nato pa bom odprl
               razpravo poslank in poslancev.</p>
            </sp>
            <sp who="SDT6:PogačnikMarijan">

               <speaker>MARIJAN POGAČNIK:</speaker>

               <p>Sem Marijan Pogačnik, Skupnost višjih strokovnih šol. Lep pozdrav vsem skupaj v
               dvorani!</p>
               <p>Rad bi samo na kratko povedal pomembnost višjih šol, da so vključene v visokošolsko
               izobraževanje. Namreč, višje šole so del krajšega visokošolskega izobraževanja. Imamo
               približno 12 tisoč študentov in približno 2 tisoč je zaposlenih. Približno 50 šol je
               takih, od tega imamo v skupnosti polovico javnih, druga polovica je pa zasebnih
               šol.</p>
               <p>Ena od značilnosti teh višjih strokovnih šol je močna povezanost z gospodarstvom. Pri
               nas predavajo številni gospodarstveniki in s tem je tudi velika povezanost med
               izobraževalno ustanovo in gospodarstvom. Kar 40% programa na višji šoli je praktično
               usmerjenega. In s tega vidika je zelo pomembno, da ostanemo v tem sistemu. Namreč,
               izpeljane so bile že nekatere evalvacije v višjih strokovnih šolah, uspešno
               izpeljane, in se je izkazalo, da tu ni večjih problemov.</p>
               <p>Zato predlagam naslednje. Na strani 20, 4. člen, piše, da med nalogami sveta agencije
               ni več postopkov in meril za evalvacijo višjih šol, in predlagam, da se ta del umakne
               iz tega zakona. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. </p>
               <p>Še gospa, prosim.</p>
            </sp>
            <sp who="SDT6:KertAndreja">

               <speaker>ANDREJA KERT:</speaker>

               <p>Dober dan vsem skupaj! Sem Andreja Kert, glavni tajnik Univerze v Ljubljani. Moje
               razglabljanje bo zelo kratko, predvsem pa odziv na gospoda, ki je govoril pred
               gospodom, se pravi, na gospoda Sevška ali Savška, če sem si pravilno zapomnila -
               Savška, se opravičujem.</p>
               <p>Mislim, da smo kot Univerza v Ljubljani že v javnosti jasno povedali, kakšno je naše
               stališče do vseh teh ukrepov, ki so se v letošnjem letu že odvijali, kako negativno
               vplivajo na celoten visokošolski prostor, na stabilnost visokošolskega prostora, za
               katerega menimo, da je, za razliko od vas, zelo dober in da zelo veliko prispeva k
               našemu gospodarstvu.</p>
               <p>Tu bi odprla samo še eno stvar, ki ostaja v zraku kot vprašanje. Na eni strani ste
               govorili, kako ste sami drastično znižali stroške in tako naprej, mislim, da ste
               premalo poučeni, kaj vse se je dogajalo tudi v visokošolskem prostoru v zadnjih
               letih. S tem, da so se uvajali novi programi in nove zadeve, to je bolonjski proces,
               na drugi strani zmanjševanje sredstev. Mislim,  da je odgovor na dlani, kaj bi bilo treba storiti že v
               preteklosti. V letošnjem letu se je zgodil drastičen rez sredstev. Pričakuje se,
               recimo, od Univerze v Ljubljani, da bo v nekaj mesecih prinesla noter - finančniki se
               znate pač lepše o tem izraziti - okoli 20 milijonov. Pri 160 milijonih financiranja
               20 milijonov! Sprašujem vas, kako bi gospodarstvo oziroma vaše podjetje se lahko
               odzvalo v tako kratkem času na takšno drastično znižanje in kaj bi se zgodilo.
               Mislim, da ni ukrepov, ki bi lahko v tako kratkem času spremenili trend padanja tudi
               vašega uspešnega podjetja.</p>
               <p>Druga stvar. Pozdravljate vse ukrepe Vlade v tem drastičnem zmanjševanju sredstev za
               visoko šolstvo. Na drugi strani pa pozdravljate ustanavljanje novih javnih
               visokošolskih zavodov, ki naj bi po vaši oceni veliko bolje služili gospodarstvu kot
               pa ti, ki so uveljavljeni, v katerih poučujejo zelo kompetentni, akademsko izobraženi
               ljudje. Mislim, da imamo v Sloveniji zelo visok nivo tega in tudi tuji strokovnjaki
               zelo radi sodelujejo z našimi univerzami in, verjamem, da tudi z samostojnimi
               visokošolskimi zavodi.</p>
               <p>Mogoče samo še ena stvar - dolgoročna vizija. Mislim, da je bila v lanskem letu
               sprejeta dolgoročna vizija, to je nacionalni program visokega šolstva, na drugi
               strani za razvoj znanosti pa RIS, pri čemer ne vem, kako se to kratico točno pove,
               vendar mislim, da vsi vemo, o čem govorimo. Mislim, da so v teh dokumentih jasno
               izraženi dolgoročni cilji te države, kjer so sodelovali vsi deležniki. Vsi nismo bili
               vedno zadovoljni z vsem, vendar mislim, da je bil na koncu sprejet nek kompromis. In
               ta dokument oziroma ta dva dokumenta sta bila sprejeta na najvišji državni ravni. Mi
               se strinjamo, da je treba pogledati in videti, ali je vse ustrezno, vendar pa menim,
               da ta država ima dolgoročni cilj postavljen.</p>
               <p>Samo to sem želela povedati. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Prehajamo na razpravo poslank in poslancev. Prva se je k besedi javila gospa Potrata,
               nato gospod Bevk in za njim gospod Jerovšek.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Saj lahko iz klopi razpravljam, kajne, da ne hodimo tja<gap n="..."/></p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Lahko tudi iz klopi, kakor želite. Najbrž bi bilo pa lepše, če bi vsi od tu
               razpravljali, ni pa nujno; če kdo želi, lahko iz klopi.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik.</p>
               <p>Tudi če ne bi Vlada po nujnem postopku predlagala v nespodobno kratkem času novele
               Zakona o visokem šolstvu, bi bila nujna seja o visokem šolstvu na tem odboru nujno
               potrebna, zaradi tega, ker sama mislim, da tisto, kar je nujno potrebno, ni nujen
               Zakon o visokem šolstvu, tak kot je predlagan, ampak nujna sprememba odnosa, ki ga
               kaže matično ministrstvo do področja, ki ga upravlja. Bom rekla <q>"upravlja"</q> zaradi
               tega, ker je gospod Rončevič govoril o <q>"svojih"</q> uradnikih, on je <q>"svojim"</q> uradnikom
               naročil. Niso to uradniki ministrstva, niso to uradniki na direktoratu, ampak so
               <q>"njegovi"</q> uradniki. In po takem principu se zadeve na tem ministrstvu odvijajo od
               nastopa. Gre namreč za to, da minister - žal odsoten, ker njega zadeva pač ne
               zanimajo in noče slišati tistega, kar sfera misli - noče razumeti, da je res
               minister, tako kot je ob nastopu rekel, minister za vse deležnike. On je trdil, da je
               samo za izobraževanje, ne pa tudi za izobraževalce in za tiste, ki so deležni
               izobraževanja. Njegova temeljna teza je nujnost vpeljave konkurenčnosti. No, pa
               poglejmo, ker smo se danes že nekajkrat pogovarjali o tem, kje je mogoče
               konkurenčnost iskati in kje jo pravzaprav zaposleni na tem ministrstvu vidijo.  Če se še spomnim dobro javne
               predstavitve mnenj in razprav, polemik in vsega tistega, kar je spremljalo
               sprejemanje nacionalnega programa o visokem šolstvu, je pravzaprav bilo najbolj
               glasno negodovanje nekaterih posameznikov zlasti iz zasebnih visokošolskih institucij
               ali tudi zasebne Univerze v Novi Gorici vprašanje financiranja doktorskega študija.
               No, kaj smo zdaj dobili konec avgusta - uredbo je sprejela Vlada, s katero bo
               sofinancirala doktorski študij, in nekateri zasebni zavodi že objavljajo, kako bodo
               sprejemali študente ali zainteresirane v doktorski študij. Če preračunate tisto,
               koliko sredstev je namenjenih zdaj na študenta, mislim, da 5 tisoč evrov na
               posameznika. Pa me zanima, katera javno veljavna, državna po ustavi, univerza bo
               lahko ob rezanju sredstev to zmogla. Seveda niso vse univerze v enakem položaju;
               večja, ko je univerza, večji del sredstev ji je odrezanih. In tako si tudi razlagam,
               zakaj pri podpisu apela ali te izjave ene od državnih univerz ni videti med
               podpisnicami.</p>
               <p>Zdaj, kako so se stvari gibale, ne vem. Jaz nisem želela razpravljati na osebni
               ravni, ampak ko so osebne povezave in odločitve dokazljive datumsko, po kompetencah,
               potem je težko verjeti, da ne bo imela Vlada, ki bo imenovala člane Sveta NAKVIS,
               vpliva na to, kateri programi bodo akreditirani, kje bodo prednosti, kje se bo kakšna
               stvar odvijala, ker imam že iz preteklosti tudi kakšno izkušnjo z bivšim, bivšim
               Svetom za visoko šolstvo, ki je tudi kakšno habilitacijo podelil, ki je, recimo,
               matična univerza ni hotela podeliti. In še o marsičem bi se dalo govoriti. Ne vem,
               kako se lahko sploh pogovarjamo o stvareh, če se ne slišimo. Gospod Grims, ni samo
               packa črna, cel zid je črn, če se ne znamo slišati, če se ne poslušamo. Ne vem, kdo
               bi še moral priti povedat na naš odbor, kakšne so razmere v visokem šolstvu in kako
               je dejansko avtonomija odločanja v visokem šolstvu ogrožena - zato, ker je tako, kot
               da se ne pogovarjamo. Gospod v.d. direktorja direktorata trdi, da je javna razprava
               bila. Jaz ne vem, da je bila, ker ko sem poslušala, ne morem trditi, da bi tisti, ki
               so razpravljali, imeli občutek, da so lahko bistveno vplivali v dveh dneh, od 30.
               avgusta do 1. septembra, na obliko dokumenta, o katerem danes razpravljamo. Pa Vlada
               seveda tega dokumenta še ni sprejela in jaz upam, da ga tudi ne bo sprejela. Ker če
               bi uresničevali tisto - kako je že ena od poslank SDS govorila o konsolidaciji
               politike -, če bi konsolidacijo politike resno jemali, to je utrditev politike, potem
               se politika lahko utrdi samo s spoštljivim odnosom med različnimi političnimi in
               strokovnimi. Tega pa zaenkrat ni. Zaradi tega, ker, poglejte, vam bom samo en primer
               s tiste seje, ko smo razpravljali o problemih srednjega šolstva, navedla. V tistem
               hipu, ko so nas prepričevali z ministrstva, kako je treba javne zavode združevati, en
               srednješolski javni zavod je predlagan, da se gimnazija izloči iz sistema javnega
               zavoda. Torej, kakor komu kakšna stvar ustreza. Ko smo sprejemali Zakon o
               uravnoteženju javnih financ, sem v imenu Poslanske skupine Socialnih demokratov
               predlagala črtanje 55 členov zakona. Med drugim tudi tiste, ki so se nanašali na
               NAKVIS in na  vprašanja
               visokega šolstva. In takrat sem jasno povedala stališče - da mislimo, da se morajo
               zadeve, ki so povezane z ugotavljanjem in spremljanjem, vrednotenjem kakovosti v
               visokem šolstvu, reševati v Zakonu o visokem šolstvu. Torej se nam takrat ni zdelo,
               da je bilo vse, kar se je dogajalo, dovolj za to, da bi imeli potrjena vsa stališča
               vseh deležnikov, da so tiste rešitve, ki so bile takrat sprejete, ustrezne, primerne
               in najboljše. Zdaj pa pri Zakonu o visokem šolstvu delamo enako, samo s tem, da se še
               skrivamo za alibi, da so ti ukrepi nujni. In gospod direktor direktorata je rekel, da
               je to <q>"osvobajanje"</q>. Veste, ne bi vas rada na nek napis nad nekimi vrati o
               osvobajanju spomnila. Ne bi rada bila tako <q>"osvobojena"</q>. Gre preprosto za to, da
               nočemo priznati - je bil kdo v tej dvorani še pri oblikovanju Sveta NAKVIS v
               prejšnjem mandatu, ko smo Zakon o visokem šolstvu sprejemali? Veste, koliko polemik
               je bilo, veste, koliko usklajevanj je bilo, da smo do tega prišli! In zdaj ne
               slišimo, da so za sprejem v enko potrebna najmanj tri leta in da je treba nekatere
               postopke izpeljati. Ampak mi zdaj pravimo, ja, zakaj pa nismo sprejeti - ja, saj še
               ne bomo nekaj časa sprejeti.</p>
               <p>No, in tu, ko govorimo o vlaganjih v visoko šolstvo, spet obžalujem, da vas velika
               večina ni imelo priložnosti spremljati predavanj v okviru <q>"Znanje žanje"</q> v prejšnjem
               mandatu, ko se je dalo videti, kakšne rezultate res zveza med gospodarstvom in
               visokim šolstvom lahko prinese. Ampak, ne zameriti, ali ste pogledali v teh
               pregledih, ko govorimo o konkurenčnosti in o premagovanju krize, koliko pri nas
               gospodarstvo vlaga v znanje in razvoj, koliko zasebni sektor vlaga v razvoj visokega
               šolstva, bi bilo dobro tudi to pogledati. Smo med tistimi, ki se z rezultati tega res
               ne moremo pohvaliti. Pogledala sem OECD-jeve podatke o tem, koliko posamezne države
               odstotkov BDP-ja namenjajo visokemu šolstvu. Mi smo malenkost pod povprečjem OECD,
               smo za 1,3% v terciarno izobraževanje, malo pod. Res pa je, da tudi druge države niso
               tako visoko nad, ampak veste pa, kakšen je bil cilj - najmanj 2, pa potem se je še o
               več odstotkih govorilo. Ko govorimo o vlaganjih, za tiste, ki malo po medijih berete,
               če že ravno OECD-jevega <q>"špeha"</q> ne pogledate, ker je zelo obsežno gradivo. Vlaganje v
               študenta se z nekajkratnikom povrne, s 6-kratnikom ali celo 7-kratnikom. In vidite,
               če o vseh teh stvareh razmišljamo, potem se jaz res sprašujem, ali velja za našo
               državo še tisto, kar smo zapisali v nacionalni program o visokem šolstvu, da je
               visokošolsko izobraževanje za Republiko Slovenijo prednostno, še posebej v sedanjem
               zahtevnem obdobju svetovne gospodarske krize. Tako kot se vedemo, tako kot zarezujemo
               v ta sektor, se mi zdi, da zagotovo ne, vsaj ne izkazujemo tega. Veste, prav, kako bi
               rekla, pobalinsko, zato ker mislim, da nekateri ne obvladajo bontona na tem
               ministrstvu. Se mi pa zdi, ko mi odgovarjajo na poslanska vprašanja - in jaz
               sprašujem potem, ko gospod predsednik Grims, ki ga ta hip ni tukaj, govori o tem,
               kako Kranj potrebuje univerzo. Ko jaz vprašam ministrstvo, ali ima v načrtu
               ustanavljanje novih univerz - saj vemo, da smo tu v krepkem  razkoraku, da po nacionalnem programu javnih
               univerz ne kaže na novo in univerz ustanavljati z javnimi sredstvi, kjer je tudi
               financiranje v zasebno šolstvo po resoluciji opravičeno samo za tiste programe, iz
               javnih sredstev, še enkrat pravim, ne iz zasebnih, ki pomenijo odličnost ali pomenijo
               zapolnitev vrzeli, ki je javna mreža pušča. Torej za tisto je opravičeno. Ampak
               poglejte, jaz sem dobila od ministrstva odgovor, da ministrstvo do konca leta ne
               načrtuje nove univerze. Ni skrivnost, da hodijo okrog predstavniki lokalnih
               skupnosti, ki po poslanskih skupinah iščejo soglasje za ustanovitev, denimo, univerze
               v Kranju. Imamo podatke in slišimo, da za akreditacijo čaka ali na akreditacijo čaka
               univerza v Celju, da imajo podobne ideje tudi v Novem mestu in še bi lahko o tem
               govorili. In zadnjič slišim ministra Turka, on pravi, ministrstvo, da bo začelo teh
               postopkov. Dobro, ministrstvo ne bo, bo pa mogoče gospod Grill, tako kot je v enem od
               prejšnjih mandatov pridobil nekaj poslancev, da so novomeško zgodbo zapeljali. Saj to
               ni več vprašanje, kako stvari speljati. Ampak veste, ko toliko govorimo o nacionalnem
               interesu in vsem tem, vam bom neko svojo osebno izkušnjo povedala. S kakšnim
               samostojnim visokošolskim zavodom, ki deluje v slovenskem prostoru, ki deluje menda v
               nacionalnem interesu in mi vsakič, kadar organizira konferenco, pošlje vabilo, da
               pošljem tudi sama kakšen prispevek in mi pošljejo te pozive praviloma v angleščini.
               In ko jim jaz lepo odgovorim, da je v državi Sloveniji uradni jezik slovenščina, mi
               zaupajo, da je to tako zelo drago, da bi oni v slovenščini poslali pošto na okrog,
               kot da je poskrbeti za dvojezično elektronsko komunikacijo tak dodaten strošek, ki ga
               nek zavod, ki dobiva tudi javna sredstva, ne zmore. Veste, ko se pa o teh stvareh
               začnem spraševati, potem pa mislim, da bi bil že čas, da bi mogoče gospod direktor
               direktorata odgovarjal tudi na pisma, tudi če pridejo po klasični pošti, ker v
               uradnem komuniciranju je to še vedno pot po kateri gremo in povedal, še vedno javno
               nerazrešenemu ali uradno nerazrešenemu predsedniku sveta za visoko šolstvo, ki je
               posvetovalno telo, povedal kakšen je njegov status. Kaj je s tem posvetovalnim
               telesom? Jaz sicer vem, da je bilo mogoče v medijih razbrati, da je čez 120 različnih
               svetov in organov ta vlada ukinila, ampak verjetno bi jim morala sporočiti, da jih je
               ukinila. Se vam ne zdi. To je spodobnost, o kateri sem prej govorila, da je nekateri
               ne premorejo. Ker se je v civilizirani, da ne rečem onikani družbi prav tistim, ki so
               neko delo opravljali, zahvaliti za opravljeno in se jim tudi zahvaliti, kar jih v
               nadaljevanju ne bodo več potrebovali. Razumem, da si Vlada kot posvetovalno telo
               imenuje ljudi, ampak jaz bi gospoda direktorja vprašala, ali je že imenovan svet za
               visoko šolstvo. Ali ga, če še ni, sploh nameravajo imenovati? Ali, če so se vsaj s
               svetom za visoko šolstvo posvetovali, ko so pripravljali to novelo. Ker pa sva se
               prej z gospo državno sekretarko malo pogovarjali o pozivih, opominih iz Evropske
               unije ali od evropske komisije, bi spomnila, da sem bila priča zavrnitvi takih
               zakonov v Državnem zboru in ne sprejemanju, ki so tudi imeli za posledice grožnjo z
               visokimi  odškodninami, pa
               Slovenske demokratske stranke ni to nič motilo, da grozijo odškodnine. Da so kdaj
               opomini tudi zaradi nespoštovanja neodvisnosti posameznih organov, ker mi imamo v
               Sloveniji, takrat kadar je Vlada gospoda Ivana Janše praviloma težave z imenovanjem
               tistih organov, ki morajo biti ne odvisni, in smo dobili iz Evrope že tudi kakšen
               opomin zaradi tega, ker ni neodvisnost spoštovana, ampak mi gremo potem še korak
               naprej in v imenu varčevanja ukinjamo čisto vse neodvisne institucije. Nujno v tej
               državi sklepam je, da se začnemo spodobno vesti do mnenja stroke, zlasti do mnenja
               akademske stroke, v katero štejem ne samo univerzitetne profesorje, se pravi učitelje
               v vseh naslovih, ampak tudi njihove uporabnike, se pravi študente, da začnemo se
               spodobno vesti, in da skušamo slišati tiste, ki v dobri veri s svojim intelektualnim
               potencialom, sem prepričana, tej državi hočejo dobro. To je nujno in ne kaj drugega.
               Hvala.</p>
            </sp>
            <sp who="SDT6:PučnikMateja">

               <speaker>PODREDSEDNICA MATEJA PUČNIK:</speaker>

               <p>Hvala lepa gospa Potrata. Besedo ima gospod Bevk. Izvolite.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Hvala lepa za besedo, gospa predsedujoča. Spoštovani! Namesto, da bi se pogovarjali o
               uresničevanju resolucije o nacionalnem programu visokega šolstva za obdobje 2011 do
               2020, se moramo prav zaradi nesprejemljivih predlogov Vlade, ukvarjati s situacijo,
               ki dodatno zmanjšuje avtonomijo javnega visokega šolstva v Republiki Sloveniji.
               Namesto, da bi se ukvarjali z razvojnimi vprašanji, kaj lahko visoko šolstvo in
               znanost prispevata k reševanju iz hude krize v kateri se je znašla naša država, se
               srečujemo s sistematično razgradnjo družbenih podsistemov. Vlado zato pozivam, naj
               začne sprejemati odločitve, ki nas bodo potegnile iz krize, da spodbuja gospodarstvo,
               da stabilizira bančni sistem, da podpre razvoj visokega šolstva in znanosti.
               Prihodnji teden se začne prva redna seja Državnega zbora v jesenskem času, na kateri
               pa je, ne boste verjeli, samo ena vsebinska točka, pa še ta je ustanovitev
               slovenskega finančnega holdinga, katerega glavni namen je še zadnja razprodaja
               državnega premoženja. Prepričan sem bil, da bo Vlada na septembrsko sejo prišla z
               naborom reformnih ukrepov, kako se izviti iz globoke gospodarske, finančne in
               socialne krize, toda nič od tega. Začuden bi bili, če bi vam sedaj prebiral dnevni
               red te septembrske seje. Izgleda kakor da bi živeli na nekem drugem planetu. Očitno
               nas želi vlada pripeljati v pozicijo, ko bomo prišli tako globoko, da bomo primorani
               zaprositi za mednarodno finančno pomoč. V nekaj mesecih nazaj smo se ukvarjali z
               redečo zvezdo in vaškimi stražami. Vlada je namreč s številnimi potezami spodbudila
               ideološki boj in razdvajanje med različnimi skupinami v družbi. Slovenija danes
               potrebuje stabilnost, potrebuje optimizem, ki se vse preveč utaplja v vse splošnem
               malodušju. Ali je politika danes sposobna preseči te delitve in stopiti skupaj, ter
               preglasiti ideološke delitve in sebične strankarske računice. Jaz bi rad potegnil
               analogijo z obdobjem okrog leta 1990. Takrat smo razgradili skoraj vse razvojne
               oddelke v naših podjetjih. Razgradili smo tudi industrijo. Recimo, pred letom 1990,
               so imela slovenska podjetja 4.500 razvojnih inženirjev. Sredi 90. let komaj 1400.
                   Logično, saj smo na
               začetku 90-ih let razgradili slovensko industrijo in ukinili skoraj vse razvojne
               oddelke. Samo spomnimo se lahko iskre z več kot 33 tisoč zaposlenimi. Kaj je od nje
               danes ostalo? Nekaj majhnih podjetij. Ko sem si lansko leto ogledal proizvodnjo
               Samsunga v Seulu in še bolj zanimivo njihov muzej in ko potegnemo primerjavo je bila
               iskra v 70-ih in 80-ih letih svetlobna daleč pred njimi, daleč pred južno Korejo in
               Samsungom. Danes Iskre ni več, Samsung pa j svetovna korporacija in vodilna na svojem
               področju. Jaz upam, da je Slovenija bolj trdoživa od Iskre. Torej pozivam, da skupaj
               sprejmemo odgovornost za spremembe in da se ne prepiramo. Hvala lepa.</p>
            </sp>
            <sp who="SDT6:PučnikMateja">

               <speaker>PODPREDSEDNICA MATEJA PUČNIK:</speaker>

               <p>Hvala lepa gospod Bevk. Besedo pa ima gospod Jerovšek. Izvolite.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa. Lepo pozdravljeni vsi prisotni!</p>
               <p>Pravzaprav se nisem nameraval oglasiti, vendar me je način in argumentacija za
               današnjo sejo večine do sedaj nastopajočih, ki podirajo ta predlog izredne seje in
               apokaliptične teze, ki so v njem vsebovane, spomnila na eno podobno sejo v tej
               dvorani, ko smo v letu 2007 sprejemali predlog resolucije v visokem šolstvu. Ravno
               tako je bilo toliko gostov, predsednik Moge je takrat povabil zelo širok spekter
               ljudi in smo 10 dni, moram reči, poslanci bili deležni obstreljevanja rektorjev,
               gospa rektorica, isto so pošiljali v izmenah predstavnike univerze in študente in
               gospod Pertinač je bil takrat visoki funkcionar pri rektorici, je prvo okrcal
               parlament, da se v tem parlamentu ne sme nič govoriti, potem je pa uro in pol
               nabijal. In produkt iz te seje odbora je takšen magnetogram. In je šlo politično
               zoper ministra Zupana, ki je po moji izkušnji doslej eden najbolj iskrenih politikov,
               je pa imel slab politični <q>"feeling"</q>, to pa priznam, vendar se je univerzitetni sektor
               spravil na njega z vsem orožjem, plus sindikati. In moram reči, da vam je lahko vsem
               žal, da ste ga rušili in njegove zamisli, kajti takrat je bil pravi čas, da bi
               znotraj univerz spremenili tehtnico, da bi šla nekoliko v korist naravoslovnim in
               tehničnim vedam. Zdaj smo pri tistem kar je produkt tega sistematičnega rušenja. In
               avtonomna univerza je avtonomnost zapeljala, moram reči, slovenski izobraževalni
               sistem, v to, da ne producira tisto kar slovensko gospodarstvo in slovenska država
               potrebuje. Mi imamo strašno neskladje in veliki problem družboslovcev diplomiranih,
               doktoriranih, magistriranih in to se kar naprej znotraj avtonomnih univerz ponavlja.
               FDV bodo sproducirali največ doktorjev znanosti znotraj avtonomne univerze. In ker
               poslušam dobesedno repliko vsega tega moram reči, da sem skoraj prepričan, da ne gre
               zgolj za iskrene in nujne razprave, da gre za krčevito branjenje fevdov in da še
               dolgo v tem prostoru verjetno ni možnosti in šans, da bo res zavladal razum. Tudi sedanji minister,
               vsaj to mu morate priznati, da je vrhunski intelektualec in da je avtonomna oseba
               znotraj, no, se kar norčujete tisti, ki ste bolj pametni, avtonomna oseba znotraj
               univerzitetnega prostora, je avtonomna oseba tudi znotraj moje stranke, to moram
               reči, ima drugačna mnenja dostikrat, seveda je pa deležen pogroma, ne samo na
               področju tega, in jaz moram reči, da v njegov razum zaupam. Res v časovni stiski
               sprejemamo in spreminjamo ta zakon. Ti argumenti, ki ga je ministrstvo glede
               akreditacij in glede tega kaj nam sledi, jaz jim verjamem. In res je bil relativno
               kratek ali pa za mene tudi kratek,m glede na našo prakso, čas tiste uradne javne
               razprave, vendar kolegica Tamara Vonta, pa Hercegovac, so bile na srečanju s
               francoskimi senatorji ta teden, ko smo imeli razgovor, kjer je nastopila večina
               socialistična, Hollandova, ki jo imate nekateri za rešiteljico Evrope, in so nam
               povedali kako s področja visokega šolstva sedaj sprejemajo v Franciji zakone, jaz sem
               proti temu, da bo jasno. Dopoldan je vlada sprejela zakonodajo, popoldan jo je
               sprejel spodnji dom francoske nacionalne skupščine in potem še senat, vmes so bile pa
               dve uri javne razprave. To so razpravljali in to vam lahko kolegice potrdijo. Jaz se
               za tak sistem ne zavzemam, vendar ko je največji vzgled, pa največja rešiteljica je
               sedaj francoska sprememba in tako ta francoska sprememba v kriznih razmerah deluje.
               Jaz se za to ne zavzemam, samo pri nas so tudi krizne razmere, gospe in gospodje, in
               vam povem univerzitetni prostor še daleč ni soočen s tem kar doživljajo drugi deli te
               družbe, gospodarstvo in bilo katera vlada bo je dolžna nekatere stvari spreminjati in
               jih je potrebno spremeniti, pa če bo imela še takšno opozicijo, če bo na naslednjih
               volitvah vržena iz politike, to je njena dolžnost in ne sprejemam argumentov, da se
               bo sedaj z novim načinom formiranja te agencije, da bo vse to politično. Bivša
               ministrica, dva bivša rektorja, direktor, tajnik univerze, ko sem samo od osmih
               članov, Rastko Močnik, ideolog ene politične opcije, to je neodvisno, nepolitično
               sedanje stanje, pa prosim lepo ne zavajajmo slovenskega prostora. Hkrati pa v
               sedanjem zakonu piše, da bodo kandidate predlagala ta avtonomna univerza. Ne zaupate
               svojim ljudem, ali ne zaupate, da bodo znali predlagati? Ja, pa saj ne bodo pastirjev
               predlagali, saj bodo verjetno predlagali formirane ljudi. Zaradi tega bi apelira tako
               na opozicijo, kar je legitimno sicer, da te apokaliptične teze so sproducirali in
               popolnoma politično jaz to razumem in nimam nič proti temu. Samo zdaj, ko sem od
               množice sindikatov, nisem vedel, da jih je toliko znotraj posvetnega prostora,
               poslušal <gap n=".."/><stage>/nerazumljivo./</stage><gap n="..."/> enake utemeljitve, pa se mi zdi, da se ni premislilo o
               tem kaj se predlaga, koliko resno se predlaga in kaj je tudi v tej družbi potrebno.
                   Lahko se gremo ponavljanja
               tega, vendar tudi to je bilo zapravljanje in je zapravljanje. In posledica tega, da
               je tak brutalen napad takrat minister doživel pri iskrenih težnjah in nujnih potrebah
               je tudi današnja kriza delno. Hvala lepa.</p>
            </sp>
            <sp who="SDT6:PučnikMateja">

               <speaker>PODPREDSEDNICA MATEJA PUČNIK:</speaker>

               <p>Hvala lepa gospod Jerovšek. Besedo ima gospa Tamara Vonta. <gap n="..."/><stage>/oglašanje iz klopi./</stage>
               Izvolite.</p>
            </sp>
            <sp who="SDT6:KocijančičAndreja">

               <speaker>GOSPA ANDREJA KOCIJANČIČ:</speaker>

               <p>Gospod Jerovšek sklicevali ste se na sejo, na kateri smo se zoperstavili spremembam
               zakona dr. Zupana. Tisti poseg v zakon, predvsem pa nasprotovanje ustanovitvi
               agencije je bil takrat nujen. Takrat je bil tisti poseg nujen. Če bi takrat
               ustanovili agencijo, ki jo dr. Zupan ni hotel, bi bili danes v ENKI, bi bili danes
               del evropskega visokošolskega prostora, tako pa nismo. To je eno.</p>
               <p>Druga stvar. Pravite, da je sedanja sestava sveta NAKVIS-a več kot politična. Kako
               lahko kaj takšnega rečete? Zato, ker sva notri dve bivši rektorici. Ali se zavedate,
               kako so sestavljene zunanje agencije? V glavnem iz bivših rektorjev. Ti namreč
               poznajo sistem visokega šolstva. Ti namreč najbolje vedo kaj je kvalitetno in kaj ni,
               kaj je zaposljivo in kaj ni. Ne morete, enostavno ne morete kar tako na počez
               imenovati ljudi in jih žaliti. To je direktna žalitev sedanjih članov sveta visokega
               šolstva. V njem sedita dva predstavnika študentov. Ne vem kakšne barve sta, pojma
               nimam, me nikdar ni zanimalo kakšne barve sta. Ne morete žaliti predstavnika
               sindikata. On deluje zelo konstruktivno. Je starejši človek, ki zelo dobro pozna
               sistem delovanja visokošolske inštitucije. Ne morete blatiti delegata, se pravi
               člana, ki je iz mariborske univerze, ker se celo življenje ukvarja s kakovostjo v
               visokem šolstvu. Dr. Čuš je. Celo življenje se ukvarja z visokim šolstvom. Ne morete
               kar tako na počez žaliti. To ni prostor, kjer bi si jaz dovolila, da slišim iz vaših
               ust take besede.</p>
            </sp>
            <sp who="SDT6:PučnikMateja">

               <speaker>PODPREDSEDNICA MATEJA PUČNIK:</speaker>

               <p>Hvala lepa. Repliko je želel še gospod Štrukelj.</p>
            </sp>
            <sp who="SDT6:ŠtrukeljBranimir">

               <speaker>BRANIMIR ŠRUKELJ:</speaker>

               <p>Hvala lepa, predsedujoča. Gospe in gospodje. Ravno tako, tisto kar je rekel gospod
               Jerovšek, seveda, ni raven na kateri bi razpravljali o tem zakonu, pa vendar. Moram
               vzeti v bran dr. Rastka Močnika, ki smo ga imenovali kot strokovnjaka. In to je
               bistvo NAKVIS-a, da se imenuje strokovnjake, vendar jih lahko različni deležniki
               imenujejo ne glede na to ali je komu všeč ali ne. Gre za različno imenovanje. Tam
               nismo sindikalisti, ampak smo imenovali nekoga, gospod Jerovšek, ki je nekaj knjig
               napisal o tem, če ste slučajno brali kaj o tem. Da pa ga imenujete ideologa neke
               politične opcije pa mislim, da če bi bil tukaj, bi se zelo razburil. Ker ta politična
               opcija, če ne drugega je dr. Rastko Močnik v pogostem konfliktu ravno s temi katerimi
               ste jih pripisal. Toliko o tem.</p>
               <p>Drugo pa. Vaše zavajanje glede francoske izkušnje je zelo značilno. Saj je morda celo
               res, da je dopoldan Vlada razpravljala, popoldan pa parlament pisal. Ampak če berete
               vsaj slovenske časopise, ki sicer ne vedo, da obstaja drug svet razen Slovenije, so
               pisali celo o tem, da je Francois Hollande imenoval skupino 65 ljudi, od  sindikalistov do različnih
               deležnikov in jim dal na razpolago, 4. točke so imeli, povejte kaj mislite o
               kakovosti javnega šolstva, o kakovosti visokih šol. In so imeli pravico vsi dva
               meseca razpravljati in pripravljati spremembe. Sedaj pa poglejte kaj se gremo pri
               nas. Norca se delajo iz demokracije, ko dajo dva dni časa za to in žalijo tako
               učitelje kot študente kot tiste, ki jih predstavljamo zato, da se lahko norčujejo iz
               participacije pri oblikovanju novih sprememb in odločitev. Ne me hecat!</p>
            </sp>
            <sp who="SDT6:PučnikMateja">

               <speaker>PODPREDSEDNICA MATEJA PUČNIK:</speaker>

               <p>Gospod Jerovšek ni replike na repliko. Lahko se pa v razpravo prijavite. Velja? Sedaj
               pa je na vrsti gospa Tamara Vonta.</p>
            </sp>
            <sp who="SDT6:VontaTamara">

               <speaker>TAMARA VONTA (PS PS):</speaker>

               <p>Hvala lepa. Gremo najprej k apokalipsi. Apokaliptične teze, jaz mislim, da je to res
               smešno, gospod Jerovšek. Vemo kdo so glavni jezdeci apokalipse, in to zagotovo nismo
               mi.</p>
               <p>Kar se tiče Francozov moram reči, da ste izbrali tisto, kar se vam je zdelo mogoče v
               enem trenutku nekako, da bi sodilo v ta okvir, ampak veste ne sodi čisto. Da vam jaz
               natančno povem kaj so francoski kolegi rekli<gap n="..."/><stage>/oglašanje iz klopi./</stage> seveda ni
               problem, gospod Grims. Ni problem, me boste popravil. Skratka, francoski senatorji so
               govorili naslednje stvari. Tri področja, ki so finančno nedotakljiva, kjer se ne bodo
               zmanjševala sredstva, kljub krizi, ki je tudi v Franciji. In kot prvega je omenil,
               seveda, izobraževanje. To je prvo področje, kjer Francija tudi za leto 2013 niti
               enega evra ne predvideva manj. Drugo je varnost in tretje je pravosodje. To je bila
               prva stvar.</p>
               <p>Druga stvar, ki je, da je zakon v Franciji sprejet po nujnem oziroma hitrem postopku,
               grozno, potrebujejo dva meseca samo in se je kar zgrozil nad tem, dva meseca, sicer
               tri mesece. Ampak sedaj je treba pa povedati še kako oni sprejemajo to. Torej, Vlada
               predlaga nekaj parlamentu, parlament razpravlja, odloči, potem gre pa to seveda na
               Ustavno, kjer ugotovijo, če vse stvari štimajo tako kot morajo, in se vrne nazaj v
               senat, je bilo res ali ne? In se vrne nazaj v senat, kjer senatorji popravljajo svoje
               napake, ki so jih naredili v postopku številka dve. Takole so nam razložili, se
               opravičujem. Tako njihov sistem deluje in zato ne more biti tako hiter, ker je tudi
               veliko varovalk in se ne da kar takole počez pogovarjati. O tem je treba do konca
               povedati.</p>
               <p>Kar se tiče racionalizacije, ki naj bi se jo dotikal ta zakon o visokem šolstvu.
               Racionalizacija po tem zakonu ali po tem, kar jaz slišim, je enako politizaciji. Če
               to rabite v gospodarstvu ni problema, boste dobili.</p>
               <p>Skratka, govorili ste čisto o eni drugi strani, o kateri se mi danes tu pogovarjamo,
               ampak smo že navajeni. O vsaki stvari, o kateri se pogovarjamo, sta dve osnovni
               točki. Prva točka treba je varčevati. Druga točka naravoslovje in povezava z
               gospodarstvom. To je mantra te vlade. Na vse teme o čemerkoli se pogovarjamo pridemo
               na koncu do tega. In to je že prav smešno. Jaz bi lepo prosila, če se vsaj pripravite
               in se kaj novega spomnite, ker to je pa že težko poslušati.</p>
               <p>In res je, da smo del EU. Res je, da smo polnopravna članica EU, zato ne moremo in ne
               smemo razpravljati o tako velikih spremembah na tak način kot se to dogaja sedaj. V
               roku dveh dni bi bilo treba, ne vem kaj vse narediti. Zakaj le? Imamo cel kup
               evropski opozoril. Saj to ni bilo edino opozorilo. Ampak na njih se malce bolj
               požvižgamo. Če se spomnimo, drugo opozorilo, kar se tiče dela na črno, pa smo lani
               še, no, jaz ne, da se opravičim, tudi nisem sodelovala na tisti famozni seji s toliko
               papirja, ampak dejstvo je, da se pred enim letom nihče ni ukvarjal s tem opozorilom
               Evrope. Mi opozorilo Evrope uporabljamo takrat, kadar nam to odgovarja. Dve leti smo
               potrebovali, da smo opozorilo Evrope slišali kar se tiče zdravstvenih zavarovanj. In
               sedaj se nekaj dogaja. Ampak za ene stvari pa potrebujemo dva dni, smo pa zelo
               tolerantni do neustavnosti. Do tega smo pa zelo tolerantni. Primerov je pa nič
               koliko, od vseh tistih odškodnin, ki jih plačujemo tudi kot rezultat sodbe na
               Evropskem sodišču za človekove pravice, cel kup jih je, pa še več jih bo. Zakaj?
                   Ker ni dialoga. Zato, ker
               se ne pogovarja, ta dva se ne pogovarja z nikomur, ta vlada živi sama zase svoje
               življenje. To se pozna in to plačujemo mi in to je potrebno jasno povedati. Minister
               za vse živo kot ga jaz imenujem, sedaj je očitno tudi nekaj mrtvega, ker tole visoko
               šolstvo ne zveni kot zelo živahno po tem, kar slišim, je zadnjič izjavil na tretjem
               programu televizije, če nič ne daš in ne financiraš tudi nič ne dobiš. <q>"Here we go."</q>
               To smo pa že slišali, ampak ne z njegovih ust, slišali smo nekaj obratnega iz
               njegovih ust.</p>
               <p>Druga stvar. Financirali bomo tisto, kar je uspešno. Če pogledate vse, ne vem po
               različnih klasifikacijah uspešnosti posameznih visokošolskih zavodov, kateri je
               najvišji, tisti naj dobi največ denarja in naj tako tudi ostane, ali kako, ne vem,
               mogoče ne razmišljam dovolj logično. Minister se v vseh šestih mesecih ni opredelil
               do kateregakoli nacionalnih programov. Minister je rekel, da se čuti osebno
               odgovornega za akreditirani programe in to kaže na osnovno nerazumevanje, kako naj bi
               visokošolski prostor deloval avtonomno in strokovno, če ima minister tako motivacijo
               je to v nasprotju z evropskimi reformami in potem bi bilo najbolj smiselno, da NAKVIS
               kar ukine in sam podeljuje odločbo o akreditaciji, ker se on počuti odgovornega za
               vse akreditacije.</p>
               <p>Še ena zadeva, ki se mi zdi zelo pomembna? 146 seznam kršitev, ki jih je naredila
               vlada v zadnjih tednih, število kršitev o resoluciji normativni dejavnosti, 146
               zadnji, do 17. avgusta 2012 in pri tem je zelo pridno ministrstvo za izobraževanje
               znanost kulturo in šport, ki ima 95 % kršitev, se pravi, 22 je število objavljenih
               predlogov predpisal, 19 od tega je število predlogov predpisal brez objave roka za
               javno razpravo in dva števila predlogov predpisov z rokom za javno razpravo krajšim
               od 30 dni, se pravi, 95 % je tega vsega kar ste dali. Seveda <gap n=".."/><stage>/ nerazumljivo./</stage><gap n=".."/>
               šolstvo in podobno rešujemo z raznimi dekreti, ki so postali izjemno moderni v času,
               sedaj me pa tudi spominjajo na neko osvobajanje enkrat.</p>
               <p>Skratka. Ne vem gospod Grims vi ste zadnjič tudi, ko smo bili s francoskimi kolegi
               povedali, da je EU vložila obtožnico zoper nas, zaradi tega, ker še nimamo teh reči.
               Tako ste rekli, obtožnica. Jaz bom, v magnetogram pogledali, ampak obtožnica je bila.
               Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospod Jerovšek ima repliko, potem bom pa še jaz nekaj dodal.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Kolegica Vonta, želela ste zanikati tisto, kar sem v zvezi z obiskom francoskih
               senatorjev. Dodali ste tisto, kar jaz nisem govoril. Saj to je vse res. Glede
               hitrosti postopkov, ker so francoski senatorji govorili z izjemno ironijo,
               <gap n=".."/><stage>/Nerazumljivo./</stage><gap n=".."/> Kaj se je spremenilo pod gospodom Hulandom in njegove večine pa
               drži. Vi ste gledali iz vaše stranke v tla med tistim časom mi smo se pa zadovoljivo
               smehljali in gledali ter opazovali. To je resnica.</p>
               <p>Moram pa tudi povedati gospe dr. Kocijančičevi, nisem bil žaljiv. Veste, tukaj je
               parlamentarna razprava in se imam pravico spominjati kaj je bilo in kaj so strukturna
               neskladja, ki kot inženir sodelovala, sva s sedanjem rektorjem zelo dosti v kemiji,
               vam lahko pove, vidim in čutim kje so neskladja, strukturna neskladja, ki jih je
               tudi, avtonomne univerze, ki morajo biti avtonomne sproducirale. Tako da, znotraj ni
               nekaj v redu, ker se ne odziva. Glede žaljivega pa se spomnim ob tisti resoluciji pa
               ste bili vi žaljiva, ker ste nas in minister Zupana rekla, <gap n=".."/><stage>/Nerazumljivo./</stage><gap n=".."/>, tam
               lahko s tem nastopate. Karađorđevo je bilo včasih dvorno lovišče, kjer so tudi
               Kardelja obstrelili nekoč. Tisto je bilo izrazito žaljivo. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Gospa Kocijančič, replike na repliko ni, to pa ne bo šlo.  V redu. Tudi gospe Vonte dolgujem do odgovora.</p>
               <p>Najprej kar se tiče področja, o katerih danes govorimo. Kadar gre za EU to stori
               Evropska komisija. V postopkih, ko ena od držav članic ne izpolnjuje svoje obveznosti
               skladno z akti EU obtožni predlog pozna več stopenj in prvi od njih je opomin za to
               področje kolikor mi je znano, me bo dr. Rončević popravil, če se motim, mislim da sta
               bila do sedaj že dva opomina. Za njeno drugo področje, ki je tudi s področja našega
               odbora in se bo ta predmet tudi še pojavil v okviru zakona zelo kmalu je pa tudi že
               prišlo do nadaljnjega koraka se pravi do vročitve obtožnice kot se temu uradne reče
               in o tem sem tam govoril.</p>
               <p>Ker se je par stvari zamešalo naj vas še opozorim, kako je bilo s tistim postopkom
               javne predstavitve mnenje oziroma javne razprave. Zanimivo o ravno istem področju, o
               katerem govorimo danes, o Franciji, o čemer so nas seznanili francoski parlamentarci
               na tem sestanku in moram reči, da sem se od srca nasmejal, zaradi konteksta zgodbe,
               ja pa šla zadeva tako kot je bilo povedano. Z njihove strani, da je dopoldne sprejela
               predlog zakona njihova vlada, popoldne je šel v parlamentarno proceduro vmes pa je
               bila natančno 1 ura za javno razpravo. Sedaj tudi, če se je kolega zmotil, lahko mu
               tudi pišemo pa naj da pisno, če temu ne verjamete. Pa recimo, da je bilo 2 ure je to
               še vedno 20-krat manj kot je bilo na razpolago v danem primeru pa temu vsi po vrsti
               pa je to recimo demokratični standard levičarske vlade v Franciji. Toliko okoli tega,
               ker je gospa Vonta dvakrat naslovila to vprašanje na mene toliko da vam pojasnim,
               kako je s to zadevo.</p>
               <p>Sedaj ima besedo gospod Kavtičnik. Ga ni. Potem se je ponovno k besedi javil gospod
               Jerovšek. Se umika. Gospa Kocijančič ste želeli ponovno besedo. Prosim.</p>
            </sp>
            <sp who="SDT6:KocijančičAndreja">

               <speaker>ANDREJA KOCIJANČIČ:</speaker>

               <p>Predsedujoči, se opravičujem, in vsem ostalim tudi. Vendar se z gospodom Jerovškom že
               dolgo poznava in imava različna mišljena o mnogih stvareh.</p>
               <p>Prva taka stvar, ki bi jo rada pojasnila je, kaj je za mene žalitev. Gospod Jerovšek,
               za mene je žalitev, če <gap n=".."/><stage>/nerazumljivo./</stage><gap n=".."/> omenjate člane sveta in mene osebno pri
               odločitvah, ki so pred svetom NAKVIS-a. To je bilo žaljivo za mene.</p>
               <p>Sedaj pa druga stvar, ki bi jo vam rada povedala je pa to, kaj univerze proizvajamo,
               če lahko zelo grdo rečem oziroma kakšne diplomante mi vzgajamo na področju tehnike pa
               naravoslovja. Zelo težko je prisiliti mlade ljudi pri 20-tih letih, da se vpišejo na
               univerze, ki izobražujejo za tehnične in naravoslovne poklice. Jaz mislim, da je
               potrebno, če bi bilo kaj potrebno začeti mnogo bolj zgodaj, v gimnazijah in jih
               navduševati za te vrste poklicev. Drugače pa, več kot jim povedati in zato imamo
               karierne centre, da bodo na družboslovju težko zaposljivi in pa, da visoke
               institucije ne morejo. Če pa je njihova želja zelo velika in teh želj poznam, želje
               po medicini, po fakulteti za zdravstvo, želje po fizioterapiji, želje po, recimo, kar
               vam bo po duši, <gap n=".."/> pač so v teh ljudeh kot so blazne želje po AGRFT-ju in biti
               igralec pa ne boš zaposlitve našel kasneje, ampak tega se mladim ljudem pri 20-ih ne
               da izbiti iz glave, to bi bilo potrebno začeti že mnogo mnogo prej. Hvala. 
               </p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam.</p>
               <p>Gospod Jerovšek, želite repliko. Prosim.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Ja, gospa profesorica, kot ste rekli, <gap n="..."/><stage>/Nerazumljivo/</stage><gap n="..."/> omenjanje člana sveta, da
               je to žaljivo. Jaz mislim, da niste božanstvo, da lahko omenjam kdo je član sveta
               agencije in tudi s kakšnih funkcij prihaja. Ste mi pa prej očitali da sem dr. Čuša
               omenjal, pa ga nisem omenjal. Sem sicer rekel. Tako, da pa, verjamem pa, nisem čez
               strokovno referenco nikogar rekel. Ste vrhunski, ampak to<gap n="..."/> So pa nekateri tudi
               politični, to pa me ne prepričevati in v vsakem svetu bo nekaj političnih ljudi, ker
               jih bodo tako predlagali. Pa so tudi vrhunski v stroki in poznavanju univerze. In
               seveda se strinjam z vami, ko ste v drugem delu, kako navdušiti mlade ljudi. Zelo
               težko je. Ampak, to je bil program ministra Zupana. Ne vem če bi uspel, se mu je
               afront nasprotovalo, zato ker so se ščitili interesi humanističnega dela univerz in
               veste, sem pa kolegu Gabru, mu želim hitro okrevanje, večkrat odkrito rekel, sva se
               dobro razumela, njegova matura, eksterna, pa kvalifikacijska raven mature je kriva za
               to, da se je to zlomilo. Vem tudi preko lastnih otrok, so bili odličnjaki in zlati
               maturantje, če bi šel na tehniko je nekaj narobe z njim za odličnjaka. To je
               ustvarilo to in mnogi, ki so v življenju od današnjih generacij ogromno dosegli,
               vrhunski strokovnjaki, se po teh kriterijih kvalifikacija na nekatere fakultete danes
               sploh ne bi smeli vpisati, <gap n="..."/><stage>/Nerazumljivo./</stage><gap n="..."/> in to še danes mislim, in naša, ta
               koalicija ima v programu, da to kvalifikacijsko naravo mature odpravi, da bo na tem
               področju univerza bolj svobodna in bo izbor kadrov in da se bodo študentje lažje
               plasirali na kaj takšnega. To je en od vzrokov.</p>
               <p>Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Gospa Potrata, bom dal kar razpravo. Preden pa<gap n="..."/> No, prosim, bom še pozneje še
               procesno pojasnjeval.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Naš predlog za sklic nujne seje je bil to pot usmerjen izrazito v visoko šolstvo. Jaz
               pa vem, da ne moremo pri visokem šolstvu mimo vprašanja kako se tudi izobraževalci za
               osnovne šole, za srednje šole usposabljajo in žal je vse to zarezalo tudi v ta
               segment izobraževanja. In če se boste spomnili junijske seje smo o tem razpravljali.
               Ampak, to vprašanje, ki ga je zdaj odprl gospod Jerovšek, je pa zelo zahtevno
               strokovno vprašanje, za katerega slišim, da se ga je ministrstvo lotilo in ga ima
               tudi v koalicijski pogodbi in ga bo spet popravljalo in bomo spet ustvarjali fronto,
               ker so člani, ki so v ekspertno komisijo ministrstva za izobraževanje in tako dalje
               imenovani tisti, ki so bili v preteklosti najbolj v javnosti zaznavni nasprotniki
               številnih sprememb v šolstvu. In namesto, da bi se iz preteklih dogodkov kaj naučili
               in skušali v resnici v interesu te države, v šolstvo vpeljevati takšne postopke, ki
               lahko pripeljejo do čim boljšega rezultata, to pa je znanje, delamo takšne
               katastrofalne napake, da<gap n="..."/> Seveda, če delamo po principu, da pripravi stroka belo
               knjigo, in potem drugi rečjo: To ni bela knjiga, to je siva knjiga, potem jaz vprašam
               gospo državno sekretarko če zdaj pripravlja črno knjigo o šolstvu. Ker, to kar se za
               izobraževanje napoveduje v prihodnje je zelo vprašljivo kaj se bo dogajalo in kako se
               bo dogajalo.  Zaradi tega, ker
               ko spremljam to področje, vidim neko veliko željo po tem, da se izobrazbeni standardi
               znižujejo, da se tisto, kar konstituira narod in neko kulturo, briše in se spet, tu
               se strinjam z gospod dr. Kocjančič, da je treba pustiti poleg tega momenta družbene
               zaželenosti in potrebnosti posameznih področij tudi prosto pot razvijanju talentov in
               ustvarjalnosti mladih ljudi in dopustiti, da se uvrščajo v programe, ki morebiti za
               koga tudi niso zanimivi. Če jaz ne igram nogometa, to ne pomeni, da smem reči da je
               nogomet v tej državi nepotreben. Enako, kot se mi zdi, da ne more nihče govoriti o
               tem, da je kdo v imenu humanistike in družboslovja rušil bivšega ministra Zupana. To
               pa je v resnici poenostavljanje stvari. Gospod Jerovšek, jaz ne vem kolikokrat bo vam
               treba še to povedati, ampak temeljni problem je bil nasprotovanje ustanovitvi
               agencije za kakovost v visokem šolstvu, ki, mimogrede, smo bili dolžno, zdaj pa smo
               pri evropskih dokumentih, smo jo bili dolžni ustanoviti, pa je niso hoteli ustanoviti
               in se človek vprašuje zakaj. In zdaj bom povedala samo še to kaj se meni ob vsem tem
               kar se zdaj dogaja, kot scenarij, pa nisem zagovornica teorij zarote, imam pa kaj
               veselja s fikcijo in morebiti zato tudi nekatere stvari tako vidim. Vse to forsiranje
               prelivanja sredstev, javnih sredstev v novo ustanovljene zasebne samostojne
               visokošolske zavode je prva stopnja. Druga stopnja je povezovanje teh samostojnih
               zavodov v nove univerze. Slabljenje finančnih virov za državne univerze slabi te in
               se kadri selijo iz teh univerz, ki imajo po mednarodnih primerjavah, ki so uvrščeni
               na različne indekse, bomo rekli, pa ne na indeks prepovedanih knjig, ampak kar
               spomnite se, so bili objavljeni podatki o tem po objavah na spletu, kam se uvrščajo
               ti tako opevani inovativni in v vseh pogledih s strani sedanje oblasti zelo
               konkurenčni, da ne rečem nadprogrami. In ko se to slabi, potem se ustanavljajo nove
               univerze, se ustanavlja vzporeden paralelen svet in zdaj ne bom še vseh drugih svojih
               ugotovitev tu povedala, ker tisto, kar se mi zdi nedopustno je, da se v resnici tako
               nonšalantno ruši tisto, kar je zakonodajna veja oblasti v prejšnjih mandatih
               sprejela. Smo povedali kdaj smo resolucijo sprejemali, in zdaj bi kar resolucijo
               rušili in bi usmeritve spreminjali. Ja, zato pa smo na slabšem, ker namesto, da bi
               šli s skupnimi močmi, da tako rečem, in iskali poti v dvig kakovosti, zdaj odpiramo
               izrazite ideološke razprave. Ker, to zame je ideološko ali bomo dali prednost
               zasebnem ali bomo dali prednost javnemu. In kdo bo tisti, ki bo odločal o tem kam se
               bo večina denarja prelivala. Ampak, tisto, če smo že prej govorili kako smo del
               Evrope in moramo opomine upoštevati. Ja, kaj pa naše Ustavno sodišče?! Ali to pa je
               nekaj, kar lahko mirno preslišimo in mirno preslišimo to, da je februarja letos minil
               rok v katerem je Ustavno sodišče naložilo, da uredimo vprašanje financiranja visokega
               šolstva v zakonu in ni uredbe samo zaradi tega preklicalo, umaknilo ali kakorkoli,
               zato da obstaja sploh kakšna osnova za financiranje. To, kar pa zadeva vstopne pogoje v visoko
               izobraževanje, mi je pa zelo žal, ne morete to, četudi lastni otroci niso kazali
               interesa za naravoslovje, prevaliti na ministra, ki je vpeljal eksterno ocenjevanje.
               In ker sem sama bila v program mature vključena, to je bil evropski program iz
               evropskih sredstev financiran, napravljen pod budnim očesom Cambridgea, kjer se
               profesorji nikoli niso postavili v takšno funkcijo, kot se pri nas, paternalistično,
               ki bi rekla, to stališče ne, ampak so nas samo izzvali, da smo s skupnimi močmi
               iskali poti do optimalnih rešitev. In to bi rada videla, da bi se pri nas naredilo,
               ne pa da eni vse vedo in druge potem res tako, kot je rekla gospa dr. Kocjančič,
               žalijo. To, kar si govorimo mi med sabo v Državnem zboru je poseben problem. In tega
               marsikdo od ljudi zunaj parlamenta ne razume. Vsaj to, gospod Jerovšek, da človek sam
               odloča o tem kdaj se čuti užaljenega.</p>
               <p>Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>K besedi se je javil gospod Grill.</p>
            </sp>
            <sp who="SDT6:GrillIvan">

               <speaker>IVAN GRILL (PS SDS):</speaker>

               <p>Hvala lepa za besedo. Lep pozdrav vsem skupaj.</p>
               <p>Najprej sem bil v dilemi ali se javim k besedi, ampak ste me nekateri razpravljavci
               tudi spodbudili, predvsem pa da izrazim podporo nastopu gospoda Savška, za katerega
               mislim, da bi moral biti uvodničar. <gap n="..."/><stage>/Oglašanje v ozadju./</stage><gap n="..."/> Gospa Potrata, jaz
               sem vas poslušal in dal mir, prosim, da tudi vi ne žalite in ne posegate.</p>
               <p>Zakaj? Če se je nekoliko obregnil v naše visoko šolstvo, ste nekateri z nekim, kaj
               jaz vem, občutkom krivde ali celo z jezo skušali njemu oporekati tudi v nadaljnjih
               razpravah, ampak on je postavil ogledalo našemu visokemu šolstvu, našim diplomantom.
               Prihaja iz podjetja, ki je eden izmed paradnih konj Slovenije. In če ima kdo
               izkušnje, <q>"filing"</q>, pa tudi neposreden stik z našimi diplomanti, je to gotovo on. In
               zdaj, ko se je obregnil v avtonomijo visokega šolstva. Tudi sam ga zagovarjam. In
               zdaj vas vse skupaj vprašam, predvsem tiste, ki prihajate iz teh visokošolskih
               institucij, ali do zdaj niste imeli avtonomije?! Če ste jo imeli, verjamem, da ste
               jo, pa tudi vnaprej jo boste imeli, seveda do tiste mere, kaj je seveda tudi potem
               družbeno pričakovanje kaj pomeni avtonomija. Avtonomija ne pomeni samo to, kako tisti
               denar, ki se ga namenja seveda potem tudi porabiti. Mislim, da je avtonomija nekaj
               več. Ampak, gospod Savšek je lepo povedal, da imamo premalo kadrov, predvsem iz
               področja naravoslovja, področja tehničnih ved. Strinjam se, ni možno čez noč vlade
               nagovoriti, prepričati, pojdite se vpisovati v takšne šole, fakultete. To je proces,
               ki traja, ki ga je treba začeti v vrtcih, osnovnih šolah, srednjih šolah. In praksa
               ministra Zupana in takratnega ministra za šolstvo dr. Zvera, da sta hodila v srednje
               šole dijakom 4. letnikov promovirati naravoslovno-tehnične poklice se je pokazala za
               dobro, takrat je bil porast interesa za vpis v takšne šole. Veljalo bi verjetno tak
               trend tudi nadaljevati.</p>
               <p>Zdaj, kot sem rekel, ogledalo naših diplomantov je zagotovo v svojem izvajanju gospod
               Savšek predstavil in njegovo trditev lahko podkrepimo z dvema pomembnima številkama,
               ki sta znani. Direktor Umarja jih je predstavljal tudi v Državnem zboru in sicer,
               bila je delana anketa za cel evropski prostor kaj menijo delodajalci o naših
               diplomantih, in ne boste verjeli, nekateri verjetno ta podatek poznate, Slovenija je
               na predzadnjem mestu.  Kar
               18% delodajalcev je nezadovoljnih z znanji, ki jih imajo diplomanti, ko pridejo iz
               naših institucij. Samo Latvija je za nami. Drug pomemben podatek, kaže tudi število
               patentiranih prijav na milijon prebivalcev. Povprečje Evropske unije je 130. V naši
               državi je 65. Tudi ta podatek mislim, da nekaj pove, da nismo tako dobri kot si
               želimo. Ne govorim, da smo slabi, ampak lahko bi bili boljši. Ampak boljši bomo samo
               tako, da bomo pristajali tudi na neke spremembe, ki bodo lahko to pripeljale, ampak
               vztrajati na okopih in vsaj ohraniti tako kot je bilo, kot je vse v najboljšem redu,
               do tega cilja ne bo pripeljalo. Jaz sem tretji mandat tudi član tega odbora za visoko
               šolstvo oziroma zdaj je to še združeno s šolstvom. In ko se nekoliko spominjam
               mandata 2004/2008, je scenarij sedaj podoben kot je bil takrat, ponovno izvaja. Vi
               predstavniki razno raznih visokošolskih institucij, od Šosa, rektorji, pač skušajo z
               vsemi topovi napadati in kritizirati vsak poizkus te vlade, tega ministrstva, da neko
               zadevo izboljša, kot da je namen te vlade, tega ministrstva narediti Sloveniji nekaj
               slabega. Jaz v to ne verjamem. Ni res.</p>
               <p>Govoriti tudi o tem, ko je prej gospa Potrata, da je namen vsega tega stvar
               sprivatizirati, da se naj bi iz javnih institucij selilo v zasebne, in da je to neka
               ideološka razprava potem in se s tem seveda ne strinjam. In lahko rečem mirne duše,
               da za mene ni pomembno kdo bo izvajal ali izobraževanje na visokih šolah, fakultetah
               ali v srednjih šolah ali bo to javna šola ali pa javne institucije ali bo to zasebna.
               Za mene kot starša, bo zagotovo pomembno, da bom za enak ali manjši denar dobil
               boljše in več. In če bo ta cilj, mislim da bo vsaka taka dilema ali pa strah tudi
               odpadel. Ni vse tako dobro, če je to javno in seveda ravno tako na vse slabo, kar je
               zasebno. Tukaj je treba najti nek družben konsenz in vsak po svoji moči tudi nositi
               odgovornost tako visokošolske institucije kot tudi politika in seveda tudi
               gospodarstvo. In časi so resni, nimamo veliko časa in zato tudi razumem, da so
               številni zakoni v postopku, da se sprejemajo po nujnem postopku, kljub temu, da se ob
               tem še veliko časa namenja ali pa tudi omogoča za razprave, tudi v teh zakonih, ki
               jim sedaj očitate, da so bili kratki časi. Veliko časa bomo imeli, tukaj v
               parlamentu, tudi strokovna javnost in še marsikdo bo imel možnost. Tako da, ta pobuda
               za sklic te seje je lahko tudi koristna, čeprav so bili cilji verjetno povsem drugi,
               politizacija in seveda tukaj tudi skušati vlado in poizkus te koalicije očrniti tako
               v sferah mladine, visokošolskih institucij, ne nazadnje tudi v javnosti, ampak
               poglejte, boste videli, da temu res ni tako, in da so številni strahovi tudi odveč.
               Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospa Potrata ima prvo repliko. Vi imate tudi repliko? Razpravo.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Gospod Grill. Prvo vprašanje. Če vas res tako vznemirja vprašanje ne enakomirnega
               vpisovanja v naravoslovne in tehnične smeri, zakaj ste bili potem pobudnik koncesij
               in ustanavljanja zavodov družboslovne usmeritve.</p>
               <p>Drugo. Če vidite v današnji seji ponovitev scenarija iz leta 2004/2007, bi vas
               spomnila na Župančičevo, tisto saj poznate, osel gre samo enkrat na led, baš to je
               oslovstvo. Osel ve, prvič sem pau, drugič bom plesal po njem. In verjetno vi plešete
               sedaj, zaradi tega, ker ne razumete, v današnjem sklicu nujne seje našega motiva.
               Opravljamo samo tisto, kaj bi morala ta vlada, zlasti  to ministrstvo, opraviti preden je hotelo poslati in
               bi sprejelo zakon na Vladi, če se ne bi sfera tako hitro odzvala. In to je žalostno.
               Da je za vas, tudi za vas, gospod Grill, poseben napor, če se morate pogovarjati s
               sfero, ki se z izobraževalno dejavnostjo ukvarja. Izobraževanje je nacionalni
               interes. Javno dobro je znanje, ki ga v tem procesu dobivamo, zato smo vsi zanj
               odgovorni. In če pogledate slovensko javno mnenje, zaupanje slovenskega javnega
               mnenja v institucije, šolstvo je visoko uvrščeno. Mislim, da po tej zadnji raziskavi
               na tretjem mestu od institucij. In namesto, da bi se zavedali tega, s kako
               občutljivim in pomembnim področjem imamo opraviti, trpimo, če se moramo pogovarjati o
               stvareh o katerih bi se na ministrstvu, če bi upoštevali resolucijo o normativnem
               planu dela Vlade, morali to dogovoriti že davno prej in se res stvari ponavljajo. So
               pač nekatere metode v nekaterih vladah take, da ne prenesejo javne razprave, in da ne
               želijo slišati, kaj je javni interes. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>hvala. Zdaj se je javil že prej gospod Štrukelj, vendar kot predlagatelj, tudi gospod
               Veber, predlagatelj ima po poslovniku prednost. Predno pa mu dam besedo, pa samo dve
               opombi. Kadar se generalizira, prej že v razpravi, je bilo rečeno, rektorji, kar v
               množini. V resnici, kolikor sem lahko razbral, pa me bo direktor direktorata
               popravil, če je moj vtis napačen, sta dva rektorja, ki dejansko nasprotujeta tem
               spremembah, to sta rektorja ljubljanske in mariborske univerze in dva rektorja, ki
               jih podpirata, to pa sta rektor primorske univerze in novogoriške univerze. To se
               pravi, ne mogoče kar generalizirati in vse vreč v isti koš. Na to opozarjam. Saj
               pravim, če so kakšne finese ali je moj vtis napačen, pričakujem direktorja
               direktorata, da me popravi.</p>
               <p>Drugo, kar pa sem pričakoval, da bodo predstavniki ministrstva že v uvodu naredili,
               ker je to običajno, je pa morda vezano z eno razpravo, ki je bila celo nekoliko
               žaljiva do ministra, zato želim to obrazložiti. Namreč na začetku sem pojasnil, da je
               z nami državna sekretarka in direktorji direktorata za visoko šolstvo, s čemer so
               seveda izpolnjeni vsi procesni pogoji, tudi najstrožji, kot jih zahteva Poslovnik
               Državnega zbora za izvedbo te seje. To se pravi, je tukaj stvar v redu. Vendar, ker
               je bilo rečeno, da ministra ta razprava ne zanima, vam zagotavljam, da ga še kako
               zanima, ker sva se na njegovo željo dvakrat pogovarjala o tej temi in to zelo na
               dolgo, vendar je gospod minister danes v Parizu, kjer podpisuje na Unescu za
               Slovenijo zelo pomemben sporazum in se je zato seje opravičil. Tako, da prosim, to v
               svojih razpravah še kako upoštevajte, ker sicer lahko človeku hitro naredite veliko
               krivico.</p>
               <p>Zdaj pa dajem besedo predlagatelju, gospodu Vebru, za njim pa je potem gospod
               Štrukelj. Prosim.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>Hvala za besedo. Skozi razpravo, ki je potekala na današnji nujni seji, bi vendarle
               tudi kot predstavnik predlagatelja za sklic te nujne seje želel dati nekatere
               poudarke, ki jih je bilo seveda možno zaznati v tej razpravi. Mislim, da se ponovno
               lahko upremo prav na tekst, ki je zapisan v javnem pozivu rektorjev in predstavnikov
               visokošolske skupnosti, ker je že v samem uvodu zelo jasno zapisano, da pri spremembi
               visokošolske zakonodaje in organiziranosti visoko šolstva, morajo sodelovati tako
               zaposleni na univerzah, študentje, predstavniki gospodarstva, državnih in lokalnih
               institucij, športa in ostalih prizadetih. Mislim, da je nesporno, da v tem postopku,
               ki je bil začet s tem zakonom na Vladi, vsi ti niso imeli možnost sodelovati na
               način, da bi lahko oblikovali času primerne rešitve. To kar smo slišali s strani
               gospodarstva, seveda je izjemno pomembno. Mislim, da nihče na univerzi ne nasprotuje
               temu, da bi sodeloval z gospodarstvom, v to sem prepričan. Želim tudi spomniti na čas, ko smo v
               Sloveniji imeli kar nekaj sredstev na razpolago, tudi s strani Evropske unije, za to,
               da dvignemo razvoj podjetij v Sloveniji na višjo raven in s tem dosežemo višjo dodano
               vrednost, spomnil bom na projekt gospodarskih središč in znatna sredstva, ki so se v
               ta namen namenjala. Pa vendar, takrat pri tem razdeljevanju sredstev, mislim, da si
               moramo kritično vsi priznati, univerze niso imele možnosti aktivno sodelovati pri
               pridobivanju teh sredstev. So se sicer prijavljale, vendar zelo malo univerz je bilo
               vključenih v razdeljevanje teh sredstev. In ključno pri razvoju pa vendar je, ali,
               tako kot je bilo povedano, denar, ki ga imamo na razpolago, čim bolj racionalno tudi
               uporabimo in naredimo iz tega čim večji izplen oziroma učinek. Trdim, da univerze,
               javne univerze v Sloveniji so pripravljene racionalne porabiti ta sredstva, predati
               to znanje gospodarstvu in ne nazadnje tudi usposobiti študente, da lahko v zelo
               kratkem času prevzamejo tudi odgovorne naloge v podjetjih. Dejstvo pa je, da se
               premalo gospodarskih družb v Sloveniji poslužuje tega mehanizma. Velik del podjetij
               pravzaprav ne vlaga v razvoj, ampak delajo nek produkt, ki je dogovorjen s podjetjem,
               v tujini ali morda tudi v Sloveniji, in se pravzaprav z razvojem ne ukvarja. Tako
               vlaganje v gospodarstvo in vlaganje, ciljano v dodano vrednost v gospodarstvu, je
               izjemno pomembno. Ampak, poglejte, pri Zakonu o uravnoteženju javnih financ se je
               nekritično poseglo v sistem obstoječega financiranja. Na to smo opozarjali, da ni
               bilo niti ene analize narejene, kaj bo to pomenilo za področje, ki mu jemlješ denar
               čez noč. Še posebej občutljivo je zagotovo tudi področje izobraževanja, če mu čez noč
               odrežeš denar, in jeseni smo vsi vedeli, da denarja za to, da se vsi programi
               izvajajo, enostavno ne bo. Možnost je seveda potem odpuščanja profesorjev,
               zmanjševanja programov, uvajanja šolnin, da dobiš nek nov denar. Seveda so v
               Sloveniji tudi šolnine kot take v primerjavi z drugimi evropskimi državami - ja,
               ampak dokler bomo tudi konkurenčnost v Sloveniji poskušali utemeljevati zgolj na
               zniževanju plač v gospodarstvu, ne pa vlaganju v dodano vrednost in potem dvigovanju
               teh plač, bo tudi težko zagotavljati denar za šolnine številnim zaposlenim, ki imajo
               otroke in študente.</p>
               <p>Tako mislim, da je bila današnja razprava izjemno pomembna. Dobil sem občutek, da
               pravzaprav vsi, ki so sodelovali v tej razpravi, so bili zadovoljni, da so imeli vsaj
               priložnost povedati, kako gledajo na ta problem. Jaz upam, da se vsi zavedamo, da
               dejansko brez sredstev ni javnega šolstva. Torej, če ne bo iz proračuna, pa tudi
               deloma iz gospodarstva neposrednega financiranja določenih programov, javnega šolstva
               ne bo. Mislim, da moramo tudi poudariti, da ne razumemo v tem trenutku postopkov, ki
               odpirajo nove univerze, za katere se zagotavlja dodaten javni denar. To je eno od
               vprašanj, ki jih je treba rešiti, preden se ti postopki tudi udejanjajo v praksi,
               kajti tudi Zakon o zniževanju davka od dohodka pravnih oseb, ki je bil sprejet v
               letošnjem letu, je zmanjšal prihodek v proračun za 170 milijonov evrov. Mislim, da bi
               bili vsi veseli, če bi teh 170 milijonov evrov podjetja, ki bodo oproščena  teh dajatev, resnično vložila v
               razvoj, in da bi teh 170 milijonov evrov bilo vloženih tudi v sodelovanje z
               univerzami; pa ne vemo, če bo temu tako. In verjetno bi bilo smotrneje, da bi ta
               denar prišel v proračun in bi financirali prav tiste ciljane projekte v gospodarstvu,
               ki jih nujno potrebujemo za to, da se naš bruto družbeni produkt poveča in da si s
               tem tudi bistveno izboljšamo pogoje za nadaljnji razvoj. Ampak vsega tega ni ravno
               zaradi tega, ker se je enostransko želelo poseči v celo vrsto zakonov brez resnih
               analiz.</p>
               <p>Tako mislim, da smo danes kot predlagatelji v tem delu razprave, ki je omogočila vsem
               udeležencem podati svoja mnenja, lahko zadovoljni. Še bolj zadovoljni pa bomo, če bo
               Vlada pri svojem delu dejansko to razpravo upoštevala in v nadaljevanju tudi
               omogočila, da se ta dialog nadaljuje in da dobimo v parlament potem rešitve, ki jih
               lahko z veliko večino potem v Državnem zboru tudi sprejmemo.</p>
               <p>Sklepi, ki smo jih dobili v sprejetje tudi s strani poslanskih skupin vladajoče
               koalicije, moram reči, vsaj v tej fazi, ko smo se o tem pogovarjali, ne sledijo
               razpravi, in ne vem, kakšen namen bodo dosegli, če bodo sprejeti. To kaže na dejstvo,
               da se ne želi poslušati argumentov in da se dejansko želi nadaljevati pot tako, kot
               je bila začeta, brez kakršnekoli kritične presoje. Tako upam, da tudi v nadaljevanju,
               ko bomo prešli na razpravo o teh sklepih, bi vendarle bilo korektno upoštevati, kaj
               smo danes slišali, in potem temu primerno tudi sprejemati sklepe. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima gospod Štrukelj.</p>
            </sp>
            <sp who="SDT6:ŠtrukeljBranimir">

               <speaker>BRANIMIR ŠTRUKELJ:</speaker>

               <p>Hvala lepa za besedo, gospod predsednik.</p>
               <p>Zelo na kratko. Naš interes, se pravi, študentov, zaposlenih in tistih rektorjev, ki
               so podpisali to izjavo, je bil, da se zakon iz procedure umakne in da dobimo
               priložnost, da lahko o teh spremembah, ki so pomembne in bodo vplivale na prihodnost
               visokega šolstva v naši državi, demokratično razpravljamo, tako kot se za države z
               demokratično in kjer se spoštuje socialno partnerstvo, da lahko pridemo do te
               elementarne priložnosti, da lahko razpravljamo. Ker tega ni bilo mogoče, ponovno
               pozivam poslance, da zavrnejo oziroma da naj, ko bo to na vrsti, ne glasujejo za ta
               zakon, Vlado pa, da to umakne.</p>
               <p>Rad bi opozoril na nekaj dilem, ki so se danes kljub vsemu odprle, pa niso povsem
               povezane s tem zakonom.</p>
               <p>Kar se tiče naravoslovja in tehnike, je bilo veliko zelo pavšalnih trditev. Trditev,
               da je naravoslovja v Sloveniji premalo, ne drži. Je v povprečju primerljivo z drugimi
               evropskimi državami. Drži v enem delu za tehniko. Ampak, seveda, ali naj zdaj
               pozivamo mlade, naj gredo študirat za gradbene inženirje - to je hotela prof.
               Kocijančičeva povedati, da se ne da kar tako usmerjati ljudi, kot so včasih delali to
               inženirji duš. Poglejte si zdaj! Kam naj gredo? Gradbeni inženirji so brezposelni!
               Uničili smo vsa gradbena podjetja, zdaj naj pa mlade nagovarjamo, naj gredo študirat
               za gradbene inženirje! Ali je tu kakšna logika v tem? Ni, kajne? Po moje kakšne resne
               logike ni. Drugič. Poglejte si, koliko zasebnih fakultet se ukvarja in je bilo
               ustanovljenih za tehnične poklice! Koliko, gospe in gospodje? Niti ena! Niti ena!
               <stage>/Oglašanje v ozadju./</stage> Ena, okej. Skratka, od tistih, ki so bile ustanovljene, jih
               lahko procentualno zmerite v manj kot 5%.  Zakaj? Zato, ker niso profitabilne. Ker se v glavnem na
               zasebni fakultetah ustanavljajo razne komercialne, razne ekonomije, razne
               administrativne, vse mogoče, tam, kjer je velik posel. Zahtevne fakultete seveda
               ostajajo v domeni javnega šolstva, ker so stroškovno in sicer zahtevne. Zdaj pa, kje
               je dodana vrednost? Pojdite si pogledat, kdo predava na zasebnih fakultetah! Koliko
               jih boste našli, ki ne predavajo na javnih fakultetah še hkrati? Kje je tu
               kakršnakoli dodana vrednost v znanju, če profesor <q>"tezgari"</q> popoldne na zasebni
               fakulteti, dopoldne pa dela na javni, z istimi papirji?</p>
               <p>In zdaj še okrog tega, kar nima z argumenti, ki so bili danes spret zavrnjeni, da ni
               nujno zdaj okrog akreditacije to na hitro pripeljati in okrog te politizacije
               NAKVIS-a. Mimogrede, zgodba o tistem Zakonu o visokem šolstvu pri takratnem ministru
               Zupanu - jedro te zgodbe je bilo, ker je bilo spet v zakon položeno, da lahko
               politična oblast vpliva na izvolitev rektorja. To je pisalo v tistem zakonu takrat,
               ko smo ga tako ostro napadali in kritizirali, ker je bila ogrožena avtonomija. In
               zdaj gre za nekaj podobnega, kar se tiče NAKVIS-a.</p>
               <p>Znižanje oziroma to odprtje pedagoške obveznosti je argumentirano z zniževanjem
               stroškov. To je ključen argument - naj učitelji delajo dvakrat več, ker bo to ceneje.
               Seveda, odpuščanje nekega profesorja, ki ga delate 20 let, ker ne rastejo na hruškah,
               je družbeno tako velika škoda, da je vprašanje, kaj s tem dobite. Ampak, mi varčujemo
               na visokem šolstvu, medtem ko je skupina držav, ki ne samo, da ni poseglo v šolstvo,
               ampak je povečalo sredstva za visoko šolstvo, in gospod Rončevič to natančno ve, je
               skupina držav v Evropi, ki je za več kot 10% povečalo sredstva za visoko šolstvo -
               ker verjamejo, da je to edina pot, ki vodi iz krize. Ne pa, da boste vi privarčevali
               na izobraževanju. Saj, kako pa delate kakovostna delovna mesta - tako, da pakirate
               škatle, najbrž ne. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Zdaj dajem besedo Vladi, saj drugih prijavljenih ni več. Ob tem bi tudi predlagal, da
               se s tem tudi začne razpravo o sklepih. Imamo dva predloga sklepov. Enega, ki bi ga
               kar dopolnil s tem naknadno predlaganim, sicer bo zelo zabavno odločanje, če bomo o
               tem čisto na koncu odločali, je predlog predlagateljev, ki obsega prvotno 6 in s tem
               dodatnim sklepom, ki ga dodajam zraven, jih je 7. Drugo pa je predlog 4 sklepov, ki
               so jih predlagale poslanske skupine koalicije. Glede na proceduro in ker so
               enakovredni sklepi, ki pa se med sabo izključujejo, bom najprej dal na glasovanje
               sklepe predlagateljev, vključno s tem naknadno predlaganim 7. sklepom, ki ste ga
               prejeli tudi v pisni obliki. Če ne bodo ti sklepi izglasovani, sicer so drugi
               brezpredmetni, bomo prešli na odločanje o preostalih 4 predlaganih sklepih.</p>
               <p>Zdaj vabim k besedi, če želi, gospo državno sekretarko in gospoda dr. Rončeviča kot
               predstavnika Vlade. Prosim, kdo želi besedo?</p>
            </sp>
            <sp who="SDT6:ŠkrinjarMojca">

               <speaker>MOJCA ŠKRINJAR:</speaker>

               <p>Hvala lepa.</p>
               <p>Lahko smo vsi veseli, da se v Parizu danes dogaja to, kar se - minister podpisuje
               pomemben dokument v zvezi z<gap n="..."/> <stage>/nerazločno!/</stage> In ga tu naknadno opravičujem, ker ni
               prisoten. Vendar menim, da je dogodek v Parizu dovolj pomemben in midva z dr.
               Rončevičem dovolj kompetentna, da znava pojasniti in odgovoriti na vprašanja. </p>
               <p>Druga stvar, ki bi jo želela povedati, je, da bi bilo treba v naši državi preseči
               filozofijo zasebno-javno. Vemo, da imamo izjemno dobre javne univerze, javne šole, da
               imamo tudi dobre zasebne šole in da se na obeh straneh najde kdo, ki bi lahko
               izboljšal svoje delovanje. 
               Tako, da bi bil en velik napredek, ko bi se nehali gledati na zasebno in javno, ampak
               gledamo samo še na tiste, ki so kakovostni ali pa tiste, ki morajo svojo kakovost
               izboljšati.</p>
               <p>Predlagala bi, da bi še nekaj besed povedal dr. Rončević. Še pred tem pa seveda
               pozivam tudi vse, da povedo v okviru socialnega sporazuma še druge sistemske
               možnosti, ki bi spodbudile študij oziroma poklice tudi s tehniko in naravoslovje.
               Nekaj seveda teh sprememb snujemo, se pa strinjam, da z vsemi, ki pripovedujejo, da
               je treba o teh vprašanjih in te rešitve iskati že zelo zgodaj pri majhnih v vrtcu in
               osnovni šoli. Tako, da bomo navdušili s tehniko in naravoslovjem mlade takrat, ko se
               mlad človek najbolj oblikuje. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala, besedo ima še dr. Rončević, prosim.</p>
            </sp>
            <sp who="SDT6:RončevićBorut">

               <speaker>DR. BORUT RONČEVIĆ:</speaker>

               <p>Hvala lepa za možnost še te zaključne besede, v kateri vsekakor ne bom mogel
               odgovoriti na vsa vprašanja in pripombe, ki so bile podane v tej precej dolgi
               razpravi. Bom odgovoril samo na vprašanje, ki ga je gospod Štrukelj postavil na samem
               začetku, s kom pa smo se dogovorili o podaljšanju javne razprave. O tem smo se
               dogovorili z rektorji in od univerz smo dobili pripombe. O tem smo se dogovorili s
               študentsko organizacijo in od njih smo dobili pripombe. Ne govorim, da so bili
               presrečni<gap n="..."/> Gospod Urbanc, midva sva sedela nasproti, ob vas je bila gospa Jelena
               Štrbac<stage>(?)</stage>, smo se dogovorili, da bomo še podaljšali in od vas smo čez dan ali dva
               dobili pripombe, ki so zabeležene v našem informacijskem sistemu. Vsekakor pa niste
               bili navdušeni nad tem, o tem sem pa že govoril. Nismo se pa žal o tem mogli
               pogovoriti z vami, kajti konec julija ste odšli na počitnice, takrat ste tudi
               prekinili začasno socialna dogovarjanja in očitno se vaše počitnice še niso
               zaključile, če lahko sodim po tem, da se še vedno nismo uspeli dobiti. Ali smo se že
               dobili? Še vedno nismo dobili, ministrstvo se tudi, da bi z vami.</p>
               <p>Če gremo naprej, torej javna razprava z vidika ministrstva je še vedno odprta, še
               vedno vsakodnevno dobivamo pripombe in predloge po elektronski pošti. Vsako pripombo
               zavedemo, pregledamo in če je relevantna upoštevamo. Verjetno pa ne moreš upoštevati
               pripombe, ki pravi, premalo denarja je namenjenega za visoko šolstvo, ker to pač
               ureja proračuna, tega mi ne moremo upoštevati. Če sem v tej razpravi uspel pravilno
               razumeti, je pravzaprav ključna težava z večino teh, ki so razpravljali sestava sveta
               NAKVIS. Kljub temu, da zakon ureja celo vrsto novelo zakona, celo vrsto nujnih reči.
               Poglejte, vlada ne bo mogla imenovati nikogar, ki ne bo predlagan. Če vam kakšna
               oseba osebno ali zaradi političnih prepričanj ali zaradi napačnega hobija ni všeč, ga
               pač inštitucije ne bodo predlagale. Vsekakor pa najbrže ne bo držalo dejstvo, da so
               nekatere inštitucije bolj upravičene predlagati kot druge inštitucije. In ne nazadnje
               cela vrsta držav, ki ima zadeve z imenovanjem urejene na tak način kot mi predlagamo,
               je vključenih v ENKA-o.</p>
               <p>Kar se tiče avtonomije na ministrstvu v pogovorih s partnerji in v javnih razpravah,
               vedno znova poudarjamo, da je za nas avtonomija zelo pomembna, da nekatere reči ne
               moremo in ne želimo posegati. Ampak, ko smo danes govorili o tem, da bo sprememba
               sveta NAKVIS-a posegala v avtonomijo univerz, to preprosto ne drži. Mi s to novelo ne
               urejamo organiziranosti univerz. Mi urejamo organiziranost regulatorja kakovosti
               visokošolskega prostora na slovenskem. In to je nekaj popolnoma drugega.  Kar se tiče 63. člena, vedno vsi
               govorite o povišanju pedagoških obveznosti. Kot prvič, o tem se boste seveda
               pogovorili z vašimi rektorji in tudi ministrstvo bo moralo na tak dogovor dati svoje
               soglasje. Se pravi, da bomo imeli tukaj v prihodnosti, katerakoli vlada možnost
               potegniti ročno zavoro, če bomo videli, da se stvari gibljejo v smeri, ki bi zelo
               vplivale na samo kakovost. Jaz sem pa vmes govorili tudi z nekaterimi dekani, ki so
               pa bili veseli, so rekli, o fino, mi lahko pa tiste, ki dobro delajo na takšen ali
               drugačen način, jih pa lahko nadgradimo, lahko pa morda pri nas znižamo obveznost na
               manj kot šest ur, ker smo sposobni sredstva pripeljati na drugačen način noter. Mi ne
               določamo več, po našem mnenju je predlagana ureditev taka, da slovenskim
               visokošolskim zavodom pravzaprav povečuje njihovo avtonomijo. To je zelo enostavno
               dejstvo. In še kar se tiče akreditacije. Večkrat smo slišali, da nismo odgovorili na
               zanikanja univerz. Gospa iz NAKVIS-a, v.d. direktorice, mi nismo nikoli javno
               povedali, da univerze nimajo akreditacij. Mi smo povedali, da obstajajo določeni
               roki, ki ne smejo biti preseženi in da ta nevarnost obstaja. Mi vemo, da vsaka
               inštitucija po slovenski zakonodaji v sedmih letih mora svojo akreditacijo obnoviti.
               Mi nismo povedali, vi ste zanikali nekaj, kar mi nikoli z ministrstva nismo povedali.
               Zanikanje univerz tukaj niso relevantna. Relevanten je zakon, ki je v tem delu
               kristalno jasen. Univerze so se sklicevale na datum vpisa v razvid. To je postopek,
               ki je ločen od postopka akreditacije, ki je posledica tistega postopka in se izvede
               po uradni dolžnosti, tako da ta argument ne drži. Mi se namenoma nismo želeli, smo se
               izogibali javni razpravi o tej temi, da ne bi vzbujali dvoma v celoten visokošolski
               prostor, ampak očitno nam to ni uspelo. Ko pa smo sedeli s predstavniki univerz, so
               nam pa tudi sami priznali, da te zadeve niso tako čiste. Mi se želimo tudi v
               prihodnosti pogovarjati z vsemi visokošolskimi akterji. To tudi gospodje iz
               sindikatov dobro veste, ko smo se na pogajanjih o socialnem sporazumu morali zelo
               upreti vaši želji, da bi nekatere zadeve vpisali v socialni sporazum, ko ste želeli,
               da se o tem dogovorimo brez študentov in brez predstavnikov gospodarstva. To imamo v
               zapisniku, ki ste ga potrdili. To imamo v zapisniku, ki je potrjen. Res je
               nesprejemljivo, zato smo se vaši ideji uprli. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Želite repliko? Prosim.</p>
            </sp>
            <sp who="SDT6:UrbancMitja">

               <speaker>GOSPOD MITJA URBANC:</speaker>

               <p>Hvala za besedo. V bistvu zadnjič, ko se vključujem v besedo. Jaz sem poskusil
               slediti celotni razpravi. Priznam, da sem se nekje vmes izgubil, zaradi tega, ker smo
               malo zaplavali. Osnovna ideja, zaradi katere smo se sestali danes tukaj je
               zavarovanje avtonomnosti in kakovosti visokega šolstva. Če je temu tako in če se
               tudi, bom rekel opozicijski poslanci strinjate in vsi ostali, ki smo prisotni na tej
               seji, zakaj še vedno se pogovarjamo o problemih, ki niso rešljivi niti s to novelo
               zakona. Vsi se zavedamo, potrebne so določene spremembe, se strinjamo, smo že dali
               nekaj posvetov in okroglih miz skozi, kjer smo se strinjali, da je to treba
               spremeniti. Bomo to spremenili dolgoročno, dajmo tudi te zadeve, ki so sporne v tem
               predlogu novele spremeniti dolgoročno. Ne rečemo, da je vse tako kot mora biti. Ampak
               takšen način z dvodnevnimi roki, z javno razpravo, katera poteka, tudi ko je
               podaljšanja, tako da se predlog zakona spremeni štirikrat vmes. To ni način. Jaz kot
               predstavnik študentov, pa tudi mladi diplomant, če je to moja prihodnost, ne vem, če
               hočem to videti. Definitivno, dajmo si naliti čistega vina, dajmo odločati o
               določenih zadevah nadpolitično, če se lahko tako izrazim. Govorimo o kakovosti
               izobraževanja, o sliki slovenskih diplomantov v tujini.  Ne gre za moj, tvoj vrtiček, levi, desni vrtiček. Gre
               za resne zadeve. Študentje smo v tem primeru dali na mizo vse, našo prihodnost.
               Odločamo o prihodnosti študentov. Upam, da se bomo tudi zavedali tega, ko bomo
               glasovali o določenih zadevah.</p>
               <p>Sedaj pa še kratka replika. Danes je bilo ogromno povedanega, imamo slabe študente,
               če tako čez palec pogledam, kar je bilo rečeno. Glede na to, da naši študentje
               osvajajo vsa možna priznanja v tujini, dosegajo vrhunske rezultate, so zaposljivi v
               najboljših, ne slovenskih, ampak najboljših podjetjih na svetu jaz ne bi rekel, da
               imamo slabe študente. Imamo slabe javne fakultete. Dvomim, ker naše javne fakultete
               proizvajajo takšen kader. Imamo slabe zasebne fakultete. Težko ocenim. Veliko je
               povedanega brez konkretnih argumentov. In meni osebno se taka razprava ne zdi
               smiselna, niti zdrava za prihodnost našega visokošolstva. Ker, verjamem, da o tem,
               kar se mi pogovarjamo danes tukaj, ne bo ostalo v tej sobi, ampak bo še kdo drug bral
               o tem, tudi tujci in potencialni delodajalci, ki prihajajo v Slovenijo in slišijo:
               javne univerze v Sloveniji imamo slabe visokošolske študijske programe, pa vsi vemo,
               da temu ni tako. Če pa potrebujemo vreči pod vlak določene žrtve zaradi doseganja
               svojih ali parcialnih, političnih ali kakršnihkoli interesov se pa, še enkrat, dajmo
               razmišljati nad politično in reševati zadeve na tak način, da bo dobro za družbo,
               dobro za mlade, za državo konec koncev. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Še gospa Kocijančič.</p>
            </sp>
            <sp who="SDT6:KocijančičAndreja">

               <speaker>ANDREJA KOCIJANČIČ:</speaker>

               <p>Replika. Predlog spremembe zakona, gospod Rončević, posega v avtonomijo državnih
               univerz in ostalih visokošolskih inštitucij in je protiustaven. S tem predlogom
               politika preko Vlade imenuje, izbere člane sveta in ti odločajo o vsebini dela
               visokošolskih inštitucij. Ti odločajo o akreditaciji programov. Ti odločajo o
               ponovnih akreditacijah programov. Ti odločajo o akreditacijah inštitucij.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Javila sta se še gospa državna sekretarka in gospod Rončević ponovno.</p>
            </sp>
            <sp who="SDT6:ŠkrinjarMojca">

               <speaker>MOJCA ŠRKINJAR:</speaker>

               <p>Imenovanje članov NAKVIS je zelo podobno izboru članov za strokovni svet za splošno
               izobraževanje v Sloveniji, ki zadeva vsesplošno izobraževanje od vrtca, osnovne šole,
               srednje šole. Podobno je tudi za strokovni svet za poklicno izobraževanje. Ti sveti
               sprejemajo različne programe, naj bo to program osnovne šole, alternativne osnovne
               šole, zasebne osnovne šole, srednje šole splošne, gimnazije, spremljajo programe
               izbirnih predmetov, sprejemajo učne načrte, pa vse poteka čisto v redu.</p>
               <p>ZOFVI s tako sestavo sveta in s takim načinom izbora je nastala v 90. letih pod
               vladavino ministra dr. Gabra. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Gospod dr. Rončević je svojo razpravo umaknil. Drugih prijavljenih ni. <gap n="..."/><stage>/oglašanje
               iz klopi./</stage> Gospa Potrata, sem se že skoraj začudil<gap n="..."/></p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Ja vem, da je vaše začudenje vedno brezmejno<gap n="..."/><stage>/oglašanje iz klopi./</stage></p>
               <p>Moje pa bo, ko bomo enkrat lahko normalno razpravljali na nujni seji in sprejeli
               sklepe, ki bodo odražali dejansko stanje na seji odbora.</p>
               <p>Jaz bi vas rada opozorila, da je bilo veliko govora o varčevanju,  o stroških, o marsičem. Pred seboj imam
               tabelarni pregled iz te znamenite OECD-jeve študije, ki govori o številu učiteljev na
               tisoč prebivalcev. To namreč očitno je pri 63. členu, da so učitelji temeljni
               strošek, ki ga je treba karseda zmanjševati, če hočemo privarčevati in kaj koristi
               narediti za to državo. Ampak poglejte. Katerokoli rubriko pogledam v vsaki rubriki je
               Slovenija pod povprečjem tako OECD-ja, tako držav, ki so posredovale vse podatke po
               posameznih kategorijah, kot 21 članic EU. Gre za razliko, če grem od tistega
               kumulativnega podatka, za razliko, poglejte, Slovenija ima, zaokrožujem, 106 na
               tisoč. Podatek za kumulativni za OECD je 117, za tiste, ki so posredovali podatke 118
               in za EU 114. Ampak bolj skrbi to, da je podatek za to koliko učiteljev imamo na
               tisoč je pa od vseh številk, ki jih je tukaj mogoče v tej prvi kategoriji, kjer so
               tisti, ki imajo neposreden stik s študenti samo Brazilija pri 38,3, vsi drugi so
               bistveno višji. Slovenija ima povprečje 48,8, ampak povprečje OECD-ja je 67,5, za te
               države s podatki 62 in Evropske unije 66. Lahko še potem gledamo kako je s
               samostojnimi raziskovalci, asistenti in tako naprej pa si tam pri Sloveniji malo
               podatek dviguje. Ampak Socialni demokrati menimo, če je bil kakšen projekt v
               preteklosti dober je bil to zagotovo projekt mladih raziskovalcev, bi ga bilo treba
               še razvijati.</p>
               <p>Jaz se predstavniku Študentske organizacije zahvaljujem za opozorilo, ki ga je
               povedal, da je pravzaprav taka pavšalna ocena, kjer govorimo o tem kakšno je znanje
               naših diplomantov, zelo nevarna in dvorezna reč. Ker bi vsak, ki ima s tem opravka,
               in ta podatek citira, moral povedati, da je vsaka inštitucija odvisna ali odgovorna
               za izobraževanje do tiste liste. Da pa ji mora potem vsaka naslednja stopnja opraviti
               tisto, kar ji program narekuje. In tudi zaposleni morajo v praksi v delovnem postopku
               znati izkoristiti tisti potencial, ki ga diplomant prinese. Če ga pa nimajo, mu pa
               morajo omogočiti, da si potrebna znanja ali veščine še pridobi.</p>
               <p>Ampak sedaj tu lahko mi razpravljamo o tem, kolikor časa hočemo. Jaz hočem samo to
               povedati, da mi sami ne znamo ceniti svojih dosežkov. Hočemo na vsak način razlagati,
               kako smo zanič. Jaz pa mislim, da nimamo slabega šolskega sistema in da se to da na
               različnih mestih preverjati, da imamo dober šolski sistem .</p>
               <p>Sedaj pa, da se ne bom potem še v zvezi s sklepi oglašala bi pa takole rekla. Nič
               nismo slišali o tem o konfliktu interesov med odločevalci, izvršno vejo oblasti in
               tistih, ki so tudi vključeni v visokošolsko izobraževanje po različnih poteh, in ne
               želim v to področje sedaj na koncu segati. Ampak ko smo sestavljali zahtevo ali
               predlog za sklic te nujne seje, takrat še nismo poznali poziva vseh visokošolskih
               deležnikov k umiku zakona. Zato, gospod predsednik, je morebiti tisti sklep, ki
               predlaga umik zakona iz procedure na Vladi se vam zdi nekoliko nenavadno, da je na 7.
               mestu. Ampak mi smo sklepe oblikovali glede na tisto, kar smo  sami ob teh postopkih, ki so, mislim da v
               razpravi dobili dovolj argumentov za to, da naši sklepi stojijo, da so argumentirati
               in da skušamo z njimi vpeljati tisto, kar resolucija o normativnem delu vlade govori,
               kar govori o socialnem dialogu in vsem drugem. Seveda, če bi se ta odbor bil sposoben
               dogovoriti, da sprejme sklep o umiku zakona iz procedure bi bilo to najbolje. Bom
               zelo presenečena pa upam, da mi bo dano biti presenečena, da bo koalicija tokrat
               vendarle priznala, da je kaj slišala na tej seji. Če ne, jaz lahko z njimi soglašam,
               da je bolje brati časopis ali se sprehajati kje zunaj po čistem zraku, ne pa tukaj,
               ta smrad vohati, ki ga tukaj vohamo, če bo koalicija sprejela tiste sklepe, ki jih je
               predlagala, ker to pa je v resnici že drugič tak poizkus. Mi smo enkrat že imeli
               nujno sejo zlasti s srednjimi šoli in reorganizacijo srednjih šol, kjer smo mi
               trdili, da je nekaj slabo, koalicija je pa sprejela, da je tisto zelo dobro in vse v
               redu. Jaz samo, potem ne vem, zakaj jih toliko trdi, da je to slabo. Ne bom rekla,
               ali smo v gluhi lozi ali kje smo, da se ne slišimo. Jaz nikakor ne morem sprejeti
               predlaganih sklepov koalicije, čeprav so jih podpisali vsi koalicijski partnerji. Ne
               vem, jaz se čudim temu, da se kot poslanke in poslance, so se nekateri pripravljeni
               spraviti v položaj, kjer je funkcija DZ anulirana, ker smo v DZ pripravljeni kimati
               vsemu tistemu, kar vlada prinese, oprostite, da tako rečem, kakorkoli že je, ker je
               tisto dobro, ker je naredila koalicijska vlada. Jaz ne vem, kako je to združljivo s
               tistim k čemur nas vedno pozivajo konsolidaciji kot povedano, k poenotenju, modrosti
               in ve vem čemu vse. Tega zdrav razum ne prizanese, da bomo sprejeli predlagana
               sklepe, ki govorijo, da je vse v redu in prav. Jaz pozivam tudi koalicijske poslanke
               in poslance, da podprejo vsaj tisti sklep, ki govori, da je treba predlagano novelo
               zakona umakniti z odločanja na vladi in naj se pripravi, če je treba, ko je treba
               Zakon o visokem šolstvu, novelo zakona taka, ki bo reševala pa res tiste ključne
               probleme, vsaj tega v zvezi s financiranjem, ki je res pereč in s strani ustavnega
               sodišča zahtevan. Ne pa, da se spuščamo v to.</p>
               <p>Sedaj na koncu še, ker bi lahko kaj nepremišljenega povedala, če bi s tem začela. Saj
               jaz vem, da ima vlada koncept imenovanja svetom po nekem <q>"Šimencu"</q> oprostite, da tako
               preprosto rečem, kjer se participacija zaposlenih in določevalcev vse bolj zmanjšuje,
               to ni samo NAKVIS, pri katerem se to dogaja. Primerjava z drugimi stopnjami
               izobraževanja in z univerzami je pa le treba resnega premisleka in posebne
               občutljivosti, ker je to o tem govorilo tudi ustavno sodišče, ko je poudarjalo
               avtonomnost univerzitetnega prostora. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Želite še razpravo? Imate besedo.</p>
            </sp>
            <sp who="SDT6:SavšekTomaž">

               <speaker>GOSPOD TOMAŽ SAVŠEK:</speaker>

               <p>Samo eno repliko ali pojasnilo, ker je bilo nekajkrat omenjeno pa tudi sedaj pri
               zadnjem očitek neke pavšalne ocene.  Moram priznati in povedati, da pozna te statistike OECD in ostale
               analize, zelo temeljito spremljamo. Ne želimo biti del neke statistike. Vam lahko iz
               svojega lastnega primera povem, da smo imeli v podjetju razpis, na katerega, v enem
               dnevu, to je bilo tri leta nazaj, ko smo razpisali delovno mesto za kadrovnika,
               informatika in strojnika. Na kadrovnika se je prijavilo 72 iskalcev zaposlitve, za
               informatiko 10 in na strojnika nobeden. Med kadrovniki smo, ker je bil razpis tak, da
               smo lahko širše iskali smo lahko izbirali. Kar smo želeli od magistrov tudi še višje
               izobrazbe, specialistov za informatike so bili različni derivati informatikov, tistih
               pravih programerjev, inženirjev zelo malo in smo težko zbrali. Od strojnikov nismo
               imeli kaj zbirati, ker na prostem trgu jih ni in jih moramo iskati na druge načine in
               privabljati. Ne želimo biti del statistike. To kar govorim, niso neke pavšalne
               ocene.</p>
               <p>Še eno zadevo bi rad povedal, ker nisem želel tako odreagirati, ker sem pa ravno pri
               besedi. To kar sem danes govoril se nisem izmišljeval in si nisem poskušal izmisliti
               neko novo zgodbo, kar mi je bilo očitano. To isto sem govoril tudi pred tremi leti,
               ko je takratna vlada pripravljala resolucijo oziroma nov razvojni inovacijsko
               strategijo in načrt razvoja visokega šolstva. To isto smo podarjali in govorili.
               Nekatere zadeve so bile vključene v te programe in mislim, da je čas, da se ti
               programi, dolgoročni programi začnejo tudi uresničevati. Ni to od danes do jutri,
               ampak dejansko zadeve spremljamo že leta in javno opozarjamo.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Še vi ste želel besedo? Prej ste edini izpustil svoje ime in priimek, povedal
               ste institucijo. Predlagam, da to storite v mikrofon, zaradi kolegov, ki v eni drugi
               sobi pišejo magnetogram te seje.</p>
            </sp>
            <sp who="SDT6:MarinčičMarko">

               <speaker>MARKO MARINČIČ:</speaker>

               <p>Visokošolski sindikat Slovenije.</p>
               <p>Moram samo na eno stvari odgovoriti pa na hitro, ker je bilo tukaj izrečeno, kar ne
               drži in je navadna laž. Da bi mi predstavniki sindikatov pri pogajanjih o socialnih
               sporazumu na kakršenkoli način poskušali izrivati študentsko organizacijo ali
               kogarkoli drugega. Ne vem od kod. Lahko kolega Urbanc potrdi, kako je s to stvarjo.
               Mi smo nasprotno ves čas insistirali, da je treba v to razpravo vključiti še
               marsikoga drugega, univerze, študentsko organizacijo. Delodajalci so imeli možnost
               sodelovati pri razpravah pa jih ni bilo zraven. Predstavniki delodajalcev se niso
               udeleževali, naj na to spomnim, ker je bila danes ta tema načeta. Razprava o
               socialnem sporazumu v delovni skupini jih ni zanimala. Ne vem, iz kakšnih razlogov,
               pa je pomembna iz tega stališča. Mi smo vztrajali, da je treba v to razpravo
               vključiti veliko širši krog. Jaz mislim, da se tukaj danes ponavlja tisti simptom.
               Vtis sem imel celo pri nekaterih razpravah, naj mi poslanci ne zamerijo, ampak včasih
               sem imel vtis, da so posamezni poslanci enostavno pozabili, da so prisotni tudi
               ljudje, ki se na te stvari dobro spoznajo, se pravi, na visokošolski sistem, da ne
               govorim o ljudeh, ki v tem visokošolskem sistemu samo delamo ali študiramo. To je
               očitno popolnoma nepomembno.</p>
               <p>Glede akreditacij. Jaz mislim, da ta tema mora zginiti z dnevnega reda. Akreditacije
               državnih univerz, to je problem države in univerz. To ni problem nas, ki poučujemo,
               to ni problem študentov. Država, ki je po ustavi odgovorna za te univerze naj to
               stvar uredi. Samo to je.</p>
               <p>Glavna tema je vendarle finančna. Univerze so sedaj finančno potisnjene v kot in
               sicer na neki protiustavni podlagi. Če to ni resen problem, potem res ne vem o čem
               tukaj govorimo. Kaj se bo zgodilo jeseni, ko dejansko univerze niti s pomočjo
               odpuščanja ne bodo mogli rešiti te situacije. Tukaj bo politična odgovornost, še
               enkrat moram to povedati, 
               politična odgovornost bo padla na Državni zbor, ki ni sprejel Zakona o financiranju
               državnih univerz, ki bi ga bil dolžan sprejeti najpozneje do februarja letos. Vse kar
               se bo dogajalo se bo dogajalo v znamenju tega.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Ugotavljam, da razpravljavcev ni več, gospa Potrata.</p>
               <p>Torej, lahko preidemo na odločanje. Zdaj predlagam, da o obeh predlogih sklepov
               odločimo v paketu, ampak najprej bomo odločali tako kot so bili predloženi ob
               predlogu predlagateljev, s tem, da predlagam, da se ga dopolni s tem sedmim sklepom,
               čeprav je bil naknadno vložen, ker potem predstavlja to neko zaključeno celoto. Se s
               tem strinjate? Gospod Veber, prosim.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>No, glede predloga, da se naj glasuje v paketu, mislim, da to vendarle ni korekten
               predlog. Slišali smo, da je izjemno pereč problem financiranje univerz in posamezni
               sklepi se nanašajo prav na to, da Vladi Republike Slovenije predlaga odbor, da
               predlaga predloge pri pripravi proračunov za leto 2012 in 2014 in to je ključen
               problem. Menim, da ministrstvo ni opravilo svoje naloge, če zgolj in samo sledilo
               napotke verjetno predsednika vlade. Ministra si vedno predstavljamo v vladi, da je
               odgovoren za svoje področje in da poskuša izboriti za svoje področje tudi primerno
               proračunsko pogačo oziroma delež proračunske pogače. Ocenjujemo, da ta naloga ni bila
               opravljena. Mislim, da bi bilo koristno za ministrstvo, da danes odbor sprejme tak
               sklep, ker imate potem tudi vi kot resorno ministrstvo dodaten argument, dodatno
               podporo odbora Državnega zbora, ki je pristojno za obravnavo teh problemov, da to
               tudi uveljavite in udejanjite. Po mojem mnenju bi vendarle morali resno se vprašati
               pri vsakem sklepu za kaj gre in ali so ti sklepi slabo namerni tako za ministrstvo
               kot za državo, kot za izobraževanje ali pomagajo reševati probleme. Po naši oceni,
               poudarjam, resnično ministrstvo v tej fazi ni opravilo svoje naloge in je zgolj
               sledilo pavšalni odločitvi za toliko sredstva v vseh področjih znižati ne glede na to
               kaj se bo zgodilo. Zgodilo se pa bo, da bomo sesuli javno izobraževanje. Lahko
               odkimavate tako ali drugače, vendar brez sredstev se ne da izvajati šolstva
               izobraževanja. Gospodarstvo sicer je pripravljeno financirati deloma, vendar sem
               prepričan, da gospodarstvo v celoti ne bo prevzelo odgovornosti na sebe, da bo
               financiralo študente in profesorje in vse kar je potrebno za to, da ta sistem
               funkcionira, če pa že, je to samo en ozek del študentov. Kaj pa vse ostale veje, ki
               niso neposredno vezane na gospodarstvo? Tako, da predsedujoči, predlagam, da vendarle
               glasujemo o vsakem predlogu posebej, jaz bi bil tudi vesel, če bi se predstavniki
               vlade opredelili do vsakega predloga, ki ga tudi predlagamo kot predlagatelji. In če
               se dotaknem konkretno prvega sklepa, ki ga imamo zapisanega kot predlagatelji,
               govorimo o tem, da je odbor danes dejansko opravil to razpravo, se seznanil z
               nesprejemljivimi in nedopustnimi predlogi za dodatno zmanjševanje avtonomije javnega
               visokega šolstva v Republiki Slovenji, kajti če vlada imenuje predstavnike v svet
               agencije, je to neposredno vmešavanje politike, nesporno. In zakaj bi to uzakonili in
               potem, ko pride druga vlada, bo ponovno iz svojih takšnih in drugačnih političnih
               nadzorov menjala kompletno sestavo, menjavali bomo učne programe in potem se non stop
               vrtimo v zaprtem krogu in ugotavljamo, da smo nekonkurenčni, to pa je zagotovo
               neracionalna poraba sredstev. 
               Tako, da poleg vseh teh sklepov, sicer kot predlagatelj si upam napovedati, da bi
               želel, da glasujemo izrecno tudi o tretjem sklepu, ki govori o tem, da se zagotovijo
               sredstva, vse ostale smo tudi pripravljeni umakniti v kolikor se izglasuje sklep pod
               številko 7, ki smo ga predlagali, da se pravzaprav umakne zakon iz vladne procedure.
               Vendar na financiranje se mi pa zdi, da dejansko moramo opozoriti, ker ta način kot
               je zdaj predviden tako v uredbi, na katero je bilo tudi opozorjeno, je sprejeta v
               nasprotju z našim pravnim redom, potreben je zakon, ni dovolj uredba, ne strinjam se,
               da Državni zbor ni opravil svoje naloge, kajti vlada ni predložila zakona v
               proceduro, da bi to neustavnost odpravili in zato je prav, da ta sklep poskušamo
               sprejeti in predvsem najprej rešiti vprašanje financiranja. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Glede na pripombo predlagateljev, ki jo bom vsekakor upošteval, bomo šli strogo po
               Poslovniku, kar pomeni, da bom najprej dal na glasovanje prvih šest predlaganih
               sklepov Poslanske skupine Socialnih demokratov, vsakega posebej, potem predlagane
               štiri sklepe poslanskih skupin koalicije in skladno z zaporedjem vložitve, povsem
               nazadnje dodatni sklep Poslanske skupine Socialnih demokratov o umiku o predlogu za
               umik Zakona o visokem šolstvu iz obravnave na vladi. Prosim. Jaz običajno sicer rajši
               vidim, da dam celoto, ker dobimo neko zaokrožene logične sklepe, ampak bomo šli pa
               strogo po Poslovniku, to je namreč točno po Poslovniku, kar sem zdaj rekel.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>Glejte, predsedujoči, če bi danes nekdo s strani koalicijskih poslanskih skupin
               prišel sem za govornico in rekel: <q>"podpiramo te in te sklepe"</q>, ki smo jih predlagali
               kot Poslanska skupina Socialnih demokratov, nimam nobenega razloga, da ne bi
               glasovali v paketu. Ampak enostavno teh stališč ni in ni drugače mogoče preveriti
               razmišljanje posameznih poslanskih skupin kot da o tem glasujemo posebej. Bi vas pa
               želel spomniti, da ste na začetku, ko ste odprl to sejo in ko ste predstavljal
               sklepe, vendarle tudi zelo jasno opozoril, da gre za 6 sklepov predlagatelja in
               dodatno še 7. sklep, ki sem ga dejansko tudi v svoji uvodni predstaviti razlogov za
               sklic nujne seje podal, povedal, da bomo najprej glasovali o sklepih predlagatelja in
               potem o sklepih, ki so jih vložile poslanske skupine koalicije. In prosim, če to
               upoštevate.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Zdaj, če gremo točno po Poslovniku je to kar sem povedal prej, potem gre za zaporedje
               predlaganih sklepov, dal bom pa na glasovanje vse sklepe brez izjeme, čeprav se lahko
               teoretično, upajmo, da ne tudi praktično zgodi, da dobimo en zelo zanimiv segedin
               golaž kontradiktornih sklepov, zaradi tega sem mislil iti na paket, ampak če je temu
               oporekano, potem bom šel strogo po Poslovniku, da ne bo naknadno potem še pripomb, da
               je bilo nekaj sprejeto pri čemer procedura ni bila spoštovana. Želi še kdo
               obrazložiti glas? Želite še razpravljati, gospod Jerovšek? Prosim.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Meni je logično, da je opozicija izbrala to področje in da se je lotila prvo šolskega
               ministra in da vihti svoj opozicijski meč in da so v tem smislu tudi sklepi napisani.
               To razumem politično. Bi pa želel reči nekaj okoli prvega sklepa in sklepa zaradi
               takšne intence ne morem podpreti, sem pa mislil prej, ko je bilo v obrazložitvi vodje
               poslanske skupine predloga za sejo, da je šlo za lapsus, ampak vidim, da tu zopet
               pravijo, da so to predlogi za dodatno zmanjševanje avtonomije javnega visokega
               šolstva. Tu pa je nekaj zanimivo, tu pa ste podzavestno tisto <gap n="..."/><stage>/Nerazumljivo./</stage><gap n="..."/>
               nezavedno napisali, da je bila intenca vašega ministra Lukšiča v prejšnjem mandatu
               zmanjševanje ekonomije javnega, zdaj bi pa naj mi dodatno zmanjševali. Jaz se vam
               zahvaljujem za takšno odkritosrčnost. Tega doslej mi nismo očitali,  nismo vedeli, ampak dvakrat ste ponovili
               in to je očitno res. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>O.K. Da dam še<gap n="..."/> V imenu predlagatelja, gospod Veber.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>Samo na kratko, da ne bo kakršnegakoli nesporazuma. Niti z eno besedo nisem omenjal,
               da bi naš minister povzročal enko politično<gap n="..."/> Opozoril pa sem, da ta predlog zakona
               vnaša to zadevo, in da prihodnje vlade, ki bodo prišle, bodo potem ponovno poskušale
               uveljavljati ta politični interes in to je slabo. Tako da, res to izkrivljanje besed,
               sprenevedanje, je nekaj kar san mora skrbeti, gospod Jerovšek.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Gospa Potrata želi še.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Se mi ne da tja hoditi, bom od tod povedala. Gospod Jerovšek, ne vem ali ste
               preslišali dosedanje razprave v tem mandatu, ampak ob ZUJF smo opozarjali prav na to,
               da zmanjševanje sredstev za visoko šolstvo in tisto kar se vpeljuje, posega v
               avtonomijo visokošolskega prostora. Torej pomeni, da je s tem sklepom in s tem
               predlogom zakona samo nadaljevan proces poseganja v avtonomijo, ki je bil že začet.
               Prosim pa, da gospoda ministra Lukšiča, ki je v zadnji fazi prevzel to ministrstvo,
               ne delate krivega za vse kar se je kdaj v visokem šolstvu že zgodilo. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Prehajamo na odločanje. Prehajamo na odločanje o prvem od predlaganih sklepov
               Poslanske skupine Socialnih demokratov. Želi kdo obrazložiti svoj glas? Ugotavljam,
               da nihče. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
               <p>Ugotavljam, da sklep ni izglasovan.</p>
               <p>Prehajamo na odločanje o drugem od predlaganih sklepov Poslanske skupine Socialnih
               demokratov. Želi kdo obrazložiti glas? Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(10 članov.)</stage></p>
               <p>Ugotavljam, da sklep ni izglasovan.</p>
               <p>Prehajamo na odločanje o tretjem od predlaganih sklepov Poslanske skupine Socialnih
               demokratov. Obrazložitev glasu. Prosim.</p>
            </sp>
            <sp who="SDT6:HercegovacLejla">

               <speaker>GOSPA MAG. LEJLA HERCEGOVAC (PS PS):</speaker>

               <p><stage>/nerazumljivo/</stage> za izobraževanje podpira prizadevanje rektorjev v univerzi za
               zagotavljanje finančne stabilnosti javnega visokega šolstva. Želim povedati
               naslednje. Rektorji so pahnjeni, da sami skrbijo za finančna sredstva, tisto kar je
               res dano za visoko šolstvo, ne zadostuje. Imamo beg možganov iz Maribora, dva najbolj
               znana profesorja odhajata na Kitajsko in moramo se zavedati, da sredstva za visoko
               šolstvo niso pravilno razporejena. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi še kdo obrazložiti glas? Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(10 članov.)</stage></p>
               <p>Ugotavljam, da sklep ni izglasovan.</p>
               <p>Prehajamo na odločanje o četrtem od predlaganih sklepov Poslanske skupine Socialnih
               demokratov. Želi kdo obrazložiti glas? Nihče. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(10 članov.)</stage></p>
               <p>Ugotavljam, da sklep ni izglasovan.</p>
               <p>Prehajamo na odločanje o petem od predlaganih sklepov Poslanske skupine Socialnih
               demokratov. Želi kdo obrazložiti glas? Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
               <p>Ugotavljam, da sklep ni izglasovan.</p>
               <p>Prehajamo na šestega od predlaganih sklepov Poslanske skupine Socialnih demokratov.
                   Želi kdo obrazložiti glas?
               Glasujemo.</p>
               <p>Kdo je za predlagani sklep, naj prosim to potrdi z dvigom rok? <stage>(6 članov.)</stage> Kdo je
               proti? <stage>(9 članov.)</stage></p>
               <p>Sklep ni izglasovan.</p>
               <p>Prehajamo na odločanje o štirih predlaganih sklepih poslanskih skupin koalicije.
               Najprej glasujemo o prvem od predlaganih sklepov poslanskih skupin koalicije. Želi
               kdo obrazložiti svoj glas? Gospa Potrata prosim.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo gospod predsednik. Torej, da boste vedeli in da bo v magnetogramu
               ostalo. Odbor, ne bom imena brala, se je seznanil s predlogi za povečanje avtonomije
               visokega šolstva v Republiki Sloveniji in večje neodvisnosti Nacionalne agencije
               Republike Slovenije za kakovost v visokem šolstvu od politike in visokošolskih
               institucij. Kdor podpre ta sklep, ne zna slovensko in dokazuje, kako smo Slovenci
               slabi v bralni pismenosti. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi še kdo obrazložiti glas?</p>
               <p>Kdo je za predlagani sklep, prvi s seznama poslanskih skupin koalicije, naj prosim to
               potrdi z dvigom rok? <stage>(10 članov.)</stage> Kdo je proti? <stage>(6 članov.)</stage></p>
               <p>Sklep je izglasovan.</p>
               <p>Prehajamo na drugega od predlaganih sklepov poslanskih skupin koalicije. Želi kdo
               obrazložiti glas? Gospa Potrata, prosim.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala. Po mojem trpimo za okvaro sluha, če podpremo ta sklep. Zaradi tega, ker to,
               kar tukaj piše, da odbor podpira prizadevanja ministrstva za izobraževanje in tako
               dalje za povečanje kakovosti, avtonomije, odzivnosti in odprtosti visokega šolstva v
               mednarodni prostor. Zakon sam po sebi, tak kakršen je, vsega tega ne podpira. Omejuje
               prostor delovanja visokošolskih učiteljev in v ničemer ne omogoča in ne zagotavlja,
               zaradi vsega tega, ker je tukaj tudi, da bi odličnost, ki na slovenskih univerzah je
               doma, pride do izraza, zaradi tega, ker kršimo vse, kar je mogoče in je bilo to v
               obilni meri tudi tukaj s strani deležnikov visokega šolstva pojasnjeno. Hvala. Bom
               glasovala proti, se razume.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. </p>
               <p>Kdo je za drugega od predlaganih sklepov, poslanskih skupin koalicije, naj prosim to
               potrdi z dvigom rok? <stage>(13 članov.)</stage> Kdo je proti? <stage>(4 člani.)</stage></p>
               <p>Sklep je izglasovan.</p>
               <p>Prehajamo na odločanje o tretjem od predlaganih sklepov poslanskih skupin koalicije.
               Želi kdo obrazložiti glas? Gospa Potrata, prosim.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Imenovanje sveta po takem sistemu kot je zdaj v predlaganem besedilu, ki ga imamo, je
               nesprejemljivo. Tisto, kar se pa zdaj dogaja, ko se na ministrstvu separatno
               pogovarjajo z različnimi deležniki, me pa spominja na trgovanje na borzi ali kje
               drugje.</p>
               <p>Jaz se sprašujem ali vsi tisti, ki boste danes glasovali za tak sklep, veste kakšne
               so naloge, pooblastila, pristojnosti in vse drugo Nacionalni agenciji Republike
               Slovenije za kakovost v visokem šolstvu. Ali res ne vidite, da čaka na NAKVIS-u
               akreditacija za celjsko univerzo, na kateri je izrazit konflikt interesov. Posamezni
               zaposleni na Ministrstvu za visoko šolstvo so tudi deležniki v teh organih. Imajo
               tudi lastniške deleže v posameznih samostojnih visokošolskih zavodih, o tem nismo do
               zdaj govorili in ne me farbati, da je to brez posebnih interesov. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.  Glasujemo.</p>
               <p>Kdo je za tretjega od predlaganih sklepov poslanskih skupin koalicije naj prosim to
               potrdi z dvigom rok? <stage>(10 članov.)</stage> Kdo je proti? <stage>(6 članov.)</stage></p>
               <p>Sklep je izglasovan.</p>
               <p>Prehajamo še na četrtega, zadnjega od predlaganih sklepov poslanskih skupin
               koalicije. Želi kdo obrazložiti svoj glas? Če nihče drug bom storil sam.</p>
               <p>Namreč, ta sklep izraža tisto, kar je bilo pravzaprav osrednje sporočilo današnje
               razprave, da naj se o problematiki visokega šolstva z namenom prilagoditve strateških
               dokumentov in sistemske zakonodaje takoj sproži široko javno razpravo. Ta poziv
               naslavljamo ministrstvu za izobraževanje, znanost, kulturo in šport. Glasoval bom
               seveda za predlagani sklep. Prosim, gospa Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Jaz bi mogoče z delom tega kar ste rekli in utemeljevali kot pridobitev za podporo
               temu sklepu še lahko do neke mere soglašala, če ne bi namena zadaj videla, ki je
               drugače od tega, zaradi česar smo se danes dobili. Ampak, ta zadnji stavek sklepa, da
               bodo lahko visokošolske institucije postale ključni del slovenskega inovacijskega
               sistema, bi pa moral pri vseh deležnikih visokega šolstva pri vseh institucijah
               pravzaprav prižgati rdečo luč ali pa bi morali reagirati tako kot, če bi, ko pokažeš
               rdečo ruto. Zakaj? Ker to je pa tista teza, da sedaj niso del inovacijskega sistema.
               Sedaj pa niso. Šele z javno razpravo, ki jo bo ta koalicija odprla po nacionalnem
               programu pa strategiji, ki je že sprejeta bomo pa sedaj začeli o tem razpravljati, da
               bo nekaj postalo. Tukaj se razkriva sedaj resnični namen in odnos te koalicije do
               vsega, kar se v slovenski družbi dogaja. Če ni tako kot sami menijo, potem tega sploh
               ni ali pa je slabo. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Glasujemo.</p>
               <p>Kdo je za četrtega, zadnjega od predlaganih sklepov poslanskih skupin koalicije naj
               to potrdi z dvigom rok? <stage>(11 članov.)</stage> Kdo je proti? <stage>(1 član.)</stage></p>
               <p>Ugotavljam, da je tudi ta sklep izglasovan.</p>
               <p>S tem smo izčrpali sklepe, ki jih je predlagala koalicija.</p>
               <p>Prehajamo še na dodatni predlagani sklep, tisti, za poziv, da se umakne Zakon o
               visokem šolstvu iz obravnave na vlade, ki ga je danes vložila Poslanska skupina
               Socialnih demokratov in ste ga prejeli v pisni obliki na klop. Želi kdo obrazložiti
               svoj glas? Gospa Potrata. Prosim.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Jaz bom seveda predlog sklepa podprla in moram povedati, da tudi samo, zaradi tega
               naknadnega glasovanja o tem sklepu sem pri glasovanju o prejšnjih sklepih ostala,
               sicer ne bi imela nobene volje, želje in radosti sodelovati pri tej farsi.</p>
               <p>To je zadnja možnost, da rečemo tisto in sklenemo s tistim pozivom, ki so ga
               deležniki visokega šolstva na nas kot na določevalce v zakonodajnem postopku
               naslovili. Ponavljam. Državni zbor si jemlje pravico samostojno odločati o predlogih,
               ki jih dobi o utemeljenosti teh predlogov in o postopku, po katerem so ti predlogi
               nastali. Samo to bi vam položila na srce, da se, potem ne čudite, če nas javnost ne
               jemlje resno. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p> Hvala. Želi še kdo obrazložiti glas? Gospod Jerovšek, prosim.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa. Tudi jaz se ne bi odločil, ampak sedaj, ko sem slišal, da je bila
               današnja razprava farsa, čeprav so jo predlagatelji predlagali tisti, ki o tem
               govorijo pa mi je jasno, da je to na poseben neprimeren način sproducirano in da je
               itak potrebno take predloge, ki iz farse izhajajo zavrniti. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Odločamo.</p>
               <p>Kdor je za dodatni predlagani sklep Poslanske skupine Socialnih demokratov naj prosim
               to potrdi z dvigom rok? <stage>(6 članov.)</stage>  Je kdo proti? <stage>(10 članov.)</stage></p>
               <p>Sklep ni izglasovan. </p>
               <p>S tem smo izčrpali vse predlagane sklepe.</p>
               <p>Zaključujem to točko dnevnega reda in 10. izredno sejo našega odbora.</p>
               <p>Vsem hvala za sodelovanje, lep pozdrav in srečno. <stage type="time">Seja je bila zaključena 18.
                  septembra 2012 ob 18.27.</stage>
               </p>
            </sp>
         </div>
      </body>
   </text>
</TEI>