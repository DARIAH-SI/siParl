<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZIZŠIM-javna-3-2013-09-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">EB9E059113EC3A00C1257D1F005A79B6</idno>
               <idno type="custom" subtype="day">59111629F1CB7DAFC1257BF100237BD6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=59111629F1CB7DAFC1257BF100237BD6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZIZŠIM-javna-3-2013-09-18.OZIZŠIM" n="3">
               <name>javna predstavitev mnenj</name>
               <date when="2013-09-18"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZIZŠIM-javna-3-2013-09-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZIZŠIM-javna-3-2013-09-18.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR</stage>
            <stage type="title">ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="title">Javna predstavitev mnenj o predlogu Resoluciji o nacionalnem programu za mladino
            2013–2022</stage>
            <stage type="date">(18. september 2013)</stage>
            <stage type="chairman">Sejo je vodil Jožef Kavtičnik, predsednik odbora.</stage>
            <stage type="time">Seja se je pričela ob 10.00. </stage>
            <stage type="mag"/>


            <sp xml:id="SDT6-OZIZŠIM-javna-3-2013-09-18.sp1">

               <speaker>PREDSEDNIK JOŽEF KAVTIČNIK:</speaker>

               <p>Spoštovani prisotni lep pozdrav. Zelo me veseli, da je dvorana Državnega zbora tako
               polna, pomeni, da je velik interes za to javno predstavitev mnenj in zato pričenjam
               javno predstavitev mnenj predlogu Resoluciji o nacionalnem programu za mladino
               2013–2022, ki jo organizira Odbor za izobraževanje, znanost, šport in mladino, kot
               matično delovno telo.</p>
               <p>Odbor je odločitev za organizacijo javne predstavitve mnenj sprejel na svoji 29.
               nujni seji, 4. julija 3012 na predlog poslanke Pozitivne Slovenije mag. Barbare
               Žgajner Tavš. Pozdravljam vse prisotne udeleženke in udeležence javne predstavitve
               mnenj, predlagateljico javne predstavitve mnenj poslanko Pozitivne Slovenije mag.
               Barbaro Žgajner Tavš, predstavnike Ministrstva za izobraževanje, šport, znanost in
               mladino dr. Jerneja Pikalo z ekipo, vse vabljene.</p>
               <p>Torej, na današnjo sejo smo vabili poslanke in poslance Državnega zbora, ki jih prav
               tako lepo pozdravljam, ki bodo prav gotovo pozorno prisluhnili razpravam, predlogom
               in dopolnitvam ter jih po potrebi vložili kot amandmaje.</p>
               <p>Državni svet Republike Slovenije, Vlado Republike Slovenije, Ministrstvo za
               izobraževanje, znanost in šport, predlagateljico Javne predstavitve mnenj, poslanka
               mag. Barbara Žgajner Tavš, Urad Republike Slovenije za mladino, Ministrstvo za delo,
               družino in socialne zadeve, Ministrstvo za zdravje, Ministrstvo za kulturo, Univerza
               v Ljubljani, Univerza v Mariboru, Univerza na Primorskem, Univerza v Novi Gorici,
               Sindikat VIR, Sindikat vzgoje, izobraževanja, znanosti in kulture Slovenije - SVIZ,
               Zveza aktivov svetov staršev Slovenije, Študentska organizacija Slovenije, Dijaška
               organizacija Slovenije, Zavod Movit na mladina, Mladinski svet Slovenije, Sindikat
               Mladi plus, Zavod Mladinska mreža MaMa, CNVOS, Zavod Center za informiranje,
               sodelovanje in razvoj nevladnih organizacij ter drugo zainteresirana in strokovna
               javnost, ki smo jo povabili preko javnih občil. Pozdravljam tudi predstavnike
               sredstev obveščanja ter gledalke in gledalce, ki nas spremljate preko tv zaslonov in
               seveda tiste, ki <stage type="mag"/>(nadaljevanje) st oziroma
               boste prišli na balkon.</p>
               <p>Namen javne predstavitve mnenj je pridobiti mnenja in stališča strokovne in širše
               javnosti k navedenemu predlogu, kot podlago za obravnavo predloga Resolucije na
               matičnem delovnem telesu.</p>
               <p>Do 13. 9., ko je bil odprt rok za vprašanja smo prejeli naslednja vprašanja na katera
               bodo danes iskali odgovore:</p>
               <p>1. Ali Predlog Resolucije o nacionalnem programu za mladino 2013-2022 ustrezno določa
               cilje in merila za razvoj osrednjih področij: izobraževanje, zaposlovanje in
               podjetništvo, bivanjske razmere mladih, zdravje in dobro počutje, mladi in družba ter
               pomen mladinskega sektorja ter kultura, ustvarjalnost, dediščina in mediji?</p>
               <p>2. Ali Predlog resolucije o Nacionalnem programu za mladino 2013-2022 zadovoljivo
               odgovarja na vprašanja doseganja večje socialne vključenosti mladih?</p>
               <p>3. Katere nove ukrepe (torej tiste, ki se še ne izvajajo) vsebuje predlog Resolucije
               o NPM, in ki bodo mladim olajšali prehod na trg dela, manjše neskladje med
               povpraševanjem in ponudbo na trgu dela, več praktičnega usposabljanja in sodelovanja
               z delodajalci?</p>
               <p>4. Ali bo Predlog resolucije o Nacionalnem programu za mladino 2013-2022 s
               predlaganimi ukrepi pripomogel k ozaveščanju javnosti o pomenu aktivnega
               državljanstva, državljanske vzgoje ter sodelovanja javnosti, torej tudi mladih, pri
               javnem odločanju, ki je eno pomembnejših področij kateremu je potrebno nameniti
               posebno pozornost ravno v času mladosti, ko naj bi se učili o aktivnem
               državljanstvu?</p>
               <p>O razpravi bo pripravljen magnetogramski zapis predstavitve, ki bo objavljen na
               spletni strani Državnega zbora.</p>
               <p>Še nekaj tehničnih napotkov. Uvodno predstavitev predloga resolucije bo podala
               predlagateljica, torej poslanka Pozitivne Slovenije mag. Barbara Žgajner Tavš,
               sledila bo predstavitev resolucije s strani predstavnikov Ministrstva za
               izobraževanje, znanost, šport in mladino dr. Jerneja Pikala. Po uvodnemu delu bo
               sledila razprava, vprašanja in komentarji udeleženk in udeležencev. Vse, ki bi radi
               razpravljali prosim, da izpolnite prijavnico k razpravi, ki jo imate na klopeh ter jo
               oddate meni oziroma mojim strokovnim sodelavcem, tako da bom lahko vsakemu napovedal
               razpravljavko in razpravljavca torej, da bom lahko vsakega tudi predstavil.</p>
               <p>Vse razpravljavce prosim, da svojo predstavitev omejite na sedem minut. Nekaj razprav
               je bilo sicer najavljenih, vendar vseeno vas naprošam, da kljub temu še enkrat
               izpolnite prijavnico ter jo oddate tukaj meni na mizo. Odmor ni predviden. Obveščam
               vas, da si med potekom predstavitve mnenj v avli pred dvorano lahko postrežete s
               pijačo. Tam so na voljo tudi pisni izdelki. En pisni izdelek je sicer že podan. V
               kolikor pa ima še kdo pripravljen kakšen izdelek, pa prosim, da ga oddate tukaj, da
               ga lahko ustrezno pripravimo, fotokopiramo in damo na vpogled tudi ostalim.</p>
               <p>Resolucija Nacionalnega programa za mladino 2013-2022 je pomemben dokument, ki
               predstavlja platformo za vse izvedbene načrte, podzakonske akte, kot tudi zakone, ki
               bodo mladim pomagali pri lažjem in kvalitetnejšem vključevanju v družbo. Ukrepi so
               usmerjeni v izboljšanje razmer na vseh področjih, kjer mladi živijo, se izobražujejo
               in delujejo. Predvsem, gre pri tem za to, da bi mladim omogočili aktivnejše
               sodelovanje v družbi, kjer naj izkoristijo ves svoj ustvarjalni in delovni potencial.
               Zato sem še posebej vesel te javne predstavitve in zato k besedi vabim
               predlagateljici javne predstavitve mnenje poslanko Pozitivne Slovenije mag. Barbaro
               Žgajner Tavš.</p>
            </sp>
            <sp xml:id="SDT6-OZIZŠIM-javna-3-2013-09-18.sp2">

               <speaker>MAG. BARBARA ŽGAJNER TAVŠ (PS PS):</speaker>

               <p>Hvala lepa predsednik. Spoštovane gostje in gosti, spoštovane kolegice, kolegi in
               seveda spoštovani minister z ekipo. Vsi skupaj prav lepo pozdravljeni. Moram reči na
               začetku, da sem vesela, da je matični odbor sprejel pobudo, ki se je rodila v
               pozitivni Sloveniji, tudi v sodelovanju z nekaterimi predstavniki mladih organizacij,
               torej, da je odbor sprejel pobudo in <stage type="mag"/>(nadaljevanje) sklenil, da bomo vsi skupaj opravili javno razpravo o tako
               pomembnem dokumentu, kot je nacionalni program za mladino za prihodnje obdobje, gre
               za obdobje 1013-2022.</p>
               <p>Pa naj začnem s stavkom, ki verjamem, da ga vsi skupaj dobro poznamo "na mladih svet
               stoji". To je ničkolikokrat slišan stavek, ki upam, da ne bo postal ali ostal zgolj
               neka izrabljena fraza. Jaz upam in želim, da bo, predvsem zato, ker se zavedamo, da
               vsi cvetovi bodočnosti so v semenu sedanjosti, da bomo to razpravo vodili k nekemu
               skupnemu cilju, ta cilj pa je seveda, da resolucija, ki je pisana za prihodnje
               obdobje ne bo ostal mrtva črka na papirju, ampak da bo vsebina tista, ki bo tudi v
               okviru podzakonskih aktov pomenila en velik korak naprej za ključno populacijo, ki
               sem jo omenila na začetku, se pravi za mlade. Kor rečeno na mladih svet stoji in upam
               in želim, da ta stavek ne bo ostal zgolj fraza, da bo že danes začel udejanjati svoje
               konkretne korake v prihodnost.</p>
               <p>Različne raziskave, kot tudi vsakodnevne novice, zaskrbljujoči statistični podatki in
               res kritično zaskrbljujoča občutno odseljevanje mladih, predvsem izobraženih ljudi,
               zahtevajo od vseh nas ukrepe in odločne odgovore na težave in izzive mlade
               generacije. Mnogi to generacijo, generacijo, ki je danes pred nami imenujejo že
               generacija izgubljenih priložnosti. Nacionalni program za mladino, ki določa
               strategijo za nadaljnjih 9 let je izhodišče na podlagi katerega moramo čim prej s
               pravilnimi odločitvami, domišljenimi ukrepi in tudi z zadostnimi finančnimi sredstvi
               spremeniti tok in mladim generacijam omogočiti boljše oziroma sploh možnosti za
               boljšo prihodnost.</p>
               <p>Ker mislim, da je primerno in skoraj samoumevno, da v Državnem zboru omogočimo javno
               razpravo oziroma predstavitev mnenj o, rekla sem že, tako zelo pomembnem dokumentu,
               sem torej tudi predlagala današnjo razpravo. Dokument, ki je pred nami zajema
               področje izobraževanja, bivanjskih razmer, zaposlovanja, zdravja, kulture in mladih
               ter družbe. In pav področju mladih in družbe, katerega cilj je med drugim tudi
               spodbujanje participacije mladih vidim osnovo in predpogoj za uspešno in učinkovito
               sledenje zastavljenim ciljem na vseh ostalih področjih. Zato bodo vsi izpeljani
               ukrepi učinkoviti zgolj toliko, kolikor bomo v prvi vrsti uspešni pri uresničevanju
               cilja spodbujanja aktivnega sodelovanja mladih pri upravljanju javnih zadev. Pri tem
               mislim predvsem na izboljšanje možnosti za strukturni dialog pri oblikovanju javnih
               politik, ki jih zadevajo, čemur poziva tudi Resolucija Sveta Evropske unije o
               prenovljenem okviru sodelovanja na področju mladine za obdobje 2010-2018. No, in v
               tem kontekstu moram omeniti tudi, da smo konkretno v okviru Poslanske skupine
               Pozitivne Slovenije začeli peljati aktivnosti, ki bi mlade vključili tudi v rese
               aktivno možnost oziroma, ki bi jim dali možnost za aktivno sodelovanje pri
               oblikovanju politik, ki se jih dotikajo na tisti osnovni ravni, še preden pridejo
               dokumenti v Državni zbor. Jaz upam in želim, četudi so bila do sedaj stališča vlade
               na to vprašanje negativna, gre za možnost vključevanja mladih naj si bo v okviru
               Ekonomsko-socialnega sveta ali v kakšen drug organ, da se bo postopoma, tudi to
               stališče spremenilo in da bomo z Vlado Republike Slovenije našli skupni jezik, kje pa
               so tiste možnosti, da se mladi vključijo v tej prvi fazi v oblikovanje politik,
               predvsem pri izražanju stališč, ki so tako zelo pomembna.</p>
               <p>Strukturiran dialog z mladimi moramo vzpostaviti na vseh nivojih in pri vseh korakih
               oblikovanja in sprejemanja odločitev. Kot rečeno od tista osnovnega<stage type="mag"/>(nadaljevanje) ali pa od osnovne priprave izhodišč do
               končnega sprejema akta v Državnem zboru.</p>
               <p>No, če ob tem izpostavim dva ključna problema, s katerimi se mladi danes soočajo, to
               sta zaposlovanje, to verjamem, da se vsi strinjamo, da je to eden ključnih problemov
               mladih danes in pa seveda tudi primerno stanovanje. Jaz niti ne bom v tem trenutku
               omenjala statističnih podatkov, verjamem, da bosta v nadaljevanju v razpravi mladi
               sami omenili kakšni so statistični podatki, nedvoumno so zaskrbljujoči. Verjamem pa,
               da bodo nekateri ukrepi, ki so že pripravljeni, da pomenijo korak naprej, tudi pri
               reševanju tega problema, ampak kot rečeno, več o tem kasneje.</p>
               <p>Trdno sem prepričana, da moramo mladim omogočiti sistemski vpliv na to, kakšna
               delovna mesta potrebujemo. Prvo in zadnjo besedo bo tako ali tako imel trg, vsaj
               določen vpliv pa moramo imeti tudi sami in tudi politika. Politika je tukaj tudi
               zato, da prepreči, da današnja mladina ne bi postala generacija "prekercev",
               prisiljenih podaljševati bivanje pod streho svojih staršev zgolj zato, ker nimajo
               možnosti, da bi dobili redno zaposlitev in da bi seveda posledično dobili kredit, da
               bi si uredili bivanjske razmere. Jaz pravim, da se mi zdi izjemno krivično, da kažemo
               s prstom zgolj na mlade, da neodgovorno podaljšujejo študij in seveda udobno bivajo
               pri starših. To udobno bivanje pri starših ni vedno tako udobno, kot se zdi na prvi
               pogled. Jaz verjamem,da je želja vsakega mladega, da se čim prej osamosvoji in da si
               ustvari svojo družino, zato pa je nedvoumno potrebno ustvariti v prvi vrsti podporno
               okolje.</p>
               <p>S prstom je potrebno kazati tudi na banke, tudi na državne in druge subjekte, ki raje
               vidijo, da nova stanovanja že leta prazna propadajo, ker špekulirajo, da bodo tako
               ohranili umetno visoke cene in mnogi še ne zavedajo, da je ta vlak že zdavnaj
               odpeljal. Jaz upam, upam da tudi Zakon o davku na nepremičnini bo v določeni meri
               podal odgovore na to vprašanje, predvsem kar se tiče vzpostavitve regulative na trgu
               stanovanj in da bodo s tem stanovanja postla bolj dostopna tudi za mlade oziroma
               mlade družine.</p>
               <p>Ne nazadnje, kam naj gredo mladi, če jim ne bomo odprli vrata praznih stanovanj,
               novih ali starih, najemniških ali lastniških, niti ni pomembno. Kam pa naj gredo, če
               jih zaradi prekernih služb banke ne bodo odobrile kreditov za dom družini, ki si jo
               želijo. Preštevilni mladi možnosti izbire pravzaprav nimajo. Ne vsi mladi in ne samo
               slovenska mladina, ampak to je tisto, kar nas ne sme zadovoljiti in to ne sme biti
               izgovor, da je kriza vsepovsod v celi Evropski uniji in da se pravzaprav mladi
               vsepovsod srečujejo z enakimi težavami oziroma problemi.</p>
               <p>Tisto, kar je nedvoumno dejstvo danes je, da so težave, ki so se nabirale vrsto let
               prerasle v problem. Vprašanje mladih je vprašanje vseh generacij in je postalo
               odgovornost vseh, tudi, ampak še enkrat poudarjam, ne izključno politike. Konkretni
               projekti, ukrepi na področju različnih ministrstev in seveda tudi finančna sredstva
               za posamezna proračunska obdobja, bodo določeni v izvedbenih načrtih. Ti izvedbeni
               načrti so toliko bolj pomembni za uresničevanje ciljev, kajti resolucija, ki je pred
               nami, je zgolj nek nabor želja, pa ne samo želja, jaz verjamem, da gre tu za vizijo
               politike na dolgi rok, vse ostalo pa bo moralo biti zelo podrobno zapisano v
               izvedbenih aktih in na posamezne izvedbene akte jaz verjamem, da bomo vsi skupaj
               bdeli in želim, da bomo imeli tudi moč sooblikovanja določenih rešitev, tudi vi
               predstavniki mlade generacije, ki ste prvi zainteresirani za oblikovanje teh
               posameznih aktov.</p>
               <p>Rekla sem že, da pri oblikovanju in pripravi teh načrtov absolutno morajo mladi
               sodelovati, da bodo leti ti odraz njihovih potreb. Bistvenega pomena in tudi močna
               zaveza vseh sodelujočih ministrstev, ne samo resornega ministrstva,<stage type="mag"/>(Nadaljevanje) pa mora biti zagotovitev zadostnih sredstev,
               s katerimi bodo zastavljeni cilji v resoluciji oziroma nacionalnem programu tudi
               realno izvedljivi v praksi. Tu je posebej pomembna, in to želim poudariti, tudi
               evalvacija posameznih sprejetih programov, sprotna evalvacija tako na področju
               programov, ki imajo namen ali cilj zagotoviti večjo vključitev mladih na trg dela, se
               pravi, zmanjšanje brezposelnosti, kot vseh ostalih. Še enkrat poudarjam in upam, da
               bo tudi ministrstvo prevzelo odgovornost za sprotno evalvacijo sprejetih programov.
               Pa ne samo resorno ministrstvo, gre za številna druga področja oziroma ostala
               ministrstva. Enako pomembna bodo pri tem proračunska sredstva kot tudi evropska
               sredstva, pa seveda dobro sodelovanje vseh, ne nazadnje pomembno vlogo igrajo tudi
               lokalne skupnosti. Zato je zelo pomembno, da bomo v prihodnje znali delovati
               povezovalno. Mogoče je to tisti segment, ki je v preteklosti manjkal v politiki - da
               bodo programi posameznih ministrstev omreženi, usklajeni in da bomo znali pri iskanju
               in oblikovanju najboljših ukrepov pogledati tudi izven nekih ustavljenih okvirov, ki
               smo jih vajeni. In tu želim omeniti tudi določene specifike posameznih regij znotraj
               naše države.</p>
               <p>V Sloveniji smo dolgo čakali Zakon o javnem interesu v mladinskem sektorju. Zdaj smo
               končno v času sprejemanja krovnega strateškega dokumenta za mladino. Rekla bom, ne
               izpuščajmo možnosti sodelovanja. Zato in temu je v osnovi namenjena današnja javna
               predstavitev mnenj, da preden sprejmemo tako pomemben dokument, slišimo mnenja,
               stališča in pobude vseh zainteresiranih, predvsem pa mladih.</p>
               <p>Če mi dovolite, za konec te uvodne predstavitve mogoče neko misel ali pregovor, za
               katerega želim, da postane vodilo današnje javne razprave: "S tem, da jo spominjamo
               na včerajšnji dan, ne moremo zadovoljiti mladine danes. Moramo ji ponuditi nekaj, kar
               pričakuje mladina od jutrišnjega dne." Hvala še enkrat, da je prišlo do sklica javne
               predstavitve mnenj. Vsem, ki boste sodelovali v današnji razpravi, pa želim strpen in
               čim bolj učinkovit dialog. Hvala lepa.</p>
            </sp>
            <sp xml:id="SDT6-OZIZŠIM-javna-3-2013-09-18.sp3">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa predlagateljici javne predstavitve mnenj mag. Barbari Žgajner Tavš.</p>
               <p>Samo dodatno pojasnilo: za uvodnike predlagatelja javne predstavitve mnenj in
               predstavnike ministrstev ni omejitve časa.</p>
               <p>Zdaj dajem besedo predstavniku Ministrstva za izobraževanje, znanost, šport in
               mladino dr. Jerneju Pikalu.</p>
            </sp>
            <sp xml:id="SDT6-OZIZŠIM-javna-3-2013-09-18.sp4">

               <speaker>DR. JERNEJ PIKALO:</speaker>

               <p>Spoštovani gospod predsednik, članice in člani odbora, poslanke in poslanci, predvsem
               pa vsi mladi in zainteresirana javnost, najlepše pozdravljeni vsi!</p>
               <p>Moram reči, da mi je v izjemno veselje, da sem lahko danes v tem visokem zboru in da
               v tem visokem zboru danes predstavljamo nacionalni program za mladino. Vesel sem
               zaradi tega, ker končno po vseh teh letih, od takrat, ko so bile inicirane raziskave,
               in od takrat, ko je bila inicirana ne nazadnje zadnja velika, vseobsegajoča
               raziskava, in to je Mladina 2010, bilo je leta 2011, od takrat je minilo kar nekaj
               časa in tako dolgo je trajalo, da smo pripravili ta nacionalni program. Bilo je
               potrebnega kar nekaj usklajevanja, napora vsaj dveh mojih predhodnikov, pa seveda
               največ tistega, kar so opravili, pod narekovaji rečeno, na "našem" uradu za mladino.
               Pod narekovaji zato, ker na podlagi tega programa in na podlagi vsega tistega, kar je
               Urad za mladino Republike Slovenije počel, jaz urad vidim kot <stage type="mag"/>(Nadaljevanje) horizontalni organ. Sicer je res, da je v okviru
               sestave našega ministrstva, ampak tako kot ta program predvideva, je ideja v bodoče,
               da je to tisti organ, ki horizontalno povezuje politike na področju mladih.</p>
               <p>Z mnogimi od vas sem se srečeval na 12 regijskih predstavitvah. Kljub temu, da
               ponavadi nacionalni program zahteva samo eno javno predstavitev mnenj, smo bili na
               ministrstvu mnenja, da je treba mlade zainteresirati za mladinsko politiko, da jim je
               treba dati glas, in zaradi tega, kot veste, kot rečeno, z mnogimi od vas sem se
               srečeval, smo opravili 12 regionalnih predstavitev, na katerih smo razpravljali o
               nacionalnem programu za mladino. Ideja je bila zelo preprosta: to, da ne samo danes
               ali samo enostransko podajamo ideje, ampak da pravzaprav od mladih slišimo iz
               vsakdanjega življenja, kaj si mislijo o naših ukrepih, kje vidijo možnosti izboljšav
               in kaj se na tem področju še da narediti. Kar želimo in kar delamo, je to, da bi
               mladinsko politiko dvignili na raven ne enega ministrstva ali še bolj koordinacije
               nekaj ministrstev, ampak, kot je tudi intenca tega nacionalnega programa, na raven
               države, torej na raven horizontalnega, horizontalne politike, kjer je jasno, kako se
               te politike usklajujejo in kako se potem te politike tudi izvajajo. Če hočete, še z
               drugimi besedami, ta nacionalni program nam omogoča, da bomo na enem mestu vedeli,
               kaj delamo, kaj počnemo in predvsem, kam gremo. Je zelo jasen glede tega, z jasno
               ugotovitvijo stanja in tudi z jasnim ciljem, od ugotovitve stanja do cilja so pa
               potrebni ukrepi. In tisto, kar bomo počeli in kar bomo počeli tudi v okviru urada in
               ministrstva, je to, da bomo tisto, kar je spoštovana poslanka omenila, imeli tudi
               posebno enoto za evalvacijo teh politik oziroma teh ukrepov. To enoto bomo ustanovili
               točno zato, da bi vseskozi in sproti evalvirali mladinske politike, kot rečeno, na
               ravni horizontalnih politik.</p>
               <p>Ne bi bil rad predolg, ampak rad bi rekel nekaj stvari o tistih zadevah, ki se bolj
               tičejo našega ministrstva. To pa so: vprašanje izobraževanja, vprašanje aktivnega
               državljanstva in ne nazadnje tudi vprašanje izvedbenih načrtov.</p>
               <p>Kar se tiče izobraževanja, se mi zdi nekaj pomembnih premikov v nacionalnem programu.
               Eden je, da uveljavljamo oziroma bomo poskušali uveljaviti čim bolj jasen način
               neformalnega beleženja kompetenc. Kot veste, so neformalne kompetence poleg formalne
               izobrazbe danes tiste, ki omogočajo mladim, da hitreje, predvsem pa uspešneje najdejo
               svoje mesto na trgu delovne sile. Pa ne gre samo za trg delovne sile, gre za več. Gre
               za to, da poleg formalnega izobraževanja ljudje ponavadi imajo tudi hobije, ideje in
               tako naprej, ki jih uresničujejo skozi različne dejavnosti. In prav je, da tudi te
               dejavnosti, torej tisti neformalni del kompetenc, ki jih pridobijo, nekaj šteje.
               Republika Slovenija je na zadnjem formalnem Svetu za izobraževanje bila pohvaljena
               glede te zadeve. Namreč, v okviru civilne družbe, veste, da imamo vsaj en projekt, ki
               je zelo dober, zabeleženje neformalnih kompetenc. Tako smo na dobri poti, da poleg
               tega formalnega izobraževanja, kot rečeno, poskušamo čim bolj zabeležiti in kasneje
               tudi <stage type="mag"/>(Nadaljevanje) uveljavljati vedenje,
               znanje in kompetence, ki se pridobivajo na neformalen način.</p>
               <p>Naslednja stvar, ki se tiče izobraževanja, mislim, da je nek zelo pomemben prehod ali
               prenos, rekel bi, fokusa od kvantitete izobraževanja h kvaliteti izobraževanja. Vse
               politike, ki so v tem smislu predvidene, gredo v smer tega, kar tudi mi na
               ministrstvu počnemo. Torej, ne več neobvladljivega širjenja programov z dvomljivo
               kvaliteto, ampak predvsem v smeri tistih programov, ki zagotavljajo kvaliteto,
               kvalitetno izobraževanje in potem posledično tudi kvalitetno življenje. To je ideja
               vsega skupaj - torej odmik od širjenja, odmik od nebrzdanega širjenja novih idej,
               programov oziroma šol, ampak k temu, da se začnemo pogovarjati o kvaliteti. Tudi kar
               se tiče drugih ukrepov, kot je skrajševanje časa študija, kot so evalvacije bolonjske
               reforme in tako naprej, to je nekaj, česar se bomo ali se na našem ministrstvu zelo
               jasno lotevamo.</p>
               <p>Druga zadeva, ki je tudi meni zelo blizu pri srcu, je vprašanje aktivnega
               državljanstva. Ne bi rad predolgo vas mučil s to zadevo, rad pa bi rekel samo eno -
               mladi so tako močni, samo kolikor participirajo, nič več kot to. Če se ne sliši
               vašega glasu, če ni vašega inputa, kot se to zelo grdo reče, če ni idej, če ni ne
               nazadnje upora ali tudi nasprotovanja, potem se glasu mladih ne sliši. Aktivno
               državljanstvo ne more biti in nikoli ni bilo zgolj kimanje, je tudi nasprotovanje, in
               tega se seveda v dialogu ali, če želite, v strukturiranem dialogu zelo zavedamo.
               Predvsem je pa tu treba reči eno stvar - tisto, kar nam daje ta nacionalni program,
               je to, da o mladih ne bomo več govorili brez mladih. Torej, ne o mladih več brez
               mladih.</p>
               <p>Samo še ena stvar, ki je bolj tehnične narave, to pa je vprašanje izvedbenih načrtov.
               Ko bo danes opravljena ta razprava in bomo dobili pripombe, in potem, ko bo Državni
               zbor sprejel Resolucijo o nacionalnem programu za mladino, bomo takoj pristopili k
               oblikovanju izvedbenih načrtov. Računamo, da bi lahko z njimi zaključili približno v
               treh mesecih. Toliko časa potrebujemo za to, da naredimo izvedbene načrte. In že zdaj
               s tega mesta lepo prosim vse tiste mladinske organizacije, ki pri tem sodelujete, da
               se aktivno udeležite tega procesa pisanja in načrtovanja izvedbenih načrtov. To je
               tisto, kar je pravzaprav najpomembnejše, kajti te izvedbene načrte bomo opredelili z
               jasnim nalogami, predvsem pa jih bomo morali obtežiti z denarjem, in to bo tisto, kar
               bo dajalo takt in vsebino prihodnjemu dogajanju na področju mladinske politike. Hvala
               lepa.</p>
            </sp>
            <sp xml:id="SDT6-OZIZŠIM-javna-3-2013-09-18.sp5">

               <speaker>PREDSEDNIK JOŽEF KAVTIČNIK:</speaker>

               <p>Hvala ministru dr. Jerneju Pikalu za dodatna pojasnila ter za pozitivne besede in
               misli.</p>
               <p>Zdaj odpiram razpravo. K besedi se je prvi javil Miha Mohorko, Mladinski svet
               Slovenije. Vse razpravljavce prosim, da se omejijo na 7 minut. Hvala.<stage type="mag"/>
               </p>
            </sp>
            <sp xml:id="SDT6-OZIZŠIM-javna-3-2013-09-18.sp6">

               <speaker>MIHA MOHORKO:</speaker>

               <p>Spoštovani! Hvala za besed. V svojem prispevku se bom omejil na 4. vprašanje, in
               sicer na aktivno državljanstvo in pomen participacije.</p>
               <p>Glede na čedalje bolj uveljavljen koncept e-participacije in naraščajočega zavedanja
               mladih o možnostih vpliva na odločanje ter sodelovanje pri družbenem upravljanju se
               nam na Mladinskem svetu Slovenije zdi smotrno na tem mestu izpostaviti, da
               predstavlja manko področja e-participacije v Resoluciji o nacionalnem programu za
               mladino eno veliko izgubo tako za mlade posameznike kot za družbo. Mladinski svet
               Slovenije je že lani v času javne razprave predlagal, da bi se v NPM umestilo tudi
               področje e-participacije, vendar ta predlog ni bil upoštevan. Seveda bi bilo treba ta
               predlog podrobneje razdelati pri umeščanju v NPM, in pričakovali smo, da bodo
               pristojni s sodelovanjem strokovnjakov s tega področja idejo ustrezno razdelali.</p>
               <p>Zakaj namenjamo tako velik poudarek participaciji in posledično tudi e-participaciji.
               Mladi so, mladi smo namreč velik družbeni potencial in s participacijo se učijo,
               učimo demokratičnih procesov oziroma delovanja aktualnih političnih sistemov,
               pridobivamo veščine in kompetence, ki so potrebne za delovanje demokracije, kot so
               dogovarjanje, pogajanje, sodelovanje, lobiranje, soupravljanje, odgovornost za družbe
               in podobno. Participacija je osnova za razvoj kompetenc in vrednot pri gradnji
               medčloveških odnosov, sodelovanje v skupnosti, medgeneracijsko sodelovanje, dialog,
               spoštovanje vladavine prava in človekovih pravic. Vse do zdaj navedeno je na nek
               način mogoče dosegati tudi s pristopi e-participacije, katere zametke bi si v
               9-letnem načrtu vseeno želel videti.</p>
               <p>Če se omejim bolj na splošno na participacijo, se lahko na tem mestu dotaknem tudi
               področja spodbujanja participacije in zastopanosti mladih žensk in moških. Področje
               je v resoluciji zelo široko zastavljeno in vsebuje veliko spodbudnih usmeritev, kot
               so, na primer, spodbujanje konvencionalne in nekonvencionalne politične
               participacije, spodbujanje in krepitev stalnih mehanizmov posvetovanj z mladimi,
               promoviranje pomena mladinske participacije, okrepitev informiranja in svetovanja v
               mladinskem sektorju. Vendar pa se v tem široko zastavljenem polju participacije
               izgubilo nekaj zelo pomembnih kazalnikov. Spodbujanje konvencionalne politične
               participacije mladih z upoštevanjem načela uravnotežene zastopanosti spolov vsebuje
               kazalnike, s katerimi naj bi merili delež mladih, ki se udeležijo državnozborskih
               volitev po spolu, delež mladih, ki se udeležijo lokalnih volitev, delež mladih
               poslancev v Državnem zboru po spolu, delež mladih v občinskih svetih ter delež mladih
               članov političnih strank po spolu. Pri vseh navedenih kazalnikih pa nam manjkajo
               kazalniki za dejansko spremljanje obstoja pogojev za izvolitev mladih kandidatov za
               poslance v Državni zbor, mestni in občinski svet ter Evropski parlament. Zato bi na
               tem mestu bilo treba resolucijo dopolniti vsaj z naslednjim kazalnikom, in sicer,
               delež mladih, uvrščenih na liste kandidatov za državnozborske volitve, lokalne
               volitve in volitve v Evropski parlament. Mlade spodbujamo k inovativnim pristopom, k
               drznim in novim ukrepom, vpeljevanju nekih novih zunanjih prijemov, torej k nečemu
               več. Dejstvo je, da bi nacionalni program za mladino, katerega sprejemanje se je
               zavleklo že v mandat tretje vlade, lahko bil na določenih mestih bolj drzen, a hkrati
               ocenjujemo, da je za njegovo sprejetje resnično skrajni čas. NPM-ja ne potrebujemo
               samo mladi, temveč ga kot podlago za umeščanje mladih na agendo vseh politik na
               horizontalni ravni potrebuje naša država. Kljub nekaterih naštetim pomanjkljivostim
               tako lahko rečem, da Predlog resolucije o nacionalnem programu za mladino obsega
               pomembne cilje za dvig participacije mladih na višjo raven, za spodbujanje
               sodelovanja mladih pri javnem odločanju ter dvig kakovosti upravljanja z družbo in
               življenjem v njej. Hvala lepa.</p>
            </sp>
            <sp xml:id="SDT6-OZIZŠIM-javna-3-2013-09-18.sp7">

               <speaker>PREDSEDNIK JOŽEF KAVTIČNIK:</speaker>

               <p>Hvala za vaš prispevek.</p>
               <p>Naslednjo k besedi vabim Tejo Jarc, Mladinski svet Slovenije.</p>
            </sp>
            <sp xml:id="SDT6-OZIZŠIM-javna-3-2013-09-18.sp8">

               <speaker>TEA JARC:</speaker>

               <p>Najlepša hvala. Lepo pozdravljeni!</p>
               <p>Nacionalni program za mladino, NPM, naj bi bil dokument, ki bi moral dolgoročno
               izboljšati položaj mladih v družbi ter omogočiti razvoj mladinskega sektorja in
               mladinskih politik. Bil naj bi tudi dokument, ki naj bi z medresorskim pristopom in
               sodelovanjem vseboval nabor ukrepov za izboljšanje kvalitete življenja mladih ter
               lažje doseganje avtonomije. Predlog resolucije o nacionalnem programu za mladino ima
               nekaj pomanjkljivosti, vendar pa ga nujno potrebujemo.</p>
               <p>Mladinski svet Slovenije je vseskozi sodeloval pri nastajanju nacionalnega programa
               za mladino, z enim ciljem: končno besedilo nacionalnega programa za mladino <stage type="mag"/>(Nadaljevanje) mora odgovarjati na sodobne
               izzive, s katerimi se soočamo mladi. Kaj potrebujemo mladi, da postanemo avtonomni,
               družbeno angažirani in odgovorni člani družbe, smo se vseskozi spraševali, ko smo
               pripravljali pripombe in spremembe predloga nacionalnega programa za mladino.
               Oblikovali smo kar nekaj predlogov, vendar so se nekateri v fazi medresorskega
               usklajevanja izgubili. Določene konkretne rešitve in ukrepi so bili preoblikovani v
               zgolj neke splošne cilje, ki bolj malo povedo. Nekateri predlogi pa so bili tudi v
               celoti upoštevani. V času medresorskega usklajevanja so nekatera ministrstva umaknila
               določena podpodročja, cilje in kazalnike iz besedila NPM, bodisi ker trenutno ne
               obstajajo mehanizmi za njihovo spremljanje ali pa se določena podpodročja niso zdela
               problematična in zato niso bila umeščena v predlog resolucije, ki je trenutno v
               obravnavi. Kljub temu se nam zdi pomembno, da na tem mestu izpostavimo dejstvo, da se
               NPM sprejema za obdobje 9 let. V teh 9 letih je dovolj časa, da se oblikujejo novi
               mehanizmi za spremljanje kazalnikov, s katerimi bi lahko merili določene razvojne
               učinke. Kljub temu se jih v besedilo obravnavane resolucije ni umestilo. Poleg tega
               je vprašljivo tudi pomanjkljivo finančno vrednotenje posameznih prioritetnih področij
               NPM-ja, saj je povsod zapisano le, da bodo sredstva zagotovljena v okviru
               razpoložljivih sredstev znotraj proračuna RS, namenjenih mladinskemu sektorju. Po
               Zakonu o javnem interesu v mladinskem sektorju pa bi moral NPM vsebovati tudi
               finančni načrt. V 16. členu ZIMS je namreč jasno zapisano, da je eden izmed obveznih
               elementov NPM tudi finančni načrt s prikazom stroškov in virov; tega ta resolucija ne
               vsebuje.</p>
               <p>Mladi smo v zadnjih nekaj mesecih postali osrednja tema, tako za politične
               odločevalce kot za medije. Škoda je samo, da je področje politik za mlade in
               mladinskih politik toliko časa postavljalo mlade na stranski tir. Škode oziroma
               posledice takšnega pristopa so z vsakim nadaljnjim letom težke gospodarske situacije
               vse bolj vidne. Tega vam ne pravim zato, da bi na kogarkoli kazali s prstom, želim pa
               poudariti, da si kot država nikoli več ne smemo dovoliti, da se do tistih, na katerih
               pregovorno svet stoji, obnašamo tako mačehovsko in pavšalno. Posledice takšnega
               ravnanja so zelo boleče, ne samo za mlade, ampak za celotno družbo.</p>
               <p>Tako kot smo na Mladinskem svetu Slovenije konstruktivno sodelovali pri pripravi
               nacionalnega programa za mladino, bomo sodelovali tudi pri pripravi izvedbenih
               načrtov, izvajanju programov in implementaciji ukrepov, če nam bo takšna priložnost
               seveda ponujena. Verjamemo v koncept "nič o mladih brez mladih", pa ne, ker bi bili
               tako zelo posebni, ampak zato, ker imamo stik z mladimi, poznamo njihove potrebe in
               izzive in se čutimo odgovorne, da to sporočamo tistim, ki morajo ali morate to
               slišati.</p>
               <p>Dovolite, da zaključim s sporočilom, ki sem ga v preteklih mesecih že nekajkrat
               ponovila: Mladi v slovenski družbi ne želimo ali ne pričakujemo privilegijev,
               zahtevamo pa takšno urejenost države in sistema, ki bo vsaki mladi osebi omogočil, da
               uresniči svoj potencial. Brez uspešnih mladih generacij ne bo uspešne Slovenije.</p>
               <p>Spoštovani! Nacionalni program za mladino je samo ogrodje, sicer nujno potrebno, a
               nič več kot to. Mladi svoje bitke bijemo vsak dan in skrajni čas je, da nam država
               priskoči na pomoč tudi s strateškim dokumentom in predvsem s konkretnimi izpeljavami
               tega. Mladi smo prihodnost, vendar pa smo mladi tudi sedanjost. Smo tukaj in zdaj in
               zaslužimo si primerno naslavljanje naših potreb in tudi možnost, da sodelujemo pri
               oblikovanju rešitev. Naj bo torej nacionalni program za mladino prvi sistemski korak
               k sodelovanju in razvijanju mladinskih politik. Čaka pa nas še ogromno dela, da
               resnično izboljšamo položaj mladih. Mladi in Mladinski svet Slovenije želimo in bomo
               tu pomagali ustvarjati boljše razmere za mlade. Hvala.</p>
            </sp>
            <sp xml:id="SDT6-OZIZŠIM-javna-3-2013-09-18.sp9">

               <speaker>PREDSEDNIK JOŽEF KAVTIČNIK:</speaker>

               <p>Zahvaljujem se za vaše misli in pripombe. Dodajam samo, da bo predlagatelj resolucije
               nacionalnega programa za mladino za obdobje 2013-2022 ob zaključku dobil tudi besedo
               in bo lahko odgovoril na nekatera vprašanja ter tudi pojasnil, kako in kaj. <stage type="mag"/>(Nadaljevanje) Naslednja se je k besedi javila
               Metka Zevnik, bivša direktorica Centra za poklicno izobraževanje, zdaj upokojenka.
               Pripravi naj se Sara Karba.</p>
            </sp>
            <sp xml:id="SDT6-OZIZŠIM-javna-3-2013-09-18.sp10">

               <speaker>METKA ZEVNIK:</speaker>

               <p>Spoštovani gospod Kavtičnik, dr. Pikalo s sodelavci, pa tudi vsi prisotni v
               dvorani!</p>
               <p>Svoje mnenje podajam kot oseba, ki me je življenjska pot vodila preko dela v
               gospodarstvu v dolgoletno vzgojno in izobraževalno delo v srednjem šolstvu ter tudi v
               sistemu vzgoje in izobraževanja. In kot rečeno, sem se upokojila kot direktorica
               Centra Republike Slovenije za poklicno in strokovno izobraževanje.</p>
               <p>Najprej bi vam želela povedati zgodbo. Mlad, vesel in vedoželjen mladenič je
               zaključil srednjo šolo in nadaljeval ter končal še višjo stopnjo izobrazbe, a
               zaposlitve ne najde. Začel je obupovati in v mislih se mu vse pogosteje kaže samomor
               kot izhod in rešitev. Zgodba je resnična in se dogaja zdaj, torej v realnem času in
               prostoru, blizu mojega in verjetno ne daleč od vašega kraja bivanja. Kaj smo storili
               napak? Kdo, kaj in kako bi moral delati v preteklosti, da bi v sedanjosti ne bilo
               takšnega obupa, in zakaj mladenič ni pripravljen na soočenje z večglavim zmajem, ki
               pustoši po naši deželi in najbolj sliši na ime "ugrabljena prihodnost". Kaj storiti,
               da poleg več kot 45.000 manj rojenih v 23 letih ne izgubimo še njega v množici preko
               100 mladih, ki letno umrejo zaradi samomora. Na vprašanje, zakaj, odgovarjam: Nismo
               ga opremili s pogumom in občutkom, kako pomembna vrednota je življenje in, kot temu
               pravi resolucija, povečati odpornost na možna družbena, gospodarska in okoljska
               tveganja v prihodnosti. In kako postati samozavesten, pogumen, usposobljen,
               samoiniciativen, celo inovativen, to sem iskala v predlogu resolucije o nacionalnem
               programu za mladino.</p>
               <p>Kaj želimo glede na ugotovljeno stanje, o čemer govorijo navedeni cilji, ki so jasni
               in obsežni, tudi kazalnikov o uspešnosti je obilo, pa kdo in kdaj prevzema
               odgovornost, je nedvoumno, čeprav bi morali ukrepati že v preteklih letih, kot na
               primer o vzgoji in veščinah za podjetništvo, o strukturno primernejšem vpisu v
               izobraževanje. O tem so bila podana izhodišča na konferenci v času predsedovanja
               Slovenije Evropski uniji, tema katere je bilo spodbujanje inovativnosti in
               ustvarjalnosti, odgovor šol na izzive družbe prihodnosti; sama osebno sem bila takrat
               tam. Pa nismo naredili v naši državi skoraj ničesar, v sosednjih pa so. Razlog je
               videti v tem, da zgolj zato, ker tega ni predlagala prava vlada. Na vprašanje, kako
               realizirati zadane cilje in doseči kazalnike, torej, s kakšnimi ukrepi bodo zadolženi
               vse to uresničili, pa je večinoma nejasno. Pravzaprav je to najtežji in
               najzahtevnejši del programa. Minister obljublja izvedbene načrte v treh mesecih in ga
               bo treba držati za besedo.</p>
               <p>Predlagam naslednje dopolnitve nacionalnega programa, torej te resolucije. Med
               krovnimi smernicami se poleg zagotavljanja pogojev za učenje dodajo: ustvarjalnost,
               pridobivanje sposobnosti in poguma za lastno iniciativo, podjetnost in vstop v
               podjetništvo. Ustvarjalnost ima dve dimenziji. Najbolj pogosto se jo vidi kot
               individualno lastnost, vendar je tudi socialni in kolektivni pojav, kar pomeni, da ni
               pogojena z individualnimi lastnostmi posameznikov, torej ne samo s temi, ampak tudi z
               okoliščinami. Ena takšnih je inovativna pedagogika v šoli. <stage type="mag"/> (Nadaljevanje) Kot podpora k temu, pa je potrebno razmisliti
               tudi o vzpostavitvi stičišč med industrijo, izobraževalnim sistemom in akademsko
               sfero, kjer bi kreirali sistem v podporo ustvarjalnosti in podjetnosti mladih.
               Začetek tega so zagotovo vzpostavitve medpodjetniških centrov pri šolah srednjega,
               strokovnega in poklicnega izobraževanje, ki že potekajo, se že dogajajo.</p>
               <p>Naslednji predlog v resoluciji se dotika medsektorskega sodelovanja pri oblikovanju
               in implementaciji mladinske politike. To vidim kot bistveno preozko. Predlog, ki ga
               podajam, poleg sistemske ravni, je potrebno vključiti gospodarstvo in obrt, cerkvene
               ustanove in prostovoljske organizacije. Skratka potreben je nacionalni dogovor in
               zaveza, če ne kar pogodba tako pri oblikovanju, kot pri implementaciji dogovorjenih
               politik. Mi potrebujemo vsedržavni, vsenacionalni konsenz za rešitev prihodnosti naše
               mladine.</p>
               <p>Naslednji predlog se dotika vzgoje, ki je iz dokumenta iz nerazumnih razlogov
               popolnoma izpuščena. Čeprav govorimo predvsem o najstniški populaciji, žal resolucija
               govori le o izobraževanju.</p>
               <p>Zato predlagam v resolucijo se doda, torej cilje in pomen vzgoje v družini ter v
               izobraževalnem sistemu, ki naj zajemajo: vzgojo za oblikovanje vrednostnega sistema,
               vrlin, družbene odgovornosti, vzgojo za starševstvo, za rast v samostojno in
               odgovorno osebnost, vzgoja se ne zaključi z koncem osnovne šle, pač pa se nadaljuje
               tudi skozi celotno srednjo šolo, fakulteto in tudi naprej, torej tudi z vzgojo za
               trajnostni razvoj.</p>
               <p>V poglavju o zdravju, kjer je govora o načrtovanju družine, je zagotovo potrebna
               vzgoja za odgovorno starševstvo, kot ene prioritetnih družbenih vrednot. Zelo
               podpiram cilj, da je potrebno okrepiti dejavnosti za odpravo diskriminacije zaradi
               materinstva in starševstva ter za omogočanje lažjega usklajevanja poklicnega ter
               zasebnega in družinskega življenja. To je bilo že neštetokrat izrečeno,
               konkretizacija je neznana, ker starševstvo javno ni prepoznano kot vrednota, družino
               so pri trenutnih ekonomskih ukrepih najbolj udarjena skupina.</p>
               <p>K tretjemu vprašanju. Poleg povedanega, je v glavnih rešitvah resolucije potrebno
               področje izobraževanja dopolniti tudi z načini oziroma sistemom pridobivanja veščin
               in praktičnih znanj. Morda tudi v skladu s priporočilom Evropske unije, da se povzame
               vzglede Avstrije, Nemčije in Nizozemke glede vajeniškega sistema, saj so te države
               krizo tudi zato najlažje prebrodile in nimajo večjih gospodarskih težav. Unija
               ocenjuje, da prav zaradi tega sistema.</p>
               <p>Zaradi neustrezno izraženega pomena poklicev, ki zahtevajo veščine in znanja na ravni
               srednjega in poklicnega izobraževanja, je v Sloveniji danes delež vključenih v
               visokošolsko izobraževanje previsok in povzroča glede na strukturo gospodarstva
               precejšnja neskladja.</p>
               <p>In še k četrtemu vprašanju o aktivnem državljanstvu. Aktivno državljanstvo je nujno
               povezano z vzgojo, tudi s tem, da se lastno državo in domovino predstavlja kot
               vrednoto, ampak tukaj smo zopet pri vprašanju kako implementirati in kdo bo za to
               zadolžen, ko niti cilj ni jasen.</p>
               <p>In za zaključek in vizijo moje resnične in žalostne zgodbe, ki sem jo povedala na
               začetku. Mladim bomo vlili pogum, ko bomo lahko na oglasnih deskah šol videli plakat
               gospodarskih firm: pridi k nam, potrebujemo te. To sem letos spomladi videla na eni
               izmed največjih strokovnih šol v Avstriji.<stage type="mag"/>
               (Nadaljevanje) Na šoli, kateri je dala država pooblastilo za homologacijo kmetijske
               mehanizacije in ji priključila raziskovalni laboratorij Ministrstva za prehrano.
               Laboratorij za razvoj in testiranje izvora hrane in za razvoj in testiranje bio
               goriv. Učenje, vzgoja, raziskovanje, praktične veščine, se v tem šolskem centru
               prepletajo, raziskovalci, učenci, mojstri, vsi delajo v enem velikem prostoru. In
               danes vemo, da je Avstrija ena najuspešnejših držav kamor se obračajo tudi oči naših
               mnogih nezaposlenih mladih. Hvala lepa.</p>
            </sp>
            <sp xml:id="SDT6-OZIZŠIM-javna-3-2013-09-18.sp11">

               <speaker>PREDSEDNIK JOŽEF KAVTIČNIK:</speaker>

               <p>Iskrena hvala razpravljavki.Njena razprava temelji na dolgoletnih izkušnjah, zato je
               bila toliko bolj dragocena in sem ji tudi dovolil, da je prekoračila ta čas za
               razpravo. Naslednja se je k besedi prijavila Sara Karba. Pripravi naj se Marko
               Kozlevčar.</p>
            </sp>
            <sp xml:id="SDT6-OZIZŠIM-javna-3-2013-09-18.sp12">

               <speaker>SARA KARBA:</speaker>

               <p>Hvala za besedo. Spoštovani prisotni! Zaposlovanje in podjetništvo sta v času
               gospodarske krize tisti področij, ki najbolj izstopata v medijih in javnih
               razpravah.</p>
               <p>Resolucija o nacionalnem programu za mladino za področje zaposlovanja in
               podjetništva, ne predvideva nekih novih ukrepov, vemo pa, da potrebujemo predvsem
               ukrepe za ustvarjanje novih delovnih mest in ne samo ukrepe, ki bodo delodajalcem
               sofinancirali stroške dela.</p>
               <p>Pri predlogu nacionalnega programa za mladino predvsem pogrešamo nove spodbude za
               pridobivanje podjetniških kompetenc in zakonitosti podjetništva, vendar s tem ne
               pravimo, da bi morali vsi mladi se odločati za neko podjetniško pot, ampak da bi
               tisti, ki so se za to pot odločili imeli odločne podporne mehanizme na razpolago in
               bi z rastjo podjetja tako ustvarjali tudi nova delovna mesta ter priložnosti za druge
               ne samo za mlade.</p>
               <p>Področje zaposlovanja je relativno dobro razdelano v predlogu same resolucije,
               osredotoča se na reševanje najbolj perečih problematik, s katerimi se soočajo mladi
               ob prehodu iz sistema izobraževanja na trg dela, s posledicami slabega sodelovanja
               med sistemom izobraževanja in delodajalci ter s potrebami, ki jih oblikujejo na trgu
               dela. Veliko pozornosti je posvečene tudi izboljšanju k kakovosti same zaposlitve ter
               usklajevanju poklicnega ter zasebnega življenja. Predvsem slednje je zelo pomembno za
               mlade, saj se zaradi slabih razmer na trgu dela in odsotnosti sistemskih rešitev za
               reševanje stanovanjskega vprašanja mladi danes kasneje ustvarjamo družine in se s tem
               tudi posledično kasneje osamosvajamo.</p>
               <p>V delu besedila resolucije, ki govori o boljšem povezovanju izobraževalnega sistema s
               samimi potrebami trga dela, se nikjer ne omenja neposrednih prehodov iz opravljenih
               pripravništev v zaposlitve. Pripravništvo je namreč dobra priložnost za mlade, da
               pridobijo pomembne učne in delovne izkušnje na področju za katerega so se strokovno
               izobraževali ter se na ta način ustrezno usposobijo za upravljanje dela na določenem
               delovnem mestu. Ugotavljamo pa, da za opravljanje pripravništva se pogosto izrablja
               za te namene tudi poceni ali zastonj delovno silo. Ko gre za volontersko
               pripravništvo in je v prehodu iz pripravništva v zaposlitev lahko tudi zelo malo.
               Zato bi na tem mestu bilo treba dopolniti samo besedilo resolucije s kazalnikom, ki
               bi omogočal spremljanje števila neposrednih prehodov iz pripravništva v
               zaposlitev.</p>
               <p>Ko govorimo o prizadevanjih za lažji začetek delovne kariere ter o praktičnem
               usposabljanju pri delodajalcih, se pa ne moremo omejevati samo na samo opravljanje
               prakse srednješolcev pri delodajalcih. Velikokrat je prehod mladih diplomantov na trg
               dela pokazatelj pomanjkanja praktičnega usposabljanja v terciarnem izobraževanju. Na
               tem mestu bi bilo zato smiselno dopolniti tudi nabor s kazalnikom, ki bi spremljal
               tudi število študentov, ki so vključeni v prakso pri delodajalcih.</p>
               <p>V nekaterih delih besedila resolucije se celo izgubi povezava med opisano
               problematiko in prioritetnim področjem. Tak primer so zaznali pri problematiki
               povezanih z izmenskim delom mladih v Sloveniji, ki je zelo nazorno opisana v uvodnem
               delu same problematike. <stage type="mag"/> (Nadaljevanje) V
               Sloveniji naj bi bilo po podatkih Eurostata leta 2010 kar 41,2 % mladih, starih od 15
               do 24 let zaposlenih za izmenski delovni čas, povprečje v Evropski uniji pa je bilo
               samo 16,8%. Pri tem prioritetnem področju je postavljeno celo merilo, ki ga želimo
               doseči, to je povprečje Evropske unije, vendar nikjer v nadaljevanju besedila ni
               naveden niti en kazalnik, ki bi to področje sploh spremljal. Zato bomo v času
               obravnave resolucije na matičnem odboru tudi predlagali, da se k prioritetnemu
               področju, ki naslavlja zmanjševanje razširjenosti manj ugodnih oblik zaposlovanja med
               mladimi, doda tudi nov kazalnik, in sicer delež mladih, ki delajo v izmenskem času.
               Kljub vsem izpostavljenim pomanjkljivostim in po našim predlaganim izboljšavami v
               Mladinskem svetu Slovenije prepoznavamo v poglavju o zaposlovanju dobre temelje za
               reševanje problema brezposelnosti mladih tudi na dolgi rok. Hvala.</p>
            </sp>
            <sp xml:id="SDT6-OZIZŠIM-javna-3-2013-09-18.sp13">

               <speaker>PREDSEDNIK JOŽEF KAVTIČNIK:</speaker>

               <p>Iskrena hvala za povedano. Pozabil sem povedati, da je Sara predstavnica Mladinskega
               sveta Slovenije. In sedaj kličem Marko Kozlevčarja, Mladinski svet Slovenije.
               Pripravi se naj Kaja Dekleva.</p>
            </sp>
            <sp xml:id="SDT6-OZIZŠIM-javna-3-2013-09-18.sp14">

               <speaker>MARKO KOZLEVČAR:</speaker>

               <p>Spoštovani, hvala za besedo. Omejil se bom na prvi in tretje vprašanje k poglavju
               Izboljšanje kompetentne opremljenosti mladih v Resoluciji o nacionalnem programu za
               mladino zajema nabor predvidenih ukrepov katere ocenjujemo kot pozitivne.</p>
               <p>Ti ukrepi so: vzpostavitev celostnega priznavanja neformalnih oblik znanj in izkušenj
               ter povezovanje formalnega in neformalnega izobraževanja, zagotavljanje pogojev za
               povečanje deleža mladih ko končajo študij ter spodbujanja skrajšanja dobe študija,
               preprečevanje zgodnejšega opuščanja izobraževanja, izboljšanje kakovosti
               izobraževanja na vseh izobraževalnih stopnjah, vzpostavitev celovitega sistema
               vseživljenjske karierne orientacije ter ohranitev obsega štipendijske politike.</p>
               <p>Področje izobraževanja v resoluciji je celovito in sistemsko obravnava ukrepe za
               izboljšanje kompetenčne opremljenosti mladih, kljub temu se pri nekaterih ukrepih
               pojavljajo pomanjkljivosti. Ena takih je na primer spremljanje vključenosti mladih v
               terciarno izobraževanje po 25 letu. Celotno področje namenjeno zagotavljanju pogojev
               za povečanje deleža mladih, ki končajo študij ter skrajševanja dobe študija, je
               namenjeno k reševanju problematike povezane s podaljševanje študentskega statusa in
               posledično daljšanja dobe študija. Vendar, tukaj moramo najprej piskati razloge za
               to. V Resolucije se torej s predvidenimi kazalniki parcialno spremlja vključenost v
               terciarno izobraževanje, in sicer tako, da je v spremljanje vključena samo generacija
               od 19 do 24 let. Zaradi tega bi bilo smiselno spremljati, ne samo vključenost
               generacije od 19 do 24 let v terciarno izobraževanje, ampak tudi vključenost
               generacije od 25 do 29 let po spolu. Pri tem je treba še izpostaviti, da obstajajo
               mladi, ki niso neposredno po zaključku sekundarnega izobraževanja nadaljevali
               izobraževanje na terciarni ravni, ampak kasneje, torej lahko vstopajo v terciarno
               izobraževanje tudi po 25 letu. Zato bomo v času druge obravnave na matičnem delovnem
               telesu predlagali, da se doda kazalnik, ki bo spremljal tudi vključenost generacije v
               terciarno izobraževanje od 25 do 29 let po spolu.</p>
               <p>Podobno, kot je bilo že povedano v primeru ukrepov za skrajševanje dobe študija in
               povečanja deleža mladih, ki dokončajo študij, velja povedati tudi za štipendijsko
               politiko in ukrepe za njeno okrepitev. Štipendijska politika ima v resoluciji
               predvidene kazalnike za spremljanje njene uspešnosti in so zadovoljivi, vendar kljub
               temu moramo izpostaviti pomanjkljivosti, ki se nanašajo na večanje razpoložljivih
               sredstev namenjene štipendijam.</p>
               <p>Prioritetno podpodročje namenjeno štipendijski politiki vsebuje kazalnike za
               ocenjevanje uspešnosti štipendijske politike, vendar so kazalniki premalo natančni in
               tako so na primer zadnja dva kazalnika v trenutnem predlogu resolucije nanašata na
               razpoložljiva in podeljena sredstva samo za kadrovske štipendije. Zdi se, kod bi nas
               oziroma državo zanimali podatki za kadrovske štipendije, treba pa je omogočiti
               spremljanje razpoložljivih in podeljenih sredstev tudi za ostale vrste štipendij, Ad
               Futura, državne, Cojzove štipendije ter štipendije za deficitarne poklice. V
               nasprotnem primeru postavljamo eno vrsto štipendije v ospredje, ne da bi ob tem
               povedali razloge za takšno odločitev. Zaradi tega bi bilo smotrno, da ta del <stage type="mag"/> (Nadaljevanje) besedila dopolnimo še z
               naslednjima dvema kazalnikoma, to sta višina razpoložljivih sredstev za štipendije po
               vrstah štipendij ter višina podeljenih sredstev za štipendije po vrstah
               štipendije.</p>
               <p>Kljub naštetim pomanjkljivostim lahko rečemo, da poglavje izobraževanja v resoluciji
               o nacionalnem programu za mladino ponuja nešteto rešitev za dvig kakovosti
               izobraževanja v Sloveniji in doseganje sinergijskih učinkov povezovanja z delodajalci
               in trgom dela. Hvala.</p>
            </sp>
            <sp xml:id="SDT6-OZIZŠIM-javna-3-2013-09-18.sp15">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za vaš prispevek. Besedi dajem Kaji Dekleva, Mladinski svet Slovenije.
               Pripravi naj se Federico Potočnik, Mlada Slovenija.</p>
            </sp>
            <sp xml:id="SDT6-OZIZŠIM-javna-3-2013-09-18.sp16">

               <speaker>KAJA DEKLEVA:</speaker>

               <p>Pozdravljeni. Hvala za besedo. V svojem prispevku se bom omejila na prvo in drugo
               vprašanje. Kot vsi vemo mladi v današnjih časih težko dosegamo avtonomijo, ne smo
               zaradi sprememb na trgu dela, temveč tudi zaradi težke dostopnosti stanovanj in
               neurejenih razmer na nepremičninskem trgu.</p>
               <p>V prvi vrsti bi izpostavili problematiko prijave stalnega prebivališča, podaljšanega
               bivanja pri starših in vprašljivih podatkov o socialni izključenosti mladih. Veliko
               mladih, ki zapustijo kraj bivanja, na primer zaradi študija, se po zaključenem
               študijo ne vrne v svoj domači kraj, vendar zaradi različnih razlogov tam še vedno
               držijo svoje stalno prebivališče. V tem času si lahko v kraji, kjer prebivajo
               ustvarijo na primer družino, vendar tam nimajo prijavljenega bivališča in s tem
               izgubijo nekatere pravice, kot jih imajo ostali občani. Tukaj se nanašamo predvsem na
               pravice, ki se navezujejo na varstvo otrok v vrtcih, pridobivanje dovolilnic za
               parkiranje in ostalo.</p>
               <p>Vzdrževanje takega sistema postavlja v diskriminatoren položaj predvsem mlade, saj se
               na tak način težje osamosvajajo. Poleg tega pa imamo tudi zaradi teh fiktivnih
               stalnih prebivališč velik razkorak med uradnimi evidencami in dejanskim stanjem.
               Bivanjske razmere mladih so v resoluciji sicer temeljito opisane, vendar nam področje
               ne ponuja vseh potrebnih rešitev, kot je na primer lažja prijava stalnega
               prebivališča v dejanskem kraju bivanja. V povezavi s stalnim prebivališčem in
               doseganjem avtonomije, je potrebno izpostaviti tudi tveganje za revščino. Številke v
               Sloveniji kažejo, da je stopnja tvega revščini med mladimi nizka, v glavni razlog za
               to, pa je dejstvo, da mladi dolgo časa živijo pri starših. V Sloveniji skoraj dve
               tretjini mladih v starostnem razredu od 20 do 34 let še živi s svojimi starši. Zato
               menimo, da pri prioritetnem področju za zagotavljanje kapacitet in sistemsko urejeno
               dostopnost stanovanj za mlade ne moremo meriti uspešnost ukrepov spremljanjem samo
               mladih v starostnem razredu od 25 do 29 let, kot je trenutno zapisano v resoluciji.
               Po našem mnenju je potrebno spremljati tudi mlade v starostnem razredu od 15 do 24
               let, saj smo v Sloveniji mladi definirani od 15 do 29 let.</p>
               <p>Ne glede na to, omenjena resolucija o nacionalnem programu za mladino vseeno ponuja
               priložnosti za reševanje stanovanjske problematike mladih, seveda ob pomembni
               predpostavki, da je pri tem zagotovljen še osnovni pogoj, to je stabilna zaposlitev.
               Upamo, da bodo nekatere rešitve za mlade na področju stanovanjske problematike
               ponujene tudi v drugih dokumentih, ki podrobneje obravnavajo to področje. Pri tem se
               nanašamo predvsem na nacionalni stanovanjski program, za katerega upamo, da bo kmalu
               posredovan v obravnavo Državnemu zboru. Hvala.</p>
            </sp>
            <sp xml:id="SDT6-OZIZŠIM-javna-3-2013-09-18.sp17">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. Besedo dajem Federiku Potočnik, Mlada Slovenija NSi. Pripravi naj se
               Marko Ruperčič.</p>
            </sp>
            <sp xml:id="SDT6-OZIZŠIM-javna-3-2013-09-18.sp18">

               <speaker>FEDERICO POTOČNIK:</speaker>

               <p>Hvala lepa predsedujoči za besedo. Spoštovani! Želim razpravljati na vprašanje ena in
               dve področja izobraževanje, zaposlovanje in bivanjske razmere mladih.</p>
               <p>Mislim, da je ta predlog resolucije dobro izhodišče, vendar imamo nekaj pripomb na
               duh, na naravnanost tega predloga. Namreč mislimo, da ni čisto v pravo smer. Za tem
               stojim, da mi bi morali težiti k temu, da obrnemo mlade, da za svoj razvoj znajo
               poskrbeti sami, ne da čakajo na državo, da naredi to na mesto njih. Na dolgi rok to
               naredi človeka pasivnega, nerazmišljajočega, neaktivnega, to pa je pa pogubno za
               samozavest, za njegovo udejstvovanje. Torej, še en velik problem je, da veliko teh
               ukrepov predvideva državno financiranje, torej iz proračuna. <stage type="mag"/> (Nadaljevanje) Vemo, da bo v naslednjih mesecih, letih državni
               proračun zelo obremenjen in ne bi smeli gledati in čakati na to, da bo denar od nekje
               prišel, raje bi morali gledati, da iščemo, najdemo rešitve, ki ne vključujejo
               dodatnega financiranja. To zahteva nekaj več inovativnosti, nekaj več domišljije,
               ampak se tudi da. K temu želimo tudi mi nekaj prispevati. Pri izobraževanju, mislimo,
               da se predlog Resolucije nekoliko preveč zanaša na kvantiteto, ne na kvaliteto, kljub
               temu,d da je bilo rečeno drugače. Namreč, večje število učiteljev ne zagotavlja nujno
               boljše kakovosti študija. Mi mislimo, da je ključno in nujno, da se razvijajo boljši
               odnosi študentov do študija. Ena od stvari so štipendije, ki naj bi spodbujale večjo
               preudarnost pri študiju, olajševalne študija in tako dalje, vendar se zna zgoditi,
               ker je dejansko podarjen denar, lahko ima ne nek način ne tako pozitiven učinek. En
               predlog, ali pa ena želja za prihodnostjo, da mogoče ne bi toliko razvijali se v smer
               štipendije, ampak mogoče po ceni posojil, ali podobnih rešitev, da bi tisti
               prejemniki razvili neko odnos do tega, češ moram to neko vrniti, moram neki za to
               narediti. To pomeni, da bi izboljšali sami svojo angažiranost pri študiju, bi se
               študij avtomatsko skrajšal, ker bi sami želeli čim prej končati, da čim prej začnejo
               delati. Kot predlog bi bilo to, da bi ta posojila uvajali in da bi vračilo teh
               posojil recimo se začelo, ko človek doseže plačo 1000, 1500 evrov, tako da ne
               obremenjujemo tistih, ki v življenju kasneje niso uspešni. Obenem pa s takim
               odloženim plačilom bi tudi omogočili vsakemu ne glede na socioekonomski položaj, da
               vstopi v proces terciarnega izobraževanja in da jih ne bi izključili.</p>
               <p>Ključno je, da sprejmemo kot dijaki, kot študentje, kot mladi ljudje odgovornost za
               tisto, kar bomo študirali, ker potem sami bomo zahtevali kvaliteto, sami bomo
               zahtevali od učitelja, da bo imel dobro pripravljena predavanja in da bomo tudi m i
               sami bolj pripravljeni in da bo tako študij krajši.</p>
               <p>Še ena stvar, ki je zelo pomembna je pa minorna izmenjava profesorjev. Ne študentje,
               to je seveda dobrodošlo, ampak profesorji so tisti, ki pridejo in predavajo 50 ali
               100 ljudem in ekonomski učinek je že boljši.</p>
               <p>Nadaljeval bi z zaposlovanjem in podjetništvom. Brezposelnost oziroma vzgoja proti
               brezposelnosti se začne v šolah z dobrim izobraževanjem in potem kasneje študent mora
               prevzeti odgovornost za študij, ki ga izbere, tudi za neperspektiven študij moramo
               razviti en odnos do posledic tega. V Pomladku Evropske ljudske stranke smo razvili
               tudi eno kampanjo, eno strategijo v boju proti brezposelnosti mladih, ki vključuje
               tri glavne točke, ena so davčne olajšave tistim podjetnikom, ki zaposlujejo mlade do
               recimo do 29, 30 let. To se pravi, da bi se njim olajšalo in bi se njim splačalo
               mlade ljudi zaposlovati. Druga stvar je, da bi se zmanjšala "miss much", to se pravi
               neusklajenost med tem, kar mi ponujamo v terciarnem izobraževanju pa kaj gospodarstvo
               ali delodajalci potrebujejo. Tukaj bi bilo treba njih vključevati. Avstrijci in Nemci
               so pri tem zelo dobri.</p>
               <p>Še ena tretja stvar so poslovni inkubatorji, tudi poslovni angeli, skratka, da se
               mlademu podjetniku pomaga pri začetku enega podjetja. Kar se tiče konkretnih
               predlogov, bi bilo tudi smiselno razmišljati o tem, da se znižajo dohodninski razredi
               za mlade ljudi, namreč mladi smo zelo obremenjeni. To je zato, ker smo visoko
               izobraženi, hitro pademo v visoke razrede in zaradi tega bi bilo smiselno o tem
               razmišljati.</p>
               <p>Še ena stvari bi bila znižati vstopni kapital za ustanovitev d.o.o, da bi k temu več
               ljudi spodbujali in predvsem ohranitev oziroma vrnitev študentskega s.p. ali pa vsaj
               ko nekdo odpre s.p., da se mu, recimo študentu, da ne prenehajo pravice in
               študentskega statusa. Mi bi morali spodbujati podjetnike, ne pa jih kaznovati, če
               odprejo podjetje.</p>
               <p>Še eno stvar bi razpravljal o bivanjskih razmerja mladih. Tukaj mi potrebujemo en
               večji premik, ne toliko v zakonih, ampak v glavi, zato ker smo sprejeli, da so
               stanovanja draga in da mi moramo vzeti kredite na 30 let, zato da odplačujemo draga
               stanovanja, potem plačujemo visoke obresti, visoke kredite za stanovanja, ki so
               predraga. <stage type="mag"/>(Nadaljevanje) Naš cilj bi moral
               biti znižati cene stanovanj, da postanejo širše dostopna nam in tudi socialno šibkim,
               skratka, celotni populaciji. Zdaj bi pa jaz vas vprašal, koliko jih od vas živi,
               govorim za mlajše od 30 let, v svojem stanovanju, ki ste si ga sami kupili, ne
               podedovali, ne na lotu dobili, ne od partnerja? Koliko vas živi v lastnem stanovanju?
               No, to je problem. In mi bi morali težiti k temu, da rešimo ta problem, da se cene
               znižajo. Tu bi bila zelo dobra ideja uvajanja ugodnih kreditov, vendar srednjeročnih,
               ne dolgoročnih, ker če imamo dolgoročni kredit z nizko obrestno mero, potem nas ne
               briga toliko cena, bomo že plačevali na 30 ali 40 let - mi potrebujemo kredite na 10
               let, zato da bomo gledali na ceno, da bomo zmožni to plačevati in da bomo poskušali
               cene znižati. Še ena stvar, ki je bila mišljena kot nekaj dobrega in se je izkazalo
               za nekaj slabega - to je Stanovanjski sklad. Skratka, napihuje balon, namesto da bi
               ga zmanjšal. Torej, predlogi bi bili odprodaja vsaj 50% stanovanj v lasti
               Stanovanjskega sklada, da je večja dostopnost, krediti in nepremičninski davek za
               prazna stanovanja, ne toliko za vsa stanovanja, ampak za prazna stanovanja ima dvojni
               učinek. Prvi je ta, da tisti, ki imajo najemnike na črno, bodo raje prijavljali
               ljudi, zato ker bi imeli večji davek, če bi bila prazna stanovanja, po drugi strani
               bi pa ljudje lažje sprejeli nekoga v svoje prazno stanovanje.</p>
               <p>Naj zaključim. Mi potrebujemo premik v glavah, iz tega, da smo objekt, da čakamo, da
               nam nekaj država da, do tega, da omogočimo mladim, da sami prevzamejo odgovornost za
               svojo prihodnost. Toliko. Ta pisni izdelek je tudi na voljo, če ga kdo želi dobiti.
               Hvala lepa.</p>
            </sp>
            <sp xml:id="SDT6-OZIZŠIM-javna-3-2013-09-18.sp19">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za vaš prispevek. Vse pisne izdelke, ki smo jih prejeli, smo dali v avlo,
               tako jih lahko vsi dobite in pogledate.</p>
               <p>Besedo dajem Marku Ruperčiču, Študentska organizacija Slovenije. Pripravi naj se
               Timotej Vitez.</p>
            </sp>
            <sp xml:id="SDT6-OZIZŠIM-javna-3-2013-09-18.sp20">

               <speaker>MARKO RUPERČIČ:</speaker>

               <p>Hvala za besedo. Spoštovani!</p>
               <p>Področje zaposlovanja, podjetništva, bivanja in zdravja so za mlade izjemnega pomena,
               saj na teh področjih temelji osamosvojitev mladih. Če mladi nimamo možnosti vstopanja
               na trg dela, možnosti odselitve od staršev ali možnosti pridobivanja pravih
               informacij o zdravem življenju, se ustavlja razvojni potencial celotne slovenske
               družbe.</p>
               <p>Na Študentski organizaciji Slovenije smo že leta 2008 predstavili svoje rešitve glede
               zaposlovanja mladih, in sicer v strategiji zaposlovanja mladih v družbi znanja, v
               kateri smo jasno poudarili pomen prehoda na trg dela, ki omogoča mladim polnopravni
               vstop v demokratično družbo, osamosvojitev in možnost ustvarjanja družine. V tem
               pogledu smo zadovoljni, da je nacionalni program za mladino prevzel idejo o tem, da
               je treba veliko več narediti pri svetovanju mladim in pri karierni orientaciji za
               mlade. Predlagamo pa, da se ukrepi, ki so sicer namenjeni različnim skupinam mladih,
               na področju vseživljenjske karierne orientacije močneje povezujejo. Le z vertikalnim
               povezovanjem ukrepov lahko karierna orientacija sledi mlademu od primarnega
               izobraževanja do prihoda na trg dela.</p>
               <p>Na ŠOS podpiramo prizadevanja za večje povezovanje izobraževanja s trgom dela. Zato
               smo tudi v mesecu maju pripravili nacionalni posvet o zaposlovanju mladih, na katerem
               smo se z ostalimi socialnimi partnerji strinjali, da ostajajo prednostna področja
               karierna orientacija, štipendiranje in ukrepi na trgu dela, med katerimi so predvsem
               orodja za priznavanje znanj in delovnih izkušenj, ki so jih mladi pridobili tekom
               izobraževanja. Mladi ničkolikokrat slišimo, da bomo morali v času svojega življenja
               zamenjati več karier. Zakaj ne upoštevamo vseh del, ki so jih mladi opravili tekom
               izobraževanja?</p>
               <p>Tudi področje izboljšanja kakovosti zaposlitev je za mlade pomembno, saj ne podpiramo
               opravljanja volonterstva do pripravništva ali uvajanja nižje minimalne plače za
               mlade. Tu so kazalci dobro zastavljeni, vendar pa pogrešamo ukrepe, ki bodo na
               kazalce vplivali. Prav tako je zelo pomembno, da se mladim omogoči lažje usklajevanje
               poklicnega ter zasebnega in družinskega življenja. Glede na to, da se od mladih
               pričakuje največ ravno v prvih letih zaposlitve, mora država dati jasen signal
               ostalim delodajalcem, da mladi ne moremo načrtovati družine ob preobremenjevanju in
               slabi kreditni sposobnosti za nakup stanovanj.</p>
               <p>Na področju štipendijske politike je ŠOS prav tako tvorno sodeloval in tudi sam
               pripravil Zakon o štipendiranju. Zato na tem področju predlagamo dodaten kazalnik, in
               sicer delež dijakov in študentov, ki prejemajo štipendije za deficitarne poklice. To
               namreč predvideva Zakon o štipendiranju, ki bo stopil v veljavo s prihodnjim letom
                  in<stage type="mag"/>(Nadaljevanje) je namenjeno spodbujanju
               šolanja za poklice, ki so iskani in zaželeni na trgu dela.</p>
               <p>Na področju podjetništva pozdravljamo prizadevanja za spodbujanje mladih, da
               uresničujejo svoje podjetniške ideje. Vendar pa se podjetništvo med mladimi ne bo
               razvilo, dokler se bomo morali odločati med izobraževanjem ali podjetništvom. Tako
               imenovani študentski oziroma popoldanski s.p. ni več mogoč, zaradi česar mladi
               izgubijo pravice, ki izhajajo iz statusa izobražujoče se osebe, če se
               samozaposlijo.</p>
               <p>Na področju bivanja pozdravljamo uvrstitev nekaterih kazalnikov, ki kažejo na to, da
               bodo v prihodnje z novo vzpostavljenimi mehanizmi podpore Stanovanjskega sklada, ki
               so bili za mlade z ZUJF-om ukinjeni. Tudi ta del državne zaobljube mladi jemljemo
               zelo resno. Prav tako področje bivanja jasno izraža probleme, s katerimi se mladi
               soočamo ob osamosvojitvi. Že sam študij predstavlja selitev v univerzitetno mesto, ko
               se soočimo z neurejenimi najemniškimi odnosi, na katere se bo sedaj vršil pritisk z
               dvigom cen še preko novega zakona o nepremičninah. Vendar pa je spodbudno, da se
               pojavljajo jasni znaki, da bodo vzpostavljeni mehanizmi podpore Stanovanjskega
               sklada.</p>
               <p>Na področju zdravja je treba dodatno spodbujati dijake in študente pri športni
               aktivnosti in pravilni prehrani. Zato ni odveč omeniti, da tudi ŠOS pri
               subvencionirani prehrani študentom veliko pomaga preko različnih projektov zdrave
               prehrane, zato menimo, da je treba te ukrepe še naprej spodbujati.</p>
               <p>Naj zaključim. Nacionalni program za mladino naj predstavlja okvir, znotraj katerega
               se bo posamezne ukrepe natančneje opredelilo in določilo njihovo izvajanje, saj mladi
               in država nasploh potrebujemo trdne temelje, na katerih bomo gradili lepšo
               prihodnost. Hvala.</p>
            </sp>
            <sp xml:id="SDT6-OZIZŠIM-javna-3-2013-09-18.sp21">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa.</p>
               <p>K razpravi se je javil Timotej Vitez, Študentska organizacija Slovenije. Pripravi naj
               se Senita Domjan.</p>
            </sp>
            <sp xml:id="SDT6-OZIZŠIM-javna-3-2013-09-18.sp22">

               <speaker>TIMOTEJ VITEZ:</speaker>

               <p>Hvala za besedo. Spoštovani predsednik odbora, spoštovani minister, poslanci,
               predstavniki organizacij in ostali prisotni! V svojem govoru se bom dotaknil predvsem
               področja izobraževanja.</p>
               <p>Visokošolsko izobraževanje je po našem prepričanju še posebej pomembno v času
               ekonomskih in družbenih izzivov in igra ključno vlogo pri osebnem, družbenem in
               gospodarskem napredku ter predstavlja predpogoj za stabilno in k razvoju stremečo
               državo. Nacionalni program za mladino na področju izobraževanja po našem mnenju
               predstavlja teoretično izhodišče, ki mu manjkajo predvsem konkretni ukrepi in cilji
               ter finančne projekcije po zgledu nacionalnega programa o visokem šolstvu.</p>
               <p>V nacionalnem programu za mladino je v duhu vseživljenjskega učenja izpostavljeno
               urejanje priznavanja neformalno pridobljenih znanj v času izobraževanja. Na
               Študentski organizaciji Slovenije opažamo, da so danes kompetence, pridobljene po
               neformalni poti, prepogosto, žal, spregledane. Zato si prizadevamo za vzpostavitev
               enotnega sistema beleženja, vrednotenja in priznavanja neformalno pridobljenih
               izkušenj mladih, tako v obliki izobraževanja in usposabljanja kot delovnih izkušenj.
               Po našem mnenju je treba čim prej vzpostaviti sodelovanje med izobraževalnimi
               ustanovami, gospodarstvom in nevladnim ter mladinskim sektorjem na področju
               vrednotenja in priznavanja neformalnih oblik dela. Le tako bodo izkušnje, veščine,
               znanja in kompetence mladih, pridobljene tekom izobraževanja, ustrezno priznane in
               upoštevane ter zagotavljale boljše izhodišče pri načrtovanju karierne poti.</p>
               <p>Prav tako že več let opozarjamo na odsotnost nacionalnega ogrodja kvalifikacij.
               Posledica nejasnega razvrščanja starega univerzitetnega študija ter prve in druge
               bolonjske stopnje vnaša v slovenski visokošolski prostor zmedo in otežuje prehod iz
               izobraževanja v zaposlitev ter zmanjšuje mednarodno primerljivost doseženih ravni
               izobrazbe. Posledično trpijo predvsem mladi, ki vstopajo na trg dela, saj
               ugotavljamo, da imajo diplomanti z vidika umeščanja stopenj izobrazbe v ustrezno
               kvalifikacijsko raven v tujini lažje možnosti zaposlitve kot v Sloveniji. Kot članica
               Evropske unije je Slovenija prepoznala pomen mobilnosti tako študentov kot
               akademskega osebja ter se zavezala k odstranjevanju ovir, ki so jim napoti. Po
               desetletju Bologne po slovensko še vedno zaznavamo birokratske in finančne ovire, ki
               ne gredo v prid mladim. Prenizek delež financiranja in težave pri priznavanju
               upravnih obveznosti v tujini odvrne marsikaterega perspektivnega študenta pri
               pridobivanju pomembnih izkušenj v mednarodnem prostoru. Delež mladih, ki se odločijo
               za obliko mednarodne mobilnosti, je pod evropskim povprečjem in znaša zgolj 2%. Prav
               tako smo pod povprečjem, ko govorimo o deležu tujih študentov, ki se odločijo za
               študij pri nas. Kje je torej 20% mobilnosti, cilj, ki smo si ga zadali pred leti, in
               kdo je za to odgovoren?</p>
               <p>Mladim je treba omogočiti dostop do izobraževanja ter s podpornimi mehanizmi
               omogočiti vsem ustrezne pogoje za dokončanje študija. Če želimo izobraziti resnično
               kakovosten kader, ki bo v prihodnosti omogočil razvoj Slovenije, bo treba opraviti
               miselni preskok, da zadoščanje zgolj minimalnim standardom enostavno ni dovolj, in to
               na vseh področjih. Predstavniki študentov menimo, da je treba visok delež
               vključenosti mladih <stage type="mag"/>(Nadaljevanje) v proces
               izobraževanja pričeti gledati kot konkurenčno prednost Slovenije in ne kot zaviralni
               faktor razvoja. Predvsem pa poudarjamo, da nikakor ne sme priti do omejevanja
               dostopnosti terciarnega izobraževanja na podlagi finančnih obremenjevanj študentov.
               Za lažji prehod iz procesa izobraževanja na trg dela je treba študijske programe
               okrepiti z obveznim praktičnim usposabljanjem. Vse študije in raziskave, med drugim
               tudi raziskava Evropske komisije, kažejo na pomanjkanje praktičnih kompetenc naših
               diplomantov. Na tej točki smo pri implementaciji bolonjske reforme v Sloveniji
               doživeli popoln poraz. Na ŠOS se zavzemamo za vzpostavitev enotnega sistema obveznega
               praktičnega izobraževanja na vseh študijskih programih prve stopnje, saj bo po našem
               mnenju to pomagalo študentom pri boljšem prenosu teoretičnega znanja v aplikativno
               okolje, lažjemu vzpostavljanju stika z delodajalci in povečalo njihovo zaposljivost.
               S tem namenom v začetku novembra organiziramo nacionalni posvet z naslovom Študijska
               praksa, pot do večjega ujemanja med visokošolskim znanjem in potrebami trga dela,
               kamor vabimo vse visokošolske deležnike, da se vključijo v oblikovanje enotnega
               predloga ureditve in implementacije praktičnega izobraževanja v slovenski
               visokošolski prostor. Pomen praktičnega izobraževanja pa naj se zasleduje tudi skozi
               nacionalni program za mladino.</p>
               <p>Ob koncu pozivam vse politične odločevalce, da ob sprejemanju dokumentov, kot je
               nacionalni program za mladino, kot tudi vseh zakonodajnih sprememb, ki se dotikajo
               mladih, razmislijo predvsem o posledicah ukrepov, ne zgolj o tistih kratkoročnih v
               obliki številk, ampak o tistih družbenih na dolgi rok. Potrebnega je namreč veliko
               truda, napora in dobrih ukrepov, da bi položaj mladih v Sloveniji izboljšali. Po
               drugi strani pa zadostuje zgolj en sam slab ukrep, da se povzročijo nepopravljive
               posledice celotnim generacijam, ker papir res lahko prenese vse, mladi pa pač ne.
               Hvala.</p>
            </sp>
            <sp xml:id="SDT6-OZIZŠIM-javna-3-2013-09-18.sp23">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa tudi za vaše predloge in pozive. Prepričan sem, da jih bodo tisti, ki so
               pripravili to resolucijo, in tudi mi, poslanci, vzeli resno in o njih razmislili ter
               po potrebi vključili v ta dokument.</p>
               <p>K besedi vabim Sento Domjan - se opravičujem, prej sem narobe povedal. Torej, gospa
               ali gospodična Senta Domjan, nova generacija SLS. Pripravi se naj Matic Smrekar.</p>
            </sp>
            <sp xml:id="SDT6-OZIZŠIM-javna-3-2013-09-18.sp24">

               <speaker>SENTA DOMJAN:</speaker>

               <p>Spoštovani navzoči, lepo pozdravljeni! Hvala za besedo.</p>
               <p>Kadar imamo opravka z nekim programom, s katerim si prizadevamo za določene
               spremembe, imamo še tako majhne detajle razdelane, dorečene in konkretno zapisane.
               Žal, teh lastnosti v nacionalnem programu za mladino ni bilo zaslediti. V novi
               generaciji podmladka Slovenske ljudske stranke smo z velikim veseljem pričakovali
               prvi takšen program, ki se dotika področij, ki zadevajo mlade v Sloveniji. Nacionalni
               program za mladino nas je vidno razočaral, saj je preveč splošen in glede na
               pregledano literaturo premalo dodelan, da bi se lahko določeni ukrepi izvajali.
               Zavedam se, da se je program začel snovati leta 2009, toda to ni izgovor za to, da so
               v njem predstavljeni zastarani statistični podatki. Program, ki ga imamo pred seboj,
               bi moral v največji meri temeljiti na vsakoletnem posodabljanju podatkov ali glede na
               zastavljen proračun, namenjen programu, vsako polletje. Prav tako je treba pri
               takšnih meritvah upoštevati različne dejavnike, ki vplivajo na statistiko mladine v
               Sloveniji. Na primer, brezposelnost mladih se vsako leto septembra poveča, saj vsem
               tistim, ki so dokončali šole, preneha veljavnost statusa študenta ali dijaka. Čeprav
               so podatki kljub tem dejavnikom še vedno zaskrbljujoči, pa ne pomeni, da jih lahko
               zanemarimo. Verjamem, da se državnega denarja ne bo trošilo za ukrepe, ki bazirajo na
               starih podatkih izpred štirih let. Bogastvo vsakega dokumenta se danes pač izraža v
               statističnih podatkih, ki so verodostojni in odražajo dejansko stanje.</p>
               <p>Želela bi opozoriti, da so v resoluciji o nacionalnem programu za mladino nekatera
               podpodročja zastavljenih ciljev in določenih ukrepov slabo ali sploh ne razdelana.
               Povejte mi torej, kako se naj zdaj strinjam z ukrepom in njegovimi področnimi cilji,
               če le-ti niso niti vpisani, tisti, ki pa so vpisani, pa so preveč splošni. Takšen
               program enostavno mora imeti dodelane ukrepe v smislu, kateri zakon bi spremenil, na
               kakšen način bi uveljavljal predstavljeni ukrep, katere so vaše zahteve in kolikšna
               bi bila finančna podpora temu ukrepu. Na primer, pri ukrepu za izobraževanje ni
               podatkov, na kakšen način bi povečali informacijsko in digitalno pismenost mladih, če
               v Sloveniji še ni bilo narejene celovite raziskave<stage type="mag"/>(Nadaljevanje) o slovenski mladini in se niti ne ve procentualno
               povedati, kakšna je pismenost mladih. Pri tem ukrepu bi bil nujen pregled po regijah.
               Nizka informacijska in digitalna pismenost se zna pojaviti predvsem v zelo odročnih
               krajih, kjer internetna povezava sploh ni možna, in pri socialno šibkejši mladini.
               Žal je tako, da je družba še vedno razdeljena po slojih in tudi po tem, iz katerega
               dela Slovenije prihajaš.</p>
               <p>Prav tako je primerjava Slovenije z državami članicami Evropske unije pomanjkljiva,
               saj ni upoštevanih gospodarskih, ekonomskih in političnih razlik med državami in
               posameznih področij, na primer, izobraževalnega sistema teh držav. Zdi pa se mi
               primerno, da poskušamo in si želimo doseči evropsko povprečje, saj s tem postanemo
               boljša država in sindrom bega možganov ne bo več prisoten. Kdor stremi za boljšim,
               postane boljši tudi sam. Vse pa se začne s posameznikom in, več kot prepričana sem, s
               tem, da je treba spremeniti miselnost mladih. Potrebna je neka globlja in večja
               motivacija, ki bo mladino prignala do tega, da se bodo začeli tudi prostovoljno
               udeleževati dogodkov, ki so v končni fazi namenjeni njim, kjer bodo lahko pridobivali
               neformalno izobrazbo, izkušnje, reference, znanje in širino, kar sedaj tako vneto
               iščejo vsi delodajalci. Na mladinskih organizacijah pa je, da posameznikom, ki so
               aktivni, priskrbijo ustrezne reference, ki jim bo pomagala pri iskanju
               zaposlitve.</p>
               <p>Obstaja tudi pereč podatek, ki spremlja resolucijo o nacionalnem programu za mladino
               skozi vse besedilo. To je poudarek na terciarnem izobraževanju, ki je premočan.
               Obstajajo srednje poklicne šole, ki znajo mladini ponuditi več, a so zaradi različnih
               stereotipov premalo obiskane. Samo letošnje šolsko leto se jih je vpisalo okrog 25%,
               medtem ko v gimnazije dobrih 30%. Opažam, da se terciarno izobraževanje podaljšuje
               skoraj pri vsakem posamezniku, saj mu je študij danes postal sredstvo, kako dobro in
               na hitro zaslužiti denar, ker žal ne dobi zaposlitve. Mogoče bi lahko na področju
               študentskega dela postavljali ukrepe in predloge za izboljšanje življenjskega sloga
               mladih v Sloveniji.</p>
               <p>Spoštovani! Pravočasno dokončana šola ali študij ter zaposlitev podaljšuje
               življenjsko dobo posameznika. Ukrepi glede zdravja, ukrepi za spodbujanje
               uravnotežene prehrane in zdravega načina življenja so v takšnem programu sicer
               dobrodošli, vendar sekundarnega pomena, saj vemo, da je zdrav način življenja odvisen
               predvsem od ureditve osnovnih pogojev za življenje. Mladi ne bi posegali po drogah in
               alkoholu, če bi imeli urejen izobraževalni sistem, zaposlitev in posledično tudi
               svoja stanovanja. Če bi torej imeli upanje, da jih v naši državi čaka srečna
               prihodnost. To so trije najosnovnejši in najpomembnejši ukrepi, na katerih bi moral
               nacionalni program za mladino temeljiti.</p>
               <p>Ukrepi in predlogi, ki jih navajate za zaposlovanje mladih, so preskromni, prešibki.
               Mladina ima voljo do dela, zato je potrebna obratna logika razmišljanja. Delodajalce
               je treba usmeriti v zaposlovanje mladih tudi tako, da se neformalna izobrazba in
               reference, pridobljene ob neformalnem izobraževanju, zakonsko sprejemajo in
               upoštevajo pri zaposlovanju. Prav tako bi se lahko delodajalcem ponudile ugodnosti,
               če zaposlijo mladega posameznika, starega od 18 do 19 let. Treba je spodbuditi
               zaposlovanje mladih tudi zaradi večanja delovne dobe pred upokojitvijo. To pa se
               lahko stori med drugim tako, da se ure, opravljene preko študentskega dela, štejejo v
               delovno dobo.</p>
               <p>Posameznik, ki živi normalno življenje, nad mejo revščine in lahko dostojno preživi,
               se udeležuje tudi kulturnih in umetnostnih dogodkov, ne živi pod stresom in se zdravo
               prehranjuje. Stres je največji dejavnik smrti v zadnjih nekaj letih in ne hitra
               hrana. Tak posameznik pa si lahko ustvari tudi družino. Otrok nič ne pomaga, če
               starši oziroma v našem primeru mladi nimajo zaposlitve in se posledično ne morejo
               osamosvojiti od svoje družine. Država stanovanja ima, več kot 3.000 v svoji lasti.
               Okoli 1.000 je takšnih, ki samevajo. Takšna stanovanjska problematika je hitro
               rešljiva - poziv Vladi, naj neuporabljena stanovanja da v najem predvsem mladim, ki
               se želijo osamosvojiti. Sami navajate to področje pod prioritetno podpodročje
               številka 4. Toda samo navajate, kakšno je vaše področje, konkretne razlage
               specifičnih ukrepov, kako naprej, pa ne. Tisti, ki smo prebirali ta dokument, nismo
               mogli zaslediti nič konkretnega, da bi nas veselilo, <stage type="mag"/>(Nadaljevanje) da se področje mladine začenja urejati.</p>
               <p>Spoštovani! Naj zaključim. Ob prebiranju resolucije o nacionalnem programu za mladino
               sem dobila občutek, da je na nekaterih segmentih velik poudarek, da pa se na določene
               povsem pozablja ter da je med seboj veliko neskladja. Prioritetna podpodročja so
               namenjena za to, da se ustvari boljši jutri za prioritetne segmente mlade družbe v
               Sloveniji in ne, da se vsakega segmenta malo dotaknemo. Konkretizacija,
               specifikacija, posodabljanje statističnih podatkov in pozivi pristojnim organom s
               predlogi za rešitev mladine v Sloveniji so dolgoročna rešitev. Hvala.</p>
            </sp>
            <sp xml:id="SDT6-OZIZŠIM-javna-3-2013-09-18.sp25">

               <speaker>PREDSEDNIK JOŽEF KAVTIČNIK:</speaker>

               <p>Hvala za vaš prispevek.</p>
               <p>Naslednji razpravljavec bo Matic Smrekar, Zares aktivni. Pripravi se naj Mitja
               Urbanc.</p>
            </sp>
            <sp xml:id="SDT6-OZIZŠIM-javna-3-2013-09-18.sp26">

               <speaker>MATIC SMREKAR:</speaker>

               <p>Lep pozdrav! Hvala za besedo.</p>
               <p>Na začetku bi rad rekel, da dokler se bomo mladi morali stoodstotno posvečati
               eksistenčnim problemom, ne pričakovati od nas razvoja, mi razvojnega potenciala do
               takrat ne bomo imeli. Mislim pa, da je naloga in cilj te resolucije, da to
               obrnemo.</p>
               <p>Na začetku bi rad poudaril, da v Zares aktivni to resolucijo oziroma ta nacionalni
               program za mladino podpiramo. Mislimo, da je vsebina obširna, kvalitetna in zajema
               ogromno področij, na prvi pogled deluje celostno. Bi pa vseeno radi izrazili
               pomisleke, mogoče predloge, in da ne bi izpadlo v tipični folklori tega prostora, bi
               želeli, da to izpade konstruktivno. Za začetek naj izrazim dva pomisleka. Prvi
               pomislek se pojavi, recimo, ob teh stavkih: "Finančni načrt: sredstva bodo
               zagotovljena v okviru razpoložljivih sredstev proračuna Republike Slovenije." Taki
               stavki in besedilo v celoti implicira, da je vlaganje v izobraževanje, kulturo,
               zdravje, duhovne potrebe in tako naprej mladih strošek. Pa ni, temveč je investicija.
               In bi želel, da se to nekje zelo jasno poudari, ker vprašajte svoje babice, dedke,
               mamice in tako naprej, bodo rekli vsi, da je to strošek, ali pa vsaj mislijo tako,
               ker tudi mi mislimo tako, mladi. To je hud problem. Druga stvar, recimo, še en citat:
               "Resolucija skuša mladim zagotoviti boljše možnosti, jim na podlagi politike
               zaposlovanja zagotoviti lastno ekonomsko varnost, blablablablabla..." Super, kajne!
               Ampak ta stavek in tudi nekateri deli te resolucije pa implicirajo pokroviteljsko
               držo do mladih, to pa v mladih vzbudi odpor in hkrati zmanjšuje občutek za
               odgovornost. Tako je mogoče tudi občutek, ki sem ga dobil od vseh svojih
               predhodnikov, ki so tu govorili, ta pokroviteljska drža do mladih, to vzbuja odpor,
               tega se je treba zavedati.</p>
               <p>Zdaj bi poleg teh dveh pomislekov, ki sta mi padla na pamet, ko sem prebiral tekste,
               bi pa dal še en predlog. In sicer, ta predlog prihaja iz izkušenj s terena, iz
               ogromno izkušenj s terena. In sicer, efekt, ki se pojavlja pri mladih ob
               izobraževanju in soočanju s problematikami, prvi efekt je "too cool for school". To
               boste pri vseh mladih danes opazili, na primer, tako v mladinskih centrih, šolah, na
               nekih taborih in ostalih aktivnostih. Preveč so "cool", da bi se učili. Drugi efekt
               je pa potem malo kasneje, in sicer, da smo prestari za to. Potem smo pa že prestari,
               ko gremo študirat za kakšna izobraževanja in tako naprej. Moje mnenje je, pa ni samo
               moje, da je tu resen problem, ki ga pa resolucija ne prepoznava, se mi zdi. In sicer,
               pomanjkanje radovednosti in motivacije. Radovednost je tista, ki je ključna. Zaradi
               tega, ker imajo mladi pomanjkanje radovednosti,<stage type="mag"/>(Nadaljevanje) ki jim jo, mimogrede, ubijejo starši, vzgojitelji in
               šola. Posledica tega je, da nimajo interesa, da bi se učili, nimajo interesa, da bi
               delali. Nimajo interesa, da bi se izobraževali in razvijali. In tega, če boste šli na
               teren in jim poskušali nekaj dati, vam ne bo težko videti, ful je simpl, ko enkrat
               imaš to v glavi. Skratka, resolucija o tem ne govori, bi si pa želel, da eksplicitno
               ta problem navaja in ga poskuša reševati. Druga stvar je prepoznavanje in razvoj ter
               podpora razvojno spodbudnih okolij za mlade. Teh je v Sloveniji zelo malo. Šola in
               formalne institucije, ki se z mladimi ukvarjajo, to niso. Vprašajte mlade,
               pogovarjajte se z njimi, pa boste videli. To oboje skupaj, ko bomo prepoznali okolja,
               ki so spodbudna za mlade, in ko jih bomo razvijali ter dodajali in to združili z
               radovednostjo, s tem, da jim vzbudimo radovednost, ne ubijamo, potem bomo oboje
               skupaj, skupaj s preostalim tekstom iz resolucije, ki se meni še vedno zdi odličen,
               ni pa popoln, tako bomo dosegali razvojno usmerjeno politiko, pa ne samo pri nas,
               tudi v Evropski uniji in drugod po svetu.</p>
               <p>Glede na trenutne resnične probleme mladih se mi zdi, da kljub kvalitetnemu besedilu
               program ni dovolj razvojno naravnan, da bi dosegel zastavljene cilje. Ker znotraj
               njega ne prepoznava in ne ponuja rešitev za ta dva osnovna problema mladih, poleg
               vseh ostalih osnovnih problemov, stranskih in tako naprej. Tu vidim manko. Obenem se
               pa ne morem znebiti občutka, da bomo to zabetonirali, to, kar zdaj piše, in bomo to
               zabetonirali za naslednjih 10 let. Skratka, da sam program, ki želi doseči razvoj pri
               mladih, ne bo podvržen razvoju. Tega me je res strah, ker če bomo ostali samo na tem
               temelju, potem smo se dobro zaklali.</p>
               <p>Še nekaj bi bilo treba tu poudariti, da razvoju programov za spodbujanje
               radovednosti, motivacije, programov za prepoznavanje in razvoj spodbudnih okolij
               moramo dodati še, da priložnosti mladim ne smejo biti dane, to je to pokroviteljstvo,
               ampak si jih morajo znati izboriti. Naučite jih, kako si izborijo službo, kako
               odprejo podjetje, četudi s prijatelji, znanci, sodelavci, kakorkoli. In potem bodo
               mladi postali razvoj prihodnosti. Samo na ta način, mislim, da lahko skupaj s
               preostalimi strategijami, ki jih resolucija predvideva, mladi prispevajo k razvoju
               generacije, hkrati pa mi prispevamo k razvoju generacije mladih, ki bodo razvojno
               naravnani, ki bodo ustvarjali poslovne priložnosti, delovna mesta in bodo
               predstavljali prihodnji razvoj naše družbe. Naša generacija to ni. To je to.
               Hvala.</p>
            </sp>
            <sp xml:id="SDT6-OZIZŠIM-javna-3-2013-09-18.sp27">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa.</p>
               <p>Besedo dajem Mitji Urbancu, Študentska organizacija Slovenije. Pripravi naj se Jure
               Ferijan.</p>
            </sp>
            <sp xml:id="SDT6-OZIZŠIM-javna-3-2013-09-18.sp28">

               <speaker>MITJA URBANC:</speaker>

               <p>Najlepša hvala za besedo.</p>
               <p>Tudi Študentska organizacija Slovenije se kot reprezentativna organizacija študentov
               vključuje v javno razpravo o nacionalnem programu za mladino. Aktivna vloga nas
               mladih v tem javnem in širokem dialogu pomeni jasen signal, da mladi želimo biti del
               rešitve, ne del problema. Sistemske strategije so temeljnega pomena, saj so eden od
               posrednih instrumentov za krmiljenje države ter določanje razvojnih poti mladih. Od
               zastavljenih mehanizmov pa je v dobršni meri odvisno, kako se bo razvijala naša
               družba, katere strateške prioritete bodo prišle do izraza in podobno. In le
               premišljene strategije, podprte z ustreznimi <stage type="mag"/>(Nadaljevanje) finančnimi in drugimi sredstvi, lahko pripomorejo k
               razvoju in konkurenčnosti našega prostora navzven kot takšnega. Vendar vsaka pot ne
               vodi do cilja. Imam občutek, da se je garmin za mlade ustavil na stopnji
               preračunavanj. In torej kam zdaj in kako? Bomo danes tukaj prišli dejansko do
               odgovorov, kako naprej?</p>
               <p>Čeprav se na Študentski organizaciji Slovenije zavedamo potreb po varčevanju, je
               treba zagotoviti podporno okolje mladim, ki bo spodbujalo njihovo osamosvajanje in
               razvijanje za prihodnost družbe kot takšne. Kot je velikokrat že bilo rečeno, so
               trenutni problemi mladih problem celotne družbe v prihodnje. Če ne veš, kam greš, ne
               veš, kam prideš. Rezultat pa je družba brez optimizma, družba brez sproščenosti in
               družba brez kreativnosti. Tega si mladi res ne želimo, gospod minister, ki je žal
               trenutno odsoten, in spoštovani poslanci. Veseli smo, da je po več letih dela
               vendarle prišlo do zaključne faze nacionalnega programa za mladino. A ob tem
               opozarjamo, da ni dovolj le črka na papirju, ampak se je treba zavzemati, da se
               zapisana določila tudi uresničijo, pa naj bodo še tako splošna in pomanjkljivo
               konkretna, kot smo jim priče. Kot rečeno, ugotavljamo, da cilji, ki so zapisani v
               programu, niso konkretni, predvsem pa niso merljivi. Cilji bi morali biti natančneje
               določeni, časovno opredeljeni, določiti je treba, kdo je odgovoren za njihovo
               realizacijo. Pri splošno določenih ciljih se kaj hitro zgodi, da se odgovornost
               prelaga z enega na drugega, kratko pri vsem tem pa bi ponovno potegnili prav
               mladi.</p>
               <p>Kljub povedanemu pa močno pozdravljamo napore Ministrstva za izobraževanje, znanost
               in šport ter tudi Urada za mladino, da se nacionalni program sprejme in postane
               osnova za pripravo izvedbenih načrtov oziroma konkretnejših planov za mlade v
               Sloveniji. Študentska organizacija Slovenije se na različne načine trudi povečati
               možnosti mladih za osamosvajanje. Tako smo že leta 2008 pripravili strategijo
               zaposlovanja mladih, v lanskem letu sodelovanja z Ministrstvom za delo, družino in
               socialne zadeve in enake možnosti, pripravili Zakon o štipendiranju, trenutno pa je
               na mizi tudi reforma študentskega dela, skozi katero želimo, da se mladim omogoča
               pridobivanje prepotrebnih izkušenj in olajša prehod na trg dela. Predvsem pa vseskozi
               konstruktivno in proaktivno opozarjamo na čedalje slabši položaj dijakov, študentov,
               mladih v Sloveniji. V Sloveniji se iskalci prve zaposlitve kljub temu, da so visoko
               izobraženi, srečujejo s problemi. V ŠOS menimo, da bi s sodelovanjem, povezovanjem in
               usmerjanjem ključnih deležnikov lahko že med procesom izobraževanja naredili veliko
               za reševanje omenjene problematike, predvsem pa se posvetili širšemu reševanju težav
               mladih. Trenutno stanje na področju brezposelnosti mladih v Sloveniji je
               zaskrbljujoče. Kljub povedanemu pa problemi mladih vseeno niso nastali čez noč
               oziroma zgolj v času trenutne finančne krize. Ti so obstajali tudi že v času tako
               imenovanih debelih krav in tudi prej, ampak jih je bilo preprosto takrat lažje
               pomesti pod preprogo. Trenutne okoliščine pa so te probleme samo še bolj razgalile.
               Sedaj možnosti za prikrivanje več ni. Problemi mladih so dejstvo. Zato danes tukaj
               bolj kot nacionalni program za mladino potrebujemo recept za mlade. Ker smo mladi
               iznajdljivi in kljub zatiskanju oči vladajočih ne obupamo, se s pridobljenim znanjem
               vse pogosteje selimo v tujino, kjer lahko svoje znanje izkoristimo v polni meri in je
               le-to več kot cenjeno. Slovenija pa izgublja na edinem potencialu, ki ga velikokrat v
               svojem besednjaku uporabljajo tudi vladajoče elite - v perspektivnih mladih
               posameznikih. Na nas tukaj je, da te ljudi zadržimo, jim omogočimo kariero doma in
               načrtovanje družine. Zato še enkrat ponavljam, da je treba mlade obravnavati kot
               prioriteto in jim zagotoviti pogoje za osamosvajanje in dati priložnost, da pokažejo
               svoj potencial in po svojih močeh prispevajo k razvoju družbe kot tudi izhodu iz
               krize. Zavedamo se, da pot ni lahka, a vendar so koraki v pravo smer nujno potrebni.
               Upam, da danes z nacionalnim programom rišemo prave smernice. V nasprotnem primeru
               bomo vsi, ne le mladi, ostali <stage type="mag"/>(Nadaljevanje)
               v brezizhodnem položaju. Kot zaključek pa v premislek vsem: razmišljajte o
               prihodnosti mladih že, ko rojevate - ko rojevate vse silne ideje o spremembah, ki se
               jih usodno dotikajo. Se še spomnite ZUJF-a, ZUPS-a in vseh reform? Žal se jih mladi
               dnevno spominjamo. Hvala.</p>
            </sp>
            <sp xml:id="SDT6-OZIZŠIM-javna-3-2013-09-18.sp29">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za vaš prispevek. Prepričan sem, da je ravno današnja razprava priložnost,
               da mladi poveste, kaj želite, da daste svoje ideje, da se aktivno vključujete tudi v
               ta pomemben program, ki je pred nami. Zato sem vesel vseh vaših razprav.</p>
               <p>Besedo dajem Juretu Ferjanu, Slovenska demokratska mladina. Pripravi naj se Dalija
               Cerovšek.</p>
            </sp>
            <sp xml:id="SDT6-OZIZŠIM-javna-3-2013-09-18.sp30">

               <speaker>JURE FERJAN:</speaker>

               <p>Najprej hvala za besedo. Lep pozdrav vsem skupaj!</p>
               <p>V Slovenski demokratski mladini smo se seznanili z nacionalnim programom za mladino
               in ugotovili marsikaj. Na začetku lahko rečemo, da, roko na srce, gre za sicer
               relativno dolgo obdobje, obdobje od 2013 do 2022. In na nek način lahko sklepamo, da
               se bo v tem času marsikaj spremenilo, da se bo okolje, da se bodo pogoji spremenili.
               Konec koncev to niti ni tako slabo, če se bodo pogoji spremenili na bolje. In samo
               upamo lahko, da bo tako.</p>
               <p>V SDM ugotavljamo, da je v slovenskem izobraževalnem sistemu treba storiti še veliko.
               Veliko je treba storiti predvsem na področju poklicnega izobraževanja, ki se je
               začelo slabšati z degradacijo tega področja pod ministrom Gabrom. Statistike Evropske
               unije kažejo, da je v sklopu EU na voljo okoli 2 milijona delovnih mest, za katere pa
               mladi nimajo želenih kompetenc. Velik problem Slovenije je izobrazbena sestava,
               katere posledica je izobraževanje potencialno nezaposljivih. In tu je tudi na mladih,
               predvsem pa na tistih odgovornih, da nekaj na tem področju naredimo, da naredimo
               nekaj korenitega in da dosežemo neko ravnovesje. Ne glede na vse, ali se tega lotimo
               danes, jutri, pa če bi se že včeraj, bomo zagotovo potrebovali nekaj desetletij,
               kajti gre za zelo kompleksen problem, za kompleksno zadevo.</p>
               <p>Opozoriti je treba, da je pogosto že sama kvaliteta izobraževanja v srednjih šolah
               vprašljiva. Predvsem z vidika tega, da posamezni programi in predmeti ne vsebujejo
               nekih prvin za odgovorno in samostojno življenje nekega mladega posameznika, za
               njegov razvoj. Govorim pa o naslednjih prvinah, številnih prvinah, naj naštejem samo
               neko peščico, neko osnovo morda: prvina ekonomičnosti, aktivnega državljanstva,
               družbenega participiranja, nekega podjetništva, ne nazadnje tudi inovativnosti, ki je
               vedno dobrodošla. Ob tem je treba omeniti, da je žalostno poznavanje zgodovine, naše
               zgodovine. Opažamo, da se v osnovnih in srednjih šolah sploh ne učimo o moderni
               zgodovini naše države. V SDM nas sicer veseli, da program vsebuje neka poglavja o
               podjetništvu in zaposlovanju mladih, ker vemo, da neke spodbude za 6, 12, 18 mesecev
               niso dovolj, ampak vedno, ko gre za mlade, je treba gledati v prihodnost. Treba je
               gledati neko dolgoročno obdobje. In tu gre za morda nižje davke, neke olajšave, neke
               spodbude, kar bo mladim dalo na eni strani pogum, na drugi strani pa konec koncev
               tudi tisto možnost in priložnost, ki jo številni iščejo. To je tudi v povezavi s
               spodbujanjem gospodarstva kot takega, ne pa sprejemanje tistih ukrepov, ki dušijo
               gospodarstvo in zavirajo rast bruto domačega proizvoda. Povedati moram, žal, tudi to,
               da se srečujemo z vedno večjim številom mladih, <stage type="mag"/>(Nadaljevanje) ki razmišljajo in dejansko tudi odhajajo na
               izobraževalno pot v tujino, iščejo prvo, pa tudi nadaljnjo zaposlitev v tujini. Tako
               vidimo, da iščejo oziroma udejanjajo pot osamosvajanja v tujini. Torej, nek beg
               možganov, beg mladih, beg prihodnosti. To je resen problem, dame in gospodje. To je
               problem, ki traja zdaj že nekaj let vedno bolj in bo še trajal. Še bolj se bo
               povečal, če ne bomo ustrezno reagirali, če ne bomo ukrepali. Tega se moramo jasno
               zavedati in si ne zatiskati oči. Jasno dejstvo je, da je v lanskem letu v Sloveniji
               brezposelnost zlasti med mladimi bila velika, bila je več kot 30%. Ta odstotek pa
               predstavlja eden izmed večjih deležev med članicami Evropske unije. To so dejstva in
               pri dejstvih se ne moremo več sprenevedati, ampak moramo prevzeti odgovornost. Moramo
               jasno videti, kakšno je stanje, in tudi sprejeti dejstvo, da kljub tem 10 milijonom,
               ki jih bomo vendarle naposled prejeli iz evropskih sredstev, to ne bo dovolj.
               Potrebno bo še marsikaj, potrebna bo jasna pot, začrtati neke smernice in jih potem
               konstantno nadgrajevati ter prilagati dejanskim razmeram, potrebam trga in
               gospodarstva.</p>
               <p>Pomembno je, da mladi izberemo politiko participiranja, politiko angažiranosti. In
               kljub svoji mladosti in na določenih področjih morda tudi neizkušenosti rečemo
               odgovorni "ne" politiki prilagajanja, ki žal zajema čedalje večje število mladih
               ljudi. V Slovenski demokratski mladini upamo, da bo ta program aktivnosti in
               nacionalni program za mladino prinesel nek premik, prinesel korak naprej. Se pa
               zavedamo in tudi opozarjamo, da je tu ključnega pomena, kdaj in kako se bodo ukrepi
               začeli izvajati. Pomembno je, da v zmernem roku, torej čim prej, in da bodo ti ukrepi
               sistemski in konkretni. Hvala za pozornost.</p>
            </sp>
            <sp xml:id="SDT6-OZIZŠIM-javna-3-2013-09-18.sp31">

               <speaker>PREDSEDNIK JOŽEF KAVTIČNIK:</speaker>

               <p>Hvala tudi za vaš prispevek.</p>
               <p>Besedo dajem Daliji Cerovšek, Sindikat Mladi plus. Pripravi naj se Zoran
               Bosančič.</p>
            </sp>
            <sp xml:id="SDT6-OZIZŠIM-javna-3-2013-09-18.sp32">

               <speaker>DALIA CEROVŠEK:</speaker>

               <p>Najprej lep pozdrav vsem prisotnim! Najlepša hvala za besedo.</p>
               <p>Sindikat Mladi plus je s predlogi, komentarji in pripombami sodeloval v celotnem
               postopku priprave nacionalnega programa za mladino. Naši komentarji so se nanašali
               predvsem na področje zaposlovanja in podjetništva, pa tudi na področje izobraževanja,
               bivanjskih razmer mladih, zdravja in dobrega počutja ter področja mladi in družba ter
               pomen mladinskega sektorja. V času priprave dokumenta smo se z mladinskimi
               organizacijami, Študentsko organizacijo Slovenije, Mrežo Mama in Mladinskim svetom
               Slovenije imeli priložnost sestati s predstavniki Urada za mladino in državnimi
               sekretarji ter jim predstaviti svoj pogled v to, kako naj bi nacionalni program za
               mladino bil zastavljen in na katera področja mladinske politike nikakor ne gre
               pozabiti. Nekatere pripombe, ki smo jih posredovali, so bile v programu upoštevane,
               druge ne. V Sindikatu Mladi plus smo mnenja, da bi predlog resolucije o nacionalnem
               programu za mladino lahko bil še boljši, ne nazadnje o tem govorimo že dobro uro, in
               bi ga bilo mogoče nadgraditi ter dodelati s pomočjo komentarjev, podanih s strani
               mladinskega sektorja. Kljub temu pa se zavedamo, da je dokument, o katerem mnenja
               podajamo danes, nastajal dolgo in da ga je v trenutni situaciji, ko v Sloveniji razen
               Zakona o javnem interesu v mladinskem sektorju nimamo nobenega krovnega dokumenta na
               tem področju, treba čim prej sprejeti. Resolucija o nacionalnem programu za mladino
               je namreč dokument, ki je zastavljen zelo široko in okvirno, ki vključuje mlade in na
               podlagi katerega bodo sprejeti konkretni izvedbeni načrti s finančnimi posledicami
               ter konkretno časovnico.</p>
               <p>Ves čas priprave vsebine nacionalnega programa za mladino smo Vlado Republike
               Slovenije opozarjali na nujnost čim hitrejšega sprejetja tega dokumenta in takojšnje
               izdelave izvedbenih načrtov. Predlagali smo, in istega mnenja smo še danes, da se
               morajo za potrebe priprave izvedbenih načrtov organizirati posamezne delovne skupine,
               ki bodo obravnavale posamezna področja. Poudarjamo tudi nujo po medresorskem
               usklajevanju ukrepov in izvedbenih načrtov. Kot pomembnega <stage type="mag"/>(Nadaljevanje) akterja pri pripravi in sprejetju izvedbenih
               načrtov vidimo tudi ravnokar potrjeno ekipo Sveta Vlade Republike Slovenije za
               mladino, ki bo v kratkem sklicala 1. sejo, kar ravno tako pozdravljamo.</p>
               <p>Na dokument imamo še nekaj vsebinskih pripomb, nekaj po poglavjih, nekaj po
               prioritetnih področjih, podpodročjih in kazalnikih, ki pa jih bomo poskušali v
               dialogu z mladinskimi organizacijami, organizacijami za mlade in socialnimi partnerji
               vključiti v konkretne izvedbene načrte, ki se bodo nato pripravili na podlagi
               resolucije.</p>
               <p>Sindikat Mladi plus pripravljeni dokument podpira do tiste mere, do katere se nam
               zdi, da je pripravljena vsebina ustrezna za sprejetje, da pa bo še marsikaj treba
               doreči v samem postopku priprave in sprejetja izvedbenih načrtov, pri čemer želimo
               sodelovati. Hvala za pozornost.</p>
            </sp>
            <sp xml:id="SDT6-OZIZŠIM-javna-3-2013-09-18.sp33">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa tudi za vaš prispevek.</p>
               <p>Naslednji se je k razpravi javil Zoran Bosančič, Prihodnost Slovenije, Pozitivna
               Slovenija. Pripravi naj se Uroš Skrinjar.</p>
            </sp>
            <sp xml:id="SDT6-OZIZŠIM-javna-3-2013-09-18.sp34">

               <speaker>ZORAN BOSANČIČ:</speaker>

               <p>Spoštovani predsedujoči, spoštovana poslanka Barbara Žgajner Tavš, spoštovani
               udeleženci in spoštovani mladi!</p>
               <p>Govor bom začel s težavami, ki pestijo mlade. Zadeva je tako kompleksna in
               večplastna, da težko najdem njen začetek. Verjetno se marsikaj začne pri
               izobraževanju. Zelo naglas se znamo pohvaliti, kako naši učenci, dijaki in študenti
               zmagujejo na raznoraznih mednarodnih tekmovanjih iz različnih znanj, ter to enačiti z
               dobrim izobraževalnim sistemom. Po drugi strani pa se množici mladim ne uspe
               zaposliti, ko ta sistem zapustijo. Naši šolarji poznajo ogromno dejstev o marsičem, a
               podjetja še vedno pravijo, da nič ne znajo. Znanost napreduje iz dneva v dan, ponekod
               pa se učimo iz prastarih skript. Imamo malo morje diplomirancev, a redko cenimo
               vseživljenjsko učenje. Še več kot diplomirancev imamo študentov, ki pa vse prej kot
               študirajo. Podjetja mlade z veseljem zaposlujejo, a samo preko študentske napotnice.
               V sistemu imamo kar nekaj šol, po zaključku katerih si na trgu dela bolj malo vreden.
               Delovnih mest je vse manj, hkrati pa imamo mladi vse manj volje za odprtje svojega
               podjetja. V tem ritmu bi lahko nadaljeval v nedogled. Izzivov je veliko in treba jih
               je reševati, vsakega posebej, a hkrati celostno.</p>
               <p>Ravno zaradi vseh izzivov, ki so pred nami, mladi potrebujemo strateški načrt
               reševanja teh izzivov. Nacionalni program je ta temeljni programski dokument, ki
               opredeljuje prednostne naloge in ukrepe. Mladi ga kot takega zato nujno potrebujemo.
               Prvi osnutek nacionalnega programa je bil na Svetu Vlade Republike Slovenije za
               mladino predstavljen že v letu 2011. Pri prihodnosti Slovenije njegov razvoj
               spremljamo približno eno leto. In kolikor smo v tem času pridobili informacij in
               kolikor nam je znano, so predstavniki mladih ves čas sodelovali pri pripravi
               programa. Določen je bil usklajevalec, ki je bil ves čas aktivno vključen v
               proces.</p>
               <p>Vse danes slišane konstruktivne kritike so dobrodošle in pričakujem, da bodo
               upoštevane. Res smo bili nad programom zaradi nekoliko entuziastičnega pristopa pri
               prihodnosti Slovenije sprva malce razočarani, vendar pa smo hitro ugotovili pravi
               namen. Nacionalni program je strateški dokument, strateški dokumenti pa vedno
               zajemajo neko dolgoročno obdobje in imajo zato nekoliko bolj splošne cilje.
               Operativni dokumenti pa te cilje specificirajo oziroma natančneje določijo, tudi
               finančno. Operativni dokumenti, ki bodo sledili sprejetju programa, so tako imenovani
               izvedbeni ali akcijski načrti. Slednji bodo, pričakujem, tudi finančno ovrednoteni.
               Pri prihodnosti Slovenije pričakujemo, da bo takoj po sprejetju programa vloženega
               veliko časa in energije v izvedbene načrte. To je ključ, da program tudi dejansko
               zaživi. V tem času bomo tudi z budnim očesom spremljali razvoj dogodkov in bomo zelo
               kritični do vseh odstopanj, časovnih zamud in tako dalje. Pri izvedbenih načrtih je
               prav tako ključno, da se mladi čim bolj vključimo.</p>
               <p>Za marsikatero težavo smo si mladi pravzaprav krivi sami, to je treba priznati. Svojo
               usodo prepogosto polagamo v roke izkušenejšim ali, če hočete, ljudem na funkcijah,
                  <stage type="mag"/>(Nadaljevanje) ki so mladi, žal, samo še
               po srcu. Realnost pa je taka, da je naša prihodnost odvisna predvsem od nas samih. Ne
               pustimo si je vzeti, predlagajmo svoje rešitve, bodimo aktivni! Uprimo se vsemu, za
               kar smo prepričani, da nam škodi, in podprimo vse, kar bo naš položaj izboljšalo.
               Pristopajmo konstruktivno in predvsem bodimo vztrajni!</p>
               <p>Za konec bi se zahvalil še poslanki Barbari Žgajner Tavš, ki je prestopila in dala
               besedo mladim, mislim, da je to zelo pomembno, naj bo to vzor za prihodnje delovanje.
               Na področju mladih je še kar nekaj odprtih vprašanj, nekaj jih je bilo slišati tudi
               danes in pričakujemo od odgovornih, da bodo tudi v kratkem odgovorjena. Hvala.</p>
            </sp>
            <sp xml:id="SDT6-OZIZŠIM-javna-3-2013-09-18.sp35">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za vaš prispevek. Rad bi samo dopolnil, da je odbor sprejel odločitev za
               javno predstavitev mnenj, seveda na pobudo omenjene poslanke. Tako gre zahvala vsem
               članicam in članom Odbora za izobraževanje, znanost, šport in mladino.</p>
               <p>Besedo dajem Urošu Skrinjarju kot zadnjemu razpravljavcu, Zavod Mladinska mreža
               Mama.</p>
            </sp>
            <sp xml:id="SDT6-OZIZŠIM-javna-3-2013-09-18.sp36">

               <speaker>UROŠ SKRINAR:</speaker>

               <p>Hvala, predsedujoči. Lep mladinski pozdrav vsem, ki smo na koncu še tu! Upam, da ne
               bom prepričeval prepričanih, pač, eden mora biti zadnji.</p>
               <p>V letu 2012 je bil v Sloveniji zabeležen najvišji porast brezposelnosti mladih v
               Evropski uniji. Stopnja brezposelnosti univerzitetno diplomiranih žensk se je
               povečala za blizu 280%. Po prekarnosti dela vodimo mladi v Evropski uniji in v
               Sloveniji. Moja kolegica je v tem tednu na državni banki želela povečati limit na 300
               evrov, ima službo za določen čas in ker ima službo za določen čas, ji limita na 300
               evrov niso povečali. Se pravi, mladi se soočamo z resnimi težavami. Velikokrat
               slišimo, da moramo prevzemati večjo odgovornost. Ja, z veseljem jo bomo, z veseljem
               smo jo in z veseljem bi jo, rabimo pa pogoje, rabimo platformo, da bomo to tudi
               počeli. Jaz ne tvitam ali ne čivkam velikokrat, danes pa sem. Tisto, kar je izrekel
               minister, mi je bilo blazno všeč. In sicer, da vidi Urad Republike Slovenije za
               mladino kot horizontalni organ. Zakaj to poudarjam? Danes govorimo o nacionalnem
               programu za mladino, ki je krovni strateški dokument za področje mladih in tudi
               mladinske politike in mladinskega dela. Se pravi, prepleta obe področji. Tisto, kar
               je ključno, vsaj z vidika Mreže Mama, je, da končno govorimo o medresorskem pristopu
               in zato mi je všeč, da sem slišal s strani ministra, pod katerega spada konkreten
               organ, a želim, da bo tudi celotna Vlada pristopila in vsa ministrstva k
               medresorskemu usklajevanju in medresorskemu uresničevanju nacionalnega programa za
               mladino. Drugače imamo dokument, ki pa ne bo v dejanskem življenju nič pomenil.</p>
               <p>Dokument bi bil lahko boljši, a takšen je, takšnega imamo in okrog takega bomo delali
               naprej. Tisto, kar se nam zdi ključno, je, da jasno postavimo kazalnike, in tisto,
               kar je še bolj pomembno, da se ga uskladi z vsemi ostalimi strategijami države, z
               vsemi ostalimi nacionalnimi programi, ker trenutno kljub vsemu ni v celoti. In kar je
               še pomembneje, kar smo danes že slišali, da pridemo do konkretnih izvedbenih načrtov
               v roku treh mesecev. Tu pa danes že kar poziv. Akterji v mladinskem sektorju bomo
               sodelovali tako, kot smo do sedaj. Je pa pomembno, da se zavedamo, da izvedbeni
               načrti morajo imeti tudi finančne posledice. Trenutni nacionalni program jih ne
               nakazuje, izvedbenih načrtov brez konkretnih finančnih ovrednotenj nimamo kaj imeti.
               Drugo, kar se mi zdi še najbolj pomembno, je, da je dejansko nacionalni program za
               mladino politična zaveza, se pravi tistih, ki večino časa preživite tukaj, in da vi
               ukrepate dalje, da se sistemsko in strukturno urejajo spremembe, o katerih smo danes
               govorili. Namreč, v Sloveniji potrebujemo sistemske spremembe in rabimo spremembe
               zato, da se bodo mladi lahko <stage type="mag"/>(Nadaljevanje)
               osamosvajali in bodo avtonomni. In zaposlovanje mladih je samo predpogoj na tej
               točki. Na koncu sem pa samo vesel, da danes tu govorimo o nacionalnem programu za
               mladino, kar je napredek. In sem vesel, da danes ne govorimo samo o nekih dodatkih za
               tiste, ki so mladi po srcu, četudi ne oporekam, se pa sprašujem, ali bom jaz čez 40
               let imel takšne dodatke oziroma ali jih bom sploh imel. Zato se nam zdi ključno, da
               nacionalni program za mladino čim prej zaživi in da čim prej dobimo izvedbene načrte.
               Se pravi, mi računamo na obljubo Vlade, da bo to do konca letošnjega leta. Hvala.</p>
            </sp>
            <sp xml:id="SDT6-OZIZŠIM-javna-3-2013-09-18.sp37">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za vaš prispevek, za vašo pripravljenost pri sodelovanju v pripravi
               izvedbenih načrtov in seveda za vse, kar ste povedali.</p>
               <p>Ugotavljam, da ni več razpravljavcev, zato sprašujem predlagatelja, ali želi dodati
               nekaj svojih konkretnih odgovorov na postavljena vprašanja. Istočasno pa bi rad
               povedal, da se je minister dr. Jernej Pikalo opravičil, ker ima druge obveznosti,
               vendar bo slišal in sliši vse to, kar ste povedali, ker ima tu svoje predstavnike.
               Torej, med nami je predstavnik Urada Republike Slovenije za mladino, gospod Jan
               Škoberne. Ali želi besedo? Prosim.</p>
            </sp>
            <sp xml:id="SDT6-OZIZŠIM-javna-3-2013-09-18.sp38">

               <speaker>JANEZ ŠKOBERNE:</speaker>

               <p>Spoštovani predsedujoči, hvala za besedo. Spoštovane poslanke, cenjeni poslanci,
               dragi mladi!</p>
               <p>Po dogovoru bo Urad za mladino nadalje bolj natančno pojasnil tehnične in nekaj
               vsebinskih zadev, jaz bom pa z mesta kabineta ministra odgovoril na nekaj ključnih
               dilem, ki so bile postavljene.</p>
               <p>Najprej bi se želel vsem razpravljavcem iskreno zahvaliti za podana mnenja. To je
               tisto, kar si najbolj želimo, in to je tisto, kar potrebujemo. Proces dialoga, ki se
               je začel tudi z nastopom mandata tega ministra, bomo nadaljevali v tem duhu, tudi s
               sklicem Sveta Vlade za mladino, kjer bo prostor, da razpravo, ki smo jo pričeli
               danes, nadaljujemo na operativni ravni in na tisti ravni, ki zadeva konkretne ukrepe,
               finančne načrte in tudi spremljanje izvajanja nacionalnega programa za mladino.</p>
               <p>Tisto, kar je ključni moment tega programa danes je, če se navežem na Mitjevo
               predstavitev, da morda je država v preteklem obdobju v marsičem in v marsikaterem
               obdobju v odnosu do mladih res bila na statusu Garminovega preračunavanja. Naloga
               tega programa je, da je pot jasna. Da vemo, kaj so cilji, in da je s tega mesta
               podana strateška zaveza države, da bo te cilje uresničevala. Tisto, kar nas vse
               skupaj čaka, je, da zdaj določimo pot oziroma prevozno sredstvo, kako te cilje
               dosegati. Nekateri cilji bodo zahtevali finančne vložke, nekateri bodo zahtevali
               predvsem pospešeno uporabo že obstoječih platform, nekateri bodo zahtevali tudi
               inovacije. Ključno je danes, da ta program jasno identificira vse programe in vse
               ključne nosilce, zato da ne bo prihajalo do podvajanja ukrepov. Da ne bo prihajalo do
               križanja ali celo, da ne bo prihajalo do neusklajenosti mladinskih politik, kar se je
               v preteklosti tudi znalo dogajati. To pomeni, da bomo tudi vložena finančna sredstva
               v program in v programe lahko izvajali učinkoviteje in da bodo sredstva, ki so
               namenjena, in... /nerazločno/, ki je namenjen mladinskim politikam, dosegala višji
               učinek. Tisto, kar je ključno, je, da s tem programom zapisujemo tudi nosilce in
               odgovorne za posamezne politike, kjer je pomemben napredek od preteklih tudi ta, da
               vključujemo mladinski sektor, mladinske organizacije in organizacije za mlade, pa
               tudi širše, nevladni sektor. V duhu programa, o katerem govorimo, je namreč to, da je
               treba vključiti vse akterje v civilni družbi v vse procese upravljanja skupnosti. In
               eden izmed takih primerov je gotovo izobraževanje, kjer je eden glavnih poudarkov
               povezovanje formalnega in neformalnega dela. Mi danes vemo, <stage type="mag"/>(Nadaljevanje) da osnovne kompetence zagotavlja formalno
               izobraževanje, da se pa velik del uporabnega dela znanj in kompetenc pridobi, razvija
               in generira v mladinskem sektorju, v civilni družbi, v okviru dela, ki ga mladi
               opravljajo bodisi skozi prakse, skozi študentsko delo in tako naprej. In ta program
               daje jasno zavezo in usmeritev, da je te stvari treba certificirati, beležiti in
               omogočiti priznanje vseh teh kvalifikacij in znanj. Velik del stvari je te narave, da
               ne bo potrebnih 9 let, da bi lahko bile uresničene. In velik del stvari je te narave,
               da kljub temu, da program še ni sprejet, že prihajajo na zakonodajno agendo, predvsem
               na področju zaposlovanja, kjer ministrica z ekipo pripravlja tako reformo trga dela
               kot reformo študentskega dela in mnoge druge ukrepe, predvsem s področja enakih
               možnosti. Na tem področju bo najverjetneje ključne premike mogoče zaznati že zelo
               hitro. Verjetno prej tudi učinke kot v treh letih, morda že prej kot v enem. V tem
               pogledu je ključno to, da nacionalni program, kar je bila pomembna ugotovitev, jasno
               postavlja nalogo, da se vzpostavi enota za spremljanje in analizo tega procesa. Da bo
               tudi Svet Vlade za mladino in tudi mladinski sektor imel ustrezno podporo pri
               evalvaciji vseh procesov, da bomo lahko na morebitne težave pri zagotavljanju
               izvajanja ciljev znali opozoriti pravočasno in na te stvari tudi odgovoriti. Od tod
               tudi poziv ministra na začetku k vključevanju, k uporu, kadar je to potrebno, ker
               kjer je povpraševanje, tam je tudi odziv in ponudba. In skupaj bomo morali pomagati
               tudi vsem drugim resornim ministrstvom na posameznih področjih, da bo ta program
               implementiran, če se le da, hitreje kot v 9 letih, možno gotovo je.</p>
               <p>Kar se tiče dejstva, da program ni idealen, ga delimo vsi. Bil je v procesu, katerega
               namen je bil pripraviti program, ki bi bil čim bolj usklajen, čim bolj sprejemljiv za
               vse in ki bi bil sposoben na drugi strani tudi preseči morebitne delitve - vprašanja
               mladih so namreč preveč pomembna, da bi zavoljo malenkosti pustili, da izpustimo tudi
               možnost, da cilje, ki jih imamo v tem programu, umeščamo v naslednjo finančno
               perspektivo in da na tem področju izgubljamo čas.</p>
               <p>Kar se tiče nekaj pomembnih točk, recimo, elektronske participacije, tudi o možnosti
               razmisleka o volilni pravici pri 16. Te stvari so morda bile v procesu usklajevanj
               umaknjene, kar pa ne pomeni, da niso na agendi. Kar je minister večkrat poudaril, te
               stvari ostajajo in so ključne. In kar se tiče internetne oziroma spletne pismenosti
               in komunikacijskih zmožnosti, je naloga tudi našega ministrstva še naprej, da
               odpravlja na sistemski ravni bele lise nepokritosti, da zagotavlja dostop do
               interneta, njegovo varno uporabo in tako naprej. Skratka, tudi stvari, ki tukaj morda
               niso umeščene, ne pomeni, da so odsotne in da bodo izostale. Bo pa naloga, ponovno,
               Sveta Vlade za mladino, da skupaj z Uradom za mladino in vsemi ministrstvi, ki so
               resorna, te stvari v nadaljnjem procesu ustrezno umeščamo, ustrezno postavljamo na
               agendo in v sodelovanju z Državnim zborom tudi, če je mogoče, uveljavljamo.</p>
               <p>Tisto, kar je ena izmed kritik, razumljiva, je, zakaj niso umeščene finančne
               predpostavke, zakaj ni to bolj podrobno razdelano, zakaj nekateri ukrepi niso bili
               razdelani v večji meri. Prva stvar, ki je tu pomembna, je, da moramo najprej vedeti,
               kaj želimo doseči, da moramo postaviti kazalnike, sistem, urediti dialog, kar zdaj s
               Svetom Vlade za mladino tudi počnemo, potem pa z operativnimi programi in strateškim
               načrtom izvedbene narave te stvari detajlno umestiti, da ne bomo imeli nacionalnega
               programa, ki bi imel 1.500 strani in bi bil na koncu ne berljiv, nejasen ali pa celo
               konfuzen. Zato ta ločitev, strateški in izvedbeni dokument. Izvedbene dokumente se
               lahko in mora spreminjati in prilagajati skladno s tem, kar bomo v procesu ugotovili.
               Naj pa samo za primer <stage type="mag"/>(Nadaljevanje) s
               področja izobraževanja navedem konkretno naravo tega programa. Mi govorimo o tem, da
               se kot cilj postavlja nujnost povečanja kvalitete visokega izobraževanja, prve, druge
               in tretje bolonjske stopnje. Kazalniki, ki so postavljeni, so, se pravi, število
               učiteljev oziroma profesorjev na študenta, dijaka, so ustrezna infrastruktura, so
               zagotavljanje mobilnosti in tako naprej. Tisto, kar se prenese v zakonodajno agendo,
               je pa potem sprememba zakona, ki se nanaša na delovanje NAKVIS-a, kjer bo pa, to
               lahko tudi Mitja potem še razloži, ker so bili v delovni skupini, jasno povedano, da
               je treba dvigniti standarde, se pravi, približno 30% obvezno zaposlenih pedagogov,
               toliko in toliko kontaktnih ur in tako naprej. Se pravi, da se skozi zakonodajno
               agendo na sistemski ravni potem cilji zagotavljajo in izvajajo in da niso potem
               predmet vsakoletnih spreminjanj proračuna in drugih dokumentov.</p>
               <p>Tisto, kar je ena izmed pomembnejših stvari, na katero bi želel odgovoriti, je to, da
               mladi niso strošek in kot taki mladi ne moremo biti razumljeni. In vračanje štipendij
               v duhu odgovornosti najverjetneje ne bo pravi ukrep. Prav tako najverjetneje ne bo
               pravi ukrep vztrajanje na lastniških stanovanjih, ampak reforma v duhu zagotavljanja
               ustreznega delovanja najemniškega trga stanovanj in tako naprej. Poziv k odgovornosti
               pa seveda ostaja. In ta odgovornost gre predvsem v tem, da se mladi aktivirajo skozi
               politike, aktiviramo skozi politike aktivnega državljanstva. In tudi tu sledimo
               željam in priporočilom mladinskega sektorja, ko se, recimo, nanašajo na nadaljnje
               urejanje programov vseživljenjskega učenja in programov za mlade, recimo, "Youth in
               Action", kjer na željo sektorja gremo v dve agenciji ponovno, zato da ohranimo dobre
               prakse, četudi je sicer v okviru Evropske unije to drugače. In to je duh tega
               programa. Ni bil prepisan po nekem modelu, zato je trajalo dlje, da smo ga
               pripravili. Ni bil prepisan po že obstoječih praksah, ker smo jih želeli narediti
               naše in prilagojene našim mladim in naši državi. Zato ima pomanjkljivosti, ker je
               prvi, ampak imamo 9-letni program, v katerem imamo čas, da te stvari izdelamo,
               popravimo in ustrezno dosežemo cilje.</p>
               <p>Kar je ena izmed stvari, ki bi jih želel še posebej poudariti, je pa poklicno
               izobraževanje. Omenjeno je bilo, da imamo težave na tem področju, jaz bi pa rad
               obvestil, da je letos prvič, ko zaznavamo trend porasta vpisa v poklicno in strokovno
               izobraževanje in zmanjševanje vpisa na splošne smeri, na gimnazije, kar pomeni, da se
               tudi ta trend dojemanja lastne odgovornosti spreminja in da je tudi tu že zaznati
               spremembe, ki so del nečesa, česar mi predpisati ne moremo, ampak so del tega, kar pa
               je v duhu programa, torej spreminjanja pogojev dela in učinkovanja na ljudi.</p>
               <p>Tisto, kar bo pa naša skupna naloga, da ne bi prišlo do tega, da bi bil program
               narobe razumljen, da zagotovimo tudi medgeneracijski dialog. Ta nacionalni program za
               mladino ni samo program mladih in za mlade, ampak je stvar medgeneracijskega dogovora
               in kot tak mora biti tudi razumljen. Tudi delodajalce moramo ustrezno animirati vsi
               skupaj v bodoče, jih vključiti v proces in jih tudi bomo, zato da bo tisti del nalog,
               ki jih pa morajo opraviti delodajalci, recimo, na področju zaposlovanja, sprejet in
               uveljavljen. Dejstvo je namreč, da ne glede na to, kakšen program mi naredimo, in ne
               glede na to, kakšne ukrepe zapišemo in financiramo, če gospodarske rasti ne bo, če ne
               bo novih delovnih mest, tudi ne bomo mogli ustrezno reševati ne stanovanjske
               problematike, ne problematike kreditiranja, ne problematike izobraževanja. Od tod
               morda v tem delu samo še poziv, da vsi skupaj resno spremljamo in podpiramo ta
               program, da pa tudi koristimo že obstoječe platforme, recimo, na področju
                  poklicnega<stage type="mag"/>(Nadaljevanje) izobraževanja in
               sodelovanja gospodarstva z izobraževanjem, medpodjetniške inkubacijske centre,
               pametne sheme, inkubatorje, kadrovske in regionalne agencije, ki so namenjene
               razvoju.</p>
               <p>Vse, kar ste danes povedali, si bomo zapisali, skupaj predebatirali, tudi tiste
               predloge, ki jih imate - če jih kdo še ni pisno posredoval, prijazno prosim, da nam
               jih posredujete -, in bodo na agendi ne samo ob sprejetju tega programa, ampak tudi v
               bodoče, ko želimo nadaljevati dialog in ko želimo v sodelovanju z vsemi ključnimi
               deležniki skrbeti za to, da bo program dosegel svoje cilje v polni meri. To je to za
               ta denar. Če bodo kakršnakoli vprašanja, če bodo kakršnekoli želje, da stvari še
               podrobneje opredelimo, mislim, da je danes tudi kasneje še prostor tukaj za to in v
               okviru neformalnega dialoga se ponavadi večina stvari tudi najhitreje reši, za to smo
               vselej na voljo. Za to je na voljo tudi kabinet ministra dr. Pikala, naša vrata so
               vedno in vsem odprta. Dobrodošli, in se veselimo sodelovanja, pa če ne prej, se
               vidimo na Svetu Vlade za mladino! Hvala lepa.</p>
            </sp>
            <sp xml:id="SDT6-OZIZŠIM-javna-3-2013-09-18.sp39">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa, gospod Jan, za vaše odgovore in za ponujeno roko mladim za
               sodelovanje.</p>
               <p>Spoštovani! Današnja razprava v Državnem zboru je dokazala, da se mladi in tudi
               pripravljavci te resolucije zavedate pomembnosti tega dokumenta, ki pa je le
               platforma za izdelavo izvedbenih načrtov, ki pa bodo predstavljali konkretne
               aktivnosti in roke in ki bodo tudi finančno ovrednoteni. Družbi, ki ima takšno
               mladino, odgovorno, aktivno, inovativno, kritično do drugih in tudi do sebe, se ni
               treba bati za prihodnost. Mladim je treba dati možnost in priložnost, da razvijete
               svoj potencial, treba vas je vključiti, da ste aktivni sooblikovalci današnjega in
               prihodnjega časa. Vložek v mlade je najboljša in najbolj varna naložba. Z dialogom
               pridemo do sodelovanja. Z upoštevanjem različnosti predlogov, ki jih dajo, pa se
               gradi zaupanje, in to si želimo vsi.</p>
               <p>Hvala vam za aktivno udeležbo! Hvala poslankam in poslancem, ki ste vztrajali in bili
               prisotni pri tej zanimivi in kvalitetni razpravi. Želim vam še lep dan in seveda
               veliko dobrih uspehov! Hvala. <title> Javna predstavitev mnenj je bila končana 18.
                  septembra 2013 ob 12.25. </title>
               </p>
            </sp>
         </div>
      </body>
   </text>
</TEI>
