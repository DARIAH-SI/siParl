<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZ-nujna-1-2012-02-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">2F1E127F269C96BDC1257D1F005A5728</idno>
               <idno type="custom" subtype="day">B4C52DE528F55F30C125799F0062C1D5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=B4C52DE528F55F30C125799F0062C1D5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZ-nujna-1-2012-02-09.OZZ" n="1">
               <name>nujna seja</name>
               <date when="2012-02-09"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZ-nujna-1-2012-02-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZ-nujna-1-2012-02-09.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  ODBOR ZA ZDRAVSTVO</stage>
            <stage type="session">1. nujna seja</stage>
            <stage type="date">(9. februar 2012)</stage>
            <stage type="chairman">Sejo je vodila mag. Lejla Hercegovac, predsednica odbora za zdravstvo. </stage>
            <stage type="time">Seja se je začela o 14.01.</stage>


            <sp xml:id="SDT6-OZZ-nujna-1-2012-02-09.sp1">

               <speaker>PREDSEDNICA MAG. LEJLA HERCEGOVAC:</speaker>

               <p>Spoštovane kolegice poslanke in kolegi poslanci.</p>
               <p>Lepo vas pozdravljam na 1. nujni seji Odbora za zdravstvo. Pozdravljam vse prisotne,
               še posebej pa gospoda dr. Tomaža Gantarja, kandidata za ministra za zdravje, ter
               predstavnike medijev. Obveščam vas, da so se za današnjo sejo opravičili naslednji
               člani: Kristina Valenčič in namesto nje je mag. Truda Pepelnik in gospa Ljudmila
               Novak. Namesto nje je zamenjava gospod Jožef Horvat. V skladu s 47. členom, drugim
               odstavkom 48. člena in 230. členom Poslovnika Državnega zbora, sem kot predsednica
               Odbora za zdravstvo sklicala današnjo nujno sejo odbora, na kateri se nam bo
               predstavil predlagani kandidat za ministra za zdravje gospod Tomaž Gantar.</p>
               <p>Prehajamo na določitev dnevnega reda seje odbora. S sklicem seje odbora ste prejeli
               naslednji predlog dnevnega reda seje odbora in sicer 1. točka predstavitev gospoda Tomaža Gantarja,
               kandidata za ministra za zdravje. Ker v poslovniško določenem roku nisem prejela
               predlogov za razširitev dnevnega reda, je določen takšen dnevni red seje, kot je
               predlagan s sklicem. Predsednik Vlade Republike Slovenije, gospod Janez Janša je
               predsedniku Državnega zbora Republike Slovenije gospodu dr. Gregorju Virantu, dne 4.
               2. 2012 na podlagi 112. člena Ustave Republike Slovenije ter 229. in 230. člena
               Poslovnika Državnega zbora Republike Slovenije predlagal gospoda Tomaža Gantarja kot
               kandidata za ministra za zdravje. Predlagam, da naj kandidat za ministra najprej
               predstavi svoj program in videnje dela ministrstva, po predstavitvi pa bo odgovarjal
               na vprašanja članov odbora. Kot vam je znano, po opravljeni predstavitvi odbor
               predsedniku državnega zbora in predsedniku Vlade Republike Slovenije pošlje mnenje o
               predlaganem kandidatu. Zdaj pa prosim gospoda Tomaža Gantarja, kandidat za ministra,
               naj nam se predstavi. Izvolite.</p>
            </sp>
            <sp xml:id="SDT6-OZZ-nujna-1-2012-02-09.sp2">

               <speaker>TOMAŽ GANTAR:</speaker>

               <p>Hvala predsednica. Spoštovana gospa predsednica odbora, cenjene poslanke, poslanci,
               predstavniki medijev. Dober dan vsem.</p>
               <p>Naj za začetek rečem, da v resnici do pred nekaj meseci nisem nikdar razmišljal, da
               bom kdaj sedel pred vami in da vam bom predstavljal svoje videnje v zdravstvo v
               Sloveniji in tudi, kako ta zdravstveni sistem napraviti še boljši in še bolj
               učinkovit. Zavedam se, da predstavlja zdravje eno glavnih vrednot v slovenski družbi
               in zato je odgovornost, ki je pred menoj, še toliko večja in dejansko sem danes pred
               enim največjih izzivov, odkar sem pred 24-imi leti začel tudi sam delati v zdravstvu.
               Večina me ne pozna in res prvo mogoče nekaj besed, kaj sem dela, na kratko. Sem star
               52 let, osnovno šolo in gimnazijo sem končal v Piranu. V letu 87 sem diplomiral na
               Medicinski fakulteti v Ljubljani, leta 1994 sem napravil specialistični izpit v
               Ljubljani tudi s področja urologije. Potem sem bil v naslednjih letih poleg
               strokovnega dela, sem postal član sveta zavoda Splošne bolnišnice Izola in prevzel
               potem tudi v letu 1999 njeno vodenje. Prvo kot vršilec dolžnosti direktorja, kjer sem
               eno leto vodil bolnico kot strokovni in kot poslovni direktor in potem do leta 2004
               nekje sredine, kjer sem zaključil mandat in se potem nisem naprej na razpis prijavil.
               Od leta 2006 do 2010 sem bil župan v Občini Piran. Že v času bom rekel, mojega
               mandata v bolnici sem se precej izobraževal na področju menedžmenta v zdravstvu, na
               področju kakovosti financiranja, vodenja in pozneje tudi kot župan, pa predvsem s
               področja, ki se nanašajo bolj na gospodarske družbe. Pridobil sem tudi to
               certifikacijo za člane nadzornih svetov in bil sem dejansko član nadzornih svetov kar
               nekaj družb, tudi predsednik nekaterih in tudi na ta način pridobival izkušnje. V
               lanskem letu sem vodil kabinet župana v Kopru. In ves čas, tudi v času svojega
               županovanja sem delal tudi v specialistični ambulanti Splošne bolnišnice Izola.
               Toliko mogoče o meni samem. Zdaj bi vam želel predstaviti to svoje videnje, mnenje,
               na zahteve dobrega zdravstvenega sistema - se pravi, kaj je bilo napravljeno, bom
               rekel v pravi smeri, kje so danes pomanjkljivosti in pa seveda tudi čisto konkretne
               predloge ukrepe, ki so potrebni v zdravstvu v naslednjih letih, ki so nekako tudi v
               skladu in v kontekstu koalicijske pogodbe, za katero smatram, da je na področju
               zdravstva bila tudi dobro pripravljena in dobro napisana. Seveda potem sem na
               razpolago  tudi za vaša
               vprašanja.</p>
               <p>Najprej nekaj na splošno o samem zdravstvenem sistemu. Vedeti moramo, da če bi
               idealen zdravstveni sistem obstajal, potem bi ga pač enostavno prepisali. Potem ne bi
               bilo nobenega problema, ne bi se bilo treba o tem pogovarjati. Ampak, žal, takšen
               sistem ne obstaja.</p>
               <p>Osnovni namen dobrega zdravstvenega sistema je, da v čim večji meri na čim boljši
               način uresničuje potrebe svojih državljanov, svojih prebivalcev, in da za čim manj
               denarja, čim bolj racionalno opravi čim več zdravstvenih storitev, da uresniči čim
               več potreb nas, uporabnikov. Seveda zdravstvo vsaka država organizira glede na
               določene parametre, predvsem na svoj ekonomski, gospodarski položaj oziroma na
               finančne zmožnosti, na demografske trende, na razvoj, dostopnost zdravstvenih
               tehnologij, na kadrovske potrebe in na neko specifično obolevnost, ki je lahko
               prisotna v posamezni državi, določena patologija v večji ali v manjši meri, in temu
               se mora tudi sistem prilagajati.</p>
               <p>Omenil sem demografske trende. S tem je mišljeno predvsem število prebivalcev in
               struktura prebivalcev. Glede števila prebivalcev kazalniki kažejo, da se v Sloveniji
               v zadnjem času nekoliko povečuje, in sicer je naravni prirastek 1,5, kar pomeni
               razliko med rodnostjo, ki je 10,7 na 1.000 prebivalcev, in umrljivostjo, ki je 9,2 na
               1.000 prebivalcev. Dober podatek, ki kaže tudi na dober zdravstveni sistem, ki ga
               imamo, je, da je umrljivost dojenčkov med najnižjimi v Evropi, to je 2,4 na 1.000
               živorojenih dojenčkov. To so konkretni podatki. Torej, v naslednjih nekaj letih lahko
               še pričakujemo rahel dvig števila prebivalcev, potem pa je tudi po predvidevanjih
               Eurostata nekako predvideno do leta 2050 nekoliko manjše število, tudi za Slovenijo,
               da bi prišli nekje na 1,9 milijona. To so številke, ki bistveno na planiranje
               zdravstvenega sistema ne bodo vplivale, so pa pomembne, v kateri smeri se
               gibljejo.</p>
               <p>Bistveno bolj pomemben podatek je o pričakovanem trajanju življenja. In sicer,
               današnja starost, pričakovana starost za moške je 75,8 leta, to je v Sloveniji,
               predvidoma v Evropi do leta 2050 se bo ta številka dvignila na 79,8, pri ženskah pa z
               današnjih 79,8 v Sloveniji na 85,2. Se pravi, da se bo populacija z leti postopno
               starala in glede na manjši prirastek se bo razmerje premikalo v smeri večjega števila
               starejših in verjetno nekoliko nižjega števila mladih. Današnje stanje je takšno, da
               imamo v Sloveniji 16,8% ljudi starejših od 65 let in po podatkih za lansko leto 18,1%
               tistih, ki so mlajši od 18 let.</p>
               <p>Staranje je nedvomno povezano z zdravstvenim stanjem prebivalstva. In sicer vemo, da
               se s starostjo poveča število predvsem kroničnih nenalezljivih bolezni. V Sloveniji
               in v razvitejših država so še vedno na prvem mestu bolezni srca in ožilja, potem so
               rakava obolenja. Poleg tega je vedno pogostejša sladkorna bolezen, tip 2, od insulina
               neodvisna, vedno več je duševnih bolezni, bolezni dihal, prebavil, v glavnem
               patologija se močno povečuje z leti in je zato ta podatek pomemben. Pomembno pa je
               tudi vedeti, da se tveganje za razvoj vseh teh bolezni začne že zelo zgodaj, se pravi
               v dobi, ko smo še relativno zdravi. In je zato to važno, ker tudi ukrepe na ta način
               usmerjamo v obdobje, ko je večji del zdravega prebivalstva, in nekako na ta način
               tudi poskušamo zmanjšati delež tistih, ki bodo v starosti tudi dejansko zbolevali.
                   Se pravi, govorimo o
               promociji zdravega načina življenja, ki se mora zato začeti bistveno prej. Bomo pa o
               tem še v nadaljevanju govorili.</p>
               <p>Se pravi, zdrava življenjska doba je tisti pomemben kazalnik, na katerega moramo vse
               te preventivne aktivnosti usmerjati, to je nekje v obdobju med 40. in 60. letom
               največ, zato da preprečimo večje število teh kroničnih nenalezljivih bolezni v sami
               starosti.</p>
               <p>Pri načrtovanju zdravstvenega sistema sem omenil tudi pomen kadrov in zmogljivosti
               sistema. Vedeti moramo, da je v zdravstvenem sistemu v Sloveniji zaposlenih, mislim,
               da nekaj preko 32.800 zdravstvenih delavcev, zdravnikov in vseh ostalih. Na drugi
               strani smo pa po številu zdravnikov na 1.000 prebivalcev znotraj Evropske unije pri
               dnu. Bom nekaj številk tudi v nadaljevanju zdaj povedal. Dejansko pa to, kar je
               pomembno, je, da po drugi strani s pokazatelji učinkovitosti zdravstvenega sistema pa
               lahko dokažemo, da je to zdravstveno osebje v Sloveniji bistveno bolj obremenjeno kot
               v drugih državah. Namreč, po številu pregledanih bolnikov, po številu
               hospitaliziranih bolnikov, po številu izdanih receptov, po ležalni dobi, po kupu teh
               pokazateljev smo absolutno konkurenčni in vzporedno z razvitimi državami Evropske
               unije. To pomeni, da je zdravstveni sistem v Sloveniji preobremenjen in da bo treba
               tudi z leti dejansko doseči spremenjeno razmerje tudi kadra, kar bo vezano na dodatno
               kvaliteto, ki jo pričakujemo in zahtevamo. Po številu ambulantnih obiskov na 1.000
               prebivalcev smo v povprečju Evropske unije, in sicer imam podatek za leto 2007 - 6,6
               je bilo teh pregledov v Sloveniji, 6,8 v 25-erici in 6,5 na 1.000 prebivalcev v
               15-erici. Se pravi, dejansko opravimo dela približno toliko kot bistveno več naših
               kolegov po drugih evropskih državah. Število hospitalizacij je težko primerjati iz
               naslova, da se sodobno zdravstvo nekako danes spreminja in da danes tudi, na primer,
               ni več eden pomembnih pokazateljev razvitosti sistema število bolniških postelj v
               neki državi, pač pa dejansko število obravnavanih primerov. In ti primeri se vedno
               pogosteje obravnavajo v okviru dnevnih bolnišnic, s pomikom obravnav bolnikov iz
               hospitalne dejavnosti v ambulantno specialistično, zato je ta razkorak v prikazu teh
               podatkov lahko prevelik.</p>
               <p>Naslednji pokazatelj razvitosti sistema je število CT in magnetnoresonančnih
               aparatov. V Sloveniji imamo 11 CT-jev na milijon prebivalcev in 7,5 magnetnih
               resonanc na milijon. Po teh podatkih smo sicer boljši kot nove članice Evropske
               unije, zaostajamo pa v določeni meri za starimi članicami EU.</p>
               <p>Prej sem omenil število zdravnikov, nekaj številk vam bom povedal. Zdravniki na tisoč
               prebivalcev, Slovenija ima 2,4. Če grem na sosednje države, v Avstriji jih je skoraj
               dvakrat več. Avstrija ima dober zdravstveni sistem, ima pa tudi bistveno več
               zdravnikov. Italija, recimo, 3,7, Nemčija 3,6, tudi pol več kot Slovenija, Finska,
               skandinavske države imajo tudi večje število, še najmanj Finska. Če gremo v tem delu
               na splošne zdravnike, glede na to, da je primarni nivo dejansko tudi v Sloveniji
               zapostavljen in tudi s premajhnim številom zdravnikov, jih imamo v Sloveniji 0,5 na
               tisoč prebivalcev. Recimo, spet sosednja Avstrija jih ima trikrat več, 1,5. Italija
               0,8, Nemčija 0,7, Francija 1,6, v glavnem ima večina držav bistveno več tudi splošnih
               zdravnikov za primarno zdravstveno dejavnost.</p>
               <p>Po številu zobozdravnikov smo dokaj primerljivi in po številu farmacevtov smo tudi
               dokaj primerljivi in po
               številu farmacevtov smo tudi dokaj primerljivi z razvitimi evropskimi državami.</p>
               <p>Zdaj bi še nekaj povedal o, malo bolj konkretno, o glavnih ciljih dobrega
               zdravstvenega sistema, kot si ga želimo in kot si ga predstavljamo. Seveda en pogoj
               je pravičnost in enakost, kar pomeni enak dostop do zdravstvenih pravic ne glede na
               spol, vero, politično prepričanje, karkoli že gledamo. Se pa nekaj več težav pojavi,
               kar bi moral biti tudi enak dostop glede na socialno ekonomski položaj.</p>
               <p>Potem naslednja star je solidarnost. Državljani naj bi prispevali v zdravstveni
               sistem po svojih zmožnostih in imeli na razpolago zdravstvene storitve in pravice
               glede na svoje potrebe. Potem je pomembna široka dostopnost do pravočasnih in
               kakovostnih storitev in pa seveda kritje v čim večjem deležu osnovnih potreb iz
               zdravstvenega zavarovanja, tako imenovane košarice pravic iz javnih sredstev. Nekaj
               obrazložitev glede na teh nekaj točk, ki sem jih povedal. Se pravi, dejansko gleda
               spola in podobnega, mislim, da ni nobene diskriminacije v našem zdravstvenem sistemu.
               Je pa razlika dejansko prisotna v socialno ekonomskem položaju. In po podatkih, s
               katerimi za Slovenijo razpolagamo, je na primer pričakovana življenjska doba za 30
               letnega moškega z visoko izobrazbo za 7,3 let daljša od tistega z nizko izobrazbo in
               pa 4,3 leta krajša od 30 letne ženske z visoko izobrazbo. Namreč to je pomembno glede
               na to, da ob slabšem socialno ekonomskem statusu se seveda tudi rizični dejavniki
               bolj prisotni, vplivajo na različne razvade, na prehrano, na fizično aktivnost itn.,
               tudi ne nazadnje na zdravstveno osveščenost in v tem vidimo te velike razlike na eni
               strani. Na drugi strani pa možnost tudi, da se tudi na tem področju s promocijo
               zdravega načina življenja da tudi premakniti in tudi to neenakost v neki meri
               korigirati.</p>
               <p>Pomen solidarnosti je večkrat izpostavljen, kadar govorimo o zdravstvu. Mogoče ga
               lahko enostavno vam ponazorim s primerjavo stroškov. Vedeti moramo, da približno 5%
               populacije porabi 50% sredstev v zdravstvu oziroma 20% uporabi 80% sredstev. In če ne
               bi bilo solidarnosti, bi živeli en velik del življenja, obdobje zdravega življenja
               praktično brez stroškov, nikakor pa ne bi zdržali dragega zdravljenja v starosti,
               kjer se dejansko te potrebe v večji meri pojavljajo. Zato seveda je solidarnost tudi
               v tem primeru pogoj, da je lahko zdravstveni sistem učinkovit. Verjetno se v zvezi s
               tem spomnite pred leti, je bila polemika v zvezi z izravnalnimi shemami med
               zavarovalnicami in ravno tukaj je bil glavni problem, da tista zavarovalnica, ki je
               imela več mlade populacije, je ob isti premiji bistveno večje dobičke imela. Zato je
               bilo treba te sheme nekako ustvarjati, da bi bila konkurenca nekako med njimi
               lojalna. Poleg tega so ti podatki, ki sem jih omenil, o razporeditvi stroškov v
               zdravstvu, pomembni tudi zato, da vemo na katero področje seveda populacije je
               potrebno vplivati s preventivo, s promocijo zdravja, zato da bi ta interval tistih
               80%, ki danes porabijo manj sredstev v zdravstvu, razširili mogoče na 90% in na drugi
               strani zmanjšali interval bolnikov, tistih 20%, ki porabijo 80% denarja, na mogoče še
               manjši odstotek, na 10, 15 ali pa 5, pač čim manj se da.</p>
               <p>Potem naslednji vidik dobrega zdravstvenega sistema je zagotavljanje dostopnosti.
               Dostopnost je pomembna z večjih vidikov. Se pravi, sistem mora biti geografsko
               dostopen, mora zagotavljati ustrezno kakovost in pa seveda biti tudi finančno
               dostopen. Za geografsko dostopnost je nujna vzpostavitev mreže, se pravi mreže. To
               pomeni, da bodo ljudje imeli dejansko dostopno zdravstveno službo, kar je še posebej
               potrebno na primarnem nivoju, 
               kjer po navadi tudi ne obiskujemo zdravnikov v drugih regijah, ampak rabimo svojega
               osebnega družinskega zdravnika blizu in pripravljenega, da nam bo pomagal. In pri
               vzpostavitvi mreže moramo tudi pri planiranju nekako računati, da je danes čas
               drugačen, da obstaja velika možnost po eni strani na osnovi samih elektronskih
               komunikacij, interneta in podobnega. Se pravi, tukaj pride do pomena projekt, o
               katerem bom še par besed omenil, in zdravje. In na drugi strani, da so danes tudi
               prometne komunikacije le bistveno boljše kot so bile pred leti, kar velja upoštevati
               predvsem pri planiranju mreže na sekundarnem nivoju zdravstva oziroma bolnišničnega
               zdravstva. In seveda, ko je enkrat mreža vzpostavljena, ta mreža ni sama sebi namen.
               Namen je seveda, da bodo kadri racionalno razporejeni, in da bodo tudi stroški v
               sistemu temu primerno manjši.</p>
               <p>Naj mogoče tukaj na kratko omenim v zvezi z vzpostavitvijo mreže tudi koncesionarje,
               ki imajo nedvomno svoje mesto že danes in ga bodo imeli tudi v prihodnosti. Predvsem
               je pa pomembno to možnost obdržati in ohraniti zaradi zagotavljanja zdravnikov na
               tistih lokacijah in krajih v tistih področjih, kjer jih danes dejansko težko dobimo
               in je koncesija eden od mehanizmov, da mogoče pride do nekoliko večjega interesa,
               čeprav verjamem osebno, da to ne bo dovolj, da bo treba najti tudi drugačno finančno
               spodbudo s strani zdravstvene zavarovalnice, da bi ta mesta, ki so danes dejansko
               težko zaposljiva, tudi zapolnili.</p>
               <p>Potem pravočasnost storitev. O čakalnih dobah je bilo govora v preteklih letih
               veliko. Veliko je bilo tudi napravljenega. Dejansko so se čakalne dobe z ukrepi, ki
               so jih moji predhodniki tudi že vodili, znižale. Dejstvo je pa, da so še vedno
               prisotne. Nekako imamo tudi izračune, koliko bi stalo, da bi te čakalne dobe
               zmanjšali. In sicer je bilo rečeno, izračunano, da bi za zmanjšanje čakalnih dob na
               akutne obravnave potrebovali dodatnih 60 milijonov evrov. Polovica tega denarja gre
               samo na račun ortopedskih operacij. Potem za ambulantne specialistične preglede pa za
               vsak mesec skrajšanja, danes je nekje okrog šestih mesecev povprečje, bi potrebovali
               dodatnih 10 milijonov denarja. Seveda s tem denarjem ne razpolagamo, ampak bo treba z
               ustreznim drugačnim načinom dela priti tudi do tega, da se bodo te čakalne dobe do
               neke mere zmanjšale. Samo administrativno krajšanje čakalnih dob, se pravi s
               pravilniki. Do neke mere seveda se da izpeljati in se je izpeljalo. Preko tega pa
               seveda z omejenim številom zdravstvenih delavcev verjetno ne bo šlo.</p>
               <p>Še nekaj o samih preventivnih akcijah in promociji zdravega načina življenja. Kot
               rečeno, sem že omenil, da poskušamo razširiti interval zdravega življenjskega
               obdobja. Po podatkih, ki jih imamo, je recimo 25% bolnikov starih med 70 in 74 let,
               obiskalo zdravnika več kot 5-krat na leto. Na drugi strani je pa le 8% tistih, ki so
               stari med 35 in 39 let potrebovalo več kot 5-krat zdravnika na leto. Se pravi, to je
               evidentno, da populacija, ki je starejša, potrebuje oziroma obiskuje zdravnika
               bistveno več, pa čeprav po številu samih pregledov, če vzamemo povprečje Slovenije,
               jih imamo 3,9 na prebivalca v Sloveniji, smo kot sem že prej omenil, nekako v rangu
               evropskih držav. Je pa ta razporeditev znotraj posameznih starostnih skupin bistveno
               drugačna. In glede na to, da je tista populacija, seveda večkrat potrebuje
               zdravljenje, je ciljni del ponovno populacija, ki je še vedno v zdravem obdobju in
               kjer lahko z odpravo razvad, navad, škodljivih in s promocijo zdravja tudi potrebo v
               nadaljnjem življenju, potrebno po zdravniških obiskih in pa tudi po storitvah
               zmanjšujemo.  Še na kratko o
               kakovosti zdravstvenih storitev, tudi na področju kakovosti je bilo v preteklih letih
               napravljenih kar nekaj premikov. Uvedene so bile nekatere klinične poti, ki se žal
               premalo uporabljajo, razlog vidim v tem, da to ni bilo stimulirano tudi finančno in
               pa kazalniki kakovosti, ki so izredno pomembni, ki pa tudi niso upoštevani pri
               financiranju. Teh kazalnikov kakovosti, bom rekel, nekaj splošnih recimo za
               bolnišnice, število padcev iz bolniških postelj, število okužb recimo operativne rane
               po posegih in tako naprej. Seveda te kazalnike kakovosti bi kazalo tudi v bodoče
               nekako vezati na financiranje teh storitev in spodbujati tudi na ta način kakovost
               dela.</p>
               <p>Poleg tega je danes povsem odprto vprašanje certifikacij in akreditacij zdravstvenih
               ustanov. Kar seveda se bo treba lotiti, glede na to, da prihajajo, se hitro bližamo
               leta 2014, ko bo prišlo do prostega pretoka pacientov, znotraj Evropske skupnosti in
               gotovo bodo imele ustanove, ki bodo imele mednarodno akreditacijo, seveda tudi neko
               konkurenčno prednost, da bodo tudi iz tujine morda pacienti hodili do nas.</p>
               <p>Želimo si pretežno javno zdravstvo. Ob tem, da lahko zasebno zdravstvo predstavlja
               tisti zdravi del konkurence. Žal danes v Sloveniji kljub temu, da seveda velik delež
               sredstev namenjamo, javnih sredstev za zdravstvo, pa kljub vsemu spadamo med države
               med zgornjo tretjino držav Evropske skupnosti po tem, da namenjamo velik delež
               privatnih sredstev, če lahko rečem direktnega plačevanja iz žepa za osnovne
               zdravstvene storitve. To je posledica pred leti uvedenega dopolnilnega zavarovanja,
               zaradi pomanjkanja denarja v zdravstveni zavarovalnici za pač košarico pravic, ki je
               praktično še danes v enaki obliki v veljavi.</p>
               <p>Do zdaj sem govoril, se pravi, bolj na splošno o tem, kar bi zdravstveni sistem moral
               zagotavljati in kar predstavlja lahko dober zdravstveni sistem. Zdaj se bom usmeril
               seveda na konkretno na primarni nivo zdravstva, potem na sekundarni nivo, na
               bolnišnično zdravstvo in na posamezna področja, kaj je bilo narejenega in seveda, kje
               so direktno možni tudi tisti ukrepi, da sistem izboljšamo in da naredimo tudi seveda
               sistem, ki bo bolj racionalen in ki bo bolj kakovosten. Za potrebe primarnega
               zdravstva po podatkih iz leta 2010 namenjamo iz javne blagajne približno 25 %
               denarja. Žal pa je dejstvo, da primarno zdravstvo danes med bolniki ne uživa tistega
               ugleda in zaupanja kot bi si ga tudi zaslužilo. Razlogov je več. En razlog je seveda
               nezadostna dostopnost in pa preobremenjeno kolegov v splošnih ambulantah. Namreč,
               treba se je zavedati, da zelo težko, kvalitetno in kakovostno pregledaš bolnika, če
               imaš na razpolago tri ali pa pet minut časa za njega. In dejansko so obiski v teh
               ambulantah, jih je tudi preko 60 v enem obratovalnem času ambulante, kar je seveda
               skregano s težnjami, ki jih želimo predstavljati po kakovosti in po zadovoljstvu teh
               pacientov. Seveda je posledica tega tudi, da se bolniki pogosto zato napotijo na
               sekundarni nivo in dostikrat tudi sami pacienti vztrajajo na tem, da želijo na
               preglede v bolnišnico. Ne nazadnje je pomembno tudi dejstvo, da je financiranje tudi
               na primarnem nivoju nestimulativno in da se na ta način tudi del stroškov prenaša na
               sekundarni nivo. Se pravi, ambulantni pregled, ki e slabo plačan, je cenejše
               napotnico napisati in ga napotiti v bolnišnico, ki pa potem krije stroške zdravljena
               in preiskav. To pomeni, da je anomalija tudi že v samem sistemu financiranja  primarnega zdravstva. Pomanjkanje
               zdravnikov na perifernih področjih sem omenil in kot rečeno, tam bo potrebno reševati
               problem tako s koncesijami kot tudi z bolj stimulativnim financiranjem dela teh
               zdravnikov. Sicer velja na splošno težnja v razvitih državah, da bi se več dela, več
               bolnikov preusmerjalo na primarni nivo. In prioriteta je tukaj gotovo vzpostavitev
               mreže in večje število zdravnikov v primarni zdravstveni mreži. Žal je opaziti ob tem
               relativno majhen interes mlajših zdravnikov kolegov za delo v splošnih ambulantah.
               Večkrat želijo delati v bolnišnicah in tukaj bo treba najti kakšno rešitev. Pred leti
               je že veljalo, da rabiš prej nekaj let nabirati izkušnje v primarnem zdravstvu. Morda
               je vredno razmišljati glede na regije, kjer so potrebe na primarnem nivoju bistveno
               večje, da bi se preusmerilo večji delež zdravnikov tudi na primarni nivo in bo treba
               verjetno tudi ukrepe v tej smeri sprejeti. Definitivno pač dejstvo je, da letni
               prirastek zdravnikov, se pravi razlika med tistimi, ki se upokojijo in tistimi, ki
               doštudirajo, je nekje 12 do 13 zdravnikov letno novih. In teh 12 do 13 se potem
               razprši na primarno in na sekundarno zdravstvo oziroma na oba nivoja. Razmišljati
               velja o možnostih večjega vpisa na obeh medicinskih fakultetah. Na drugi strani
               seveda je bilo dostikrat govora o zaposlovanju zdravnikov iz tujine. Ta možnost je
               vsa leta odprta. Vrata so bolj ali manj priprta ali odprta, dejstvo pa je, da se
               moramo zavedati, da zelo zelo velikega interesa, da bi hodili v Slovenijo tuji
               zdravniki, ni. Poleg tega so pred nami jezikovne ovire in lahko tudi strokovne in še
               kakšne druge, tako da, pričakovati, da bomo z možnostjo zaposlovanja zdravnikov iz
               tujine rešili zdravstveni sistem, po mojem mnenju ni. Tudi na primarnem zdravstvu
               velja nadaljevati že z nekaterimi začetimi ukrepi v preteklem obdobju. Eno je
               povezovanje javnih zdravstvenih zavodov, ki se je po nekod obneslo ponekod nekoliko
               manj. Tukaj mislim na centralno urgentno službo, ki mislim, da pri nas na obali
               funkcionira dokaj dobro. Z namenom seveda boljšega zagotavljanja kvalitete storitev
               za bolnike, ki potrebujejo nujno zdravljenje. Ponekod nekoliko manj.</p>
               <p>Potem ideja učnih ambulant v katerih delajo specializanti družinske medicine,
               samostojno, je dobra, jo velja voditi naprej. Se pravi, mlad zdravnik, ki dela pod
               nadzorom mentorja, vodja ambulanto, se pravi ločeno, zanj se opredeljujejo novi
               bolniki in ko opravi specialistični izpit, je to nova dodatna ambulanta v mreži
               osnovnega zdravstva. Imamo pa že prej zdravnika, ki lahko razbremeni delno velik
               pritisk bolnikov na primarni nivo. Potem so tukaj referenčne ambulante, ki tudi
               mislim, da so dobre in jih je treba naprej finančno stimulirati. V referenčnih
               ambulantah delajo izkušeni zdravniki, izkušene medicinske sestre za obravnavo
               določenih skupin obolenj določene vrste bolnikov, tudi z namenom racionalnejšega
               dela, mogoče manjšega števila napotitev na sekundarni nivo in tudi večje dostopnosti
               za te težke kronične bolnike.</p>
               <p>Potem izredno pomembna je dejavnost preventive in promocije zdravja. Večkrat jo
               poudarjam, ker dejansko mislim, da je na dolgi rok to tista prava rešitev, ki lahko
               zdravstveni sistem razbremeni. Omenjal sem že kronične nenalezljive bolezni in katere
               so v ospredju. In dejansko lahko s promocijo zdravja vplivamo na vedenjske dejavnike
               tveganja. S tem mislim na kajenje, debelost, premalo fizične aktivnosti itn. In če to
               začnemo dovolj zgodaj, praviloma bi morali že pri otrocih v vrtcih, v šolah, na
               delovnih mestih, kjer so izpostavljeni mogoče bolj določenim boleznim.  Potem verjamem, da rezultati ne
               morejo izostati. Seveda kot za vse velja tudi za področje preventive, da mora biti
               stimulirana z javnimi sredstvi, kar je dostikrat težko. Se odločajo za namenjeni,
               glede na to, da so rezultati na področju preventivnega dela vidni šele čez mnogo let,
               ne moremo jih pričakovati hipno.</p>
               <p>Naslednja stvar, ki je izredno pomembna na primarnem nivoju, mogoče kot zadnja, naj
               omenim sedaj, je vzpostavitev bistveno boljše povezave med zdravniki v osnovnem
               zdravstvu v specialističnem bolnišničnem zdravstvu. Nujno bo potrebno opredeliti čas,
               ki je predviden za konzultacije med njimi in tukaj je tudi dodatna možnost boljše
               ponovne elektronske komunikacije, internetne, preko projekta E-zdravje. Namreč danes
               dejansko primarni in sekundarni nivo praktično nista povezana in potrebujemo sigurno
               ne samo večji pretok informacij, kot so razni izvidi, podatki o zdravljenju bolnika,
               ki pride na sekundarni nivo, ampak tudi dejansko možnost obravnave takega bolnika v
               dogovoru, v nekem partnerskem sodelovanju med splošnim zdravnikov in zdravnikom
               specialistom v bolnišnici. V pogojih, ko bo prišlo do bolj konkurenčnega dela tudi v
               zdravstvu, bo ne nazadnje tudi to želja samih zdravnikov, ker sicer v primeru, ko bo
               denar sledil bolniku, bodo bolniki, ki odhajajo na zdravljenje v druge regije, v
               druge ustanove, za vsako bolnišnico velik problem in pojavil se bo že sam po sebi
               interes boljšega in večjega sodelovanja med zdravniki, ker mislim, da je dejansko
               nujno potrebno.</p>
               <p>Naj omenim še mogoče nujne napotitve s katerim imamo pogosto probleme, seveda tudi na
               sekundarnem nivoju. Namreč nujne napotitve danes dostikrat predstavljajo
               preskakovanje čakalne vrste za tiste bolnike, ki si želijo zelo hitro na pregled in
               se jih zlorablja. Zato mislim, da jih bo treba tudi v tem primeru doreči in
               opredeliti, da ne bo slabe volje na nobeni strani. Toliko bi bilo o primarnem nivoju
               zdravljenja, zdravstva.</p>
               <p>Zdaj bi prešel na sekundarni nivo, na bolnišnično zdravstvo. Najprej tudi tukaj
               osnovni podatek, da v bolnišnični in specialistični ambulantni dejavnosti,. Da smo v
               lanskem letu porabili okrog 65% javnih sredstev. Govorimo o skoraj milijardi in 200
               milijonov evrov iz naslova obveznega zdravstvenega zavarovanja. Seveda se na tem
               nivoju tudi postavlja vprašanje, kako in na kakšen način zagotoviti večjo
               učinkovitost in kakovost dela in tudi, koliko je še dejansko rezerv na področju
               bolnišničnega zdravljena. In po nekih ocenah naj bi se ta vrednost gibala med
               desetimi in dvajsetimi odstotki, če to pretvorim v delež denarja, ki sem ga prej
               omenil, tukaj govorimo med 100 in 200 milijoni na letnem nivoju, kar je seveda veliko
               denarja. Zavedati pa se je treba, da takšne spremembe niso možne preko noči, ampak da
               rabijo postopno uvajanje, bom rekel korak po koraku na posameznem področju
               bolnišničnega zdravljenja, da pridemo lahko do nekega pomembnega rezultata. Seveda je
               tukaj eno veliko področje in možnost prihrankov že velikokrat tudi v javnosti
               omenjeno izvajanje javnih naročil v zdravstvu. Tudi pri samem opravljanju
               bolnišničnega dela gre v večji meri za nadgradnjo tistega kar se je začelo v
               preteklih letih, kjer mislim, da je bilo napravljenih tudi kar nekaj dobrih in
               pomembnih korakov v pravo smer. Že od leta 2004 ali pa še nekoliko prej, se bistveno
               skrajšujejo ležalne dobe v bolnišnicah. Po izračunih je bil to nekako prihranek 4
               milijone evrov na letnem nivoju, kar je bilo preusmerjeno v večjo dostopnost v
               krajšanje čakalnih dob itn. Se pravi, trend krajšanje ležalnih dob. Po temu smo danes
               tudi primerljivi s tujino in skrajšale so se v tem času za okrog 20%.  Tudi financiranje samih
               hospitalnih primerov. Ko sem jaz vodil bolnišnico, je bil primer vreden enako,
               kirurški bolnik je bil vreden, bom rekel na pamet, 300 tisoč tolarjev takrat, ne
               glede na to ali je ležal v bolnici en dan in ni bilo delano nič kaj posebnega, ali je
               bila opravljena najhujša, najtežja operacija, intenzivna terapija in tako naprej.</p>
               <p>Še večji problem pa je predstavljajo, da so bile vrednosti takega bolnika znotraj
               javnega sistema za različne bolnišnice različne, tudi do 40% so se cene razlikovale,
               kar je bilo dejansko lahko problem posameznih bolnišnic, ki na noben način niso mogle
               doseči boljšega financiranja v skladu z dogovori oziroma z načinom dogovorov pri
               delitvi sredstev v zdravstvu.</p>
               <p>Danes ločujemo te bolnike po skupini primerljivih primerov in znotraj same
               hospitalizacije imamo delež akutne in ne akutne obravnave s tem da je akutna
               obravnava tista, kjer se dejansko dogajajo posegi, diagnostika, zdravljenje, ne
               akutna pa tisti del, ki ima intenzivno zdravljenje in je zato tudi drugače
               vrednoteno.</p>
               <p>Se pravi, gremo v smeri večje učinkovitosti tudi na tem področju.</p>
               <p>Potem je bila pred leti uvedena dnevna obravnava. Se pravi gre za zdravljenje
               bolnikov, ki so prej ležali v bolnišnici dlje časa, danes pridejo zjutraj v
               bolnišnico in jo zapustijo do konca dneva, se pravi do večera. In že po podatkih je
               jasno, da je bilo to možno narediti, namreč približno 20% bolnikov je bilo takšnih,
               ki so bili hospitalizirani prej za 24 ur, za en dan in iz enega dneva priti na dnevno
               obravnavo seveda ni zelo velik problem, da se pa sedeva tudi druge obravnave spraviti
               na to.</p>
               <p>Velja tudi to, da se da vedno več tudi iz dnevnih obravnav pretvoriti v ambulantno
               specialistične in podobno, kar pomeni zniževanje stroškov in večja učinkovitost
               dela.</p>
               <p>Z vsemi temu ukrepi prihaja do tega, da ostaja na razpolago v bolnišnicah vedno več
               prostih bolniških postelj in zaradi tega je bilo že tudi v zadnjih letih
               ustanovljenih nekaj oddelkov z nekaj negovalnih bolnišnic, negovalnih oddelkov, ki
               služijo tistim bolnikom, tistim ki končajo zdravljenje, ki ne morejo sami doma
               naprej, še vedno niso samostojni do teme mere in so se izkazale kot pozitivne, imamo
               jih v Sežani, Murski Soboti in na Ptuju in glede na trend dodatnega večanja prostih
               posteljnih zmogljivosti, je smiselno razmišljati tudi še o dodatnih negovalnih
               oddelkih in cenovno to ne pomeni izredno velikega zalogaja glede na to, da ni
               potrebno graditi za to v te namene novih domov, novih kapacitet ampak jih imamo
               dejansko že na razpolago.</p>
               <p>In po podatkih imamo danes v povprečju praznih v Sloveniji preko 500 bolniških
               postelj, torej rezerva obstaja.</p>
               <p>Težko je na drugi strani opredeliti natančno današnje potrebe po ambulantni
               specialistični dejavnosti.</p>
               <p>Ne malo težav imamo še vedno z dolgimi čakalnimi dobami in kot rečeno administrativno
               jih ne bomo mogli zmanjšati, zmanjšamo jih lahko kvečjemu na račun večjega obsega
               dela na primarnem nivoju, večje selekcije pacientov, ki bodo prišli dejansko na
               sekundarni nivo zato, ker potrebujejo takšno zdravljenje ne pa zato, ker zdravnik na
               primarnem nivoju nima dovolj časa, ker je preobremenjen in se ne more posvetiti
               pacientu.</p>
               <p>Glede preskrbljenosti z specialistično ambulantno dejavnostjo po Sloveniji obstajajo
               velike razlike, seveda je pa tu vprašanje do katere mere je smiselno načrtovati
               enotno preskrbljenost, namreč jaz osebno sem mnenja, da čisto vsaka regija ne more in
               verjetno v neki perspektivi ne bo razpolagala z vsemi specialnostmi, ki so danes na
               razpolago. Namreč tudi za kvalitetno delo potrebuješ določeno število bolnikov,
               določen zajem takšnih pacientov, da lahko delo kvalitetno, dovolj dobro opravljaš in
               po drugi strani pa imeti specialista, ki to obvlada in ki nima dnevno prakse s tem je
               tudi škoda izrabljati  na
               takšnem mestu.</p>
               <p>Poleg tega moramo vedeti, da bo prišlo postopno do uveljavljanja načela, da denar
               sledi bolniku kar mislim, da je nujno potrebno.</p>
               <p>Danes mora priti do velikih premikov bolnikov iz ene regije v drugo, da se to pozna
               na samem financiranju bolnišnice, se pravi, da imajo oddelki, ki so zelo dobri,
               priznani v Sloveniji in z velikim navalom finančne težave, ker dobijo bolnike, ne
               dobijo pa finančnih sredstev za to, da jih lahko tudi korektno zdravijo. In ko bo
               enkrat zagotovljeno, da bo denar bolnikom sledil bodo po eni strani bolnišnice
               zainteresirane, da jih obdržijo, da jih dobro zdravijo.</p>
               <p>Na drugi strani pa moramo vedeti, da ravno iz tega razloga postavljati mrežo
               specialistke enotno, po celi Sloveniji, ni smiselno, ker danes se zapeljati do
               specialista, ki ga potrebuješ dvakrat na leto, 50 ali pa 100 kilometrov daleč ni
               verjetno tako velik problem, težje je pa financirati tega človeka praktično na vseh
               lokacijah. In to je premik do katerega bo nedvomno prišlo.</p>
               <p>Naslednja stvar, ki lahko razbremeni do neke mere specialistične ambulante je
               ločevanje med prvimi in kontrolnimi pregledi. Smatram namreč, da je nujen tisti delež
               oziroma da bolnik pride do hitre obravnave tudi na sekundarnem nivoju v primeru
               prvega pregleda, v primeru bolezni, ki se je nekje akutno razvila in pojavila, medtem
               ko kontrola verjetno ni tako kritična tudi če je kakšen mesec z zamikom.</p>
               <p>Da se vzpostavi tak sistem ponovno potrebuje finančno spodbudo in tudi različno
               vrednotenje in dejansko je strošek prvega pregleda ko moraš pri bolniku opraviti več
               preiskav, se mu bolj posvetiti, da ga spoznaš, da ugotoviš dejansko njegove potrebe,
               večji, kot ko pride na kontrolni pregled in si dejansko že večino stvari pri njem
               opravil. In to razliko bo moralo financirati tudi obvezno zdravstveno
               zavarovanje.</p>
               <p>Danes nam manjka tudi, dejansko v stroki, natančna opredelitev prvega pregleda, kaj
               sodi v prvi pregled, kaj mora biti narejeno v sklopu prvega pregleda, se pravi
               manjkajo kriteriji, ki jih bo potrebno izpopolniti in postaviti v dogovoru s stroko.
               Po deležu naj bi bilo nekje prvih pregledov 60%, 40% pa kontrol.</p>
               <p>Naslednja stvar, ki jo bo treba na sekundarnem nivoju narediti, je mreža dežurne
               službe.</p>
               <p>Do sedaj se je vse prepogosto prelagalo breme odločitve na posamezne direktorje
               zdravstvenih ustanov, kar je imelo za rezultat, da so bile spremembe praktično
               nikakršne. Mrežo je treba namreč dogovoriti v skladu s posameznimi dejavnostmi s
               posamezno stroko, se pravi z internisti, kirurgi, anesteziologi, urologi in tako
               naprej, kateri deli Slovenije in na kakšen način morajo pokriti 24 ur na dan, kje
               zadostuje pripravljenost, da nekdo pride, na klic v službo in tako naprej.</p>
               <p>Vzpostavitev te mreže verjamem, da bo potem tudi strošek zanjo nekoliko manjši.</p>
               <p>Veste tudi, da velja evropska direktiva, da dežurstvo spada v redni delavni čas in da
               tudi te prekoračitve rednih obremenitev so prevelike in tudi z racionalizacijo
               dežurne službe lahko zagotovimo kakšnega zdravnika več potem znotraj rednega
               delavnega časa v ambulantah ne pa v dežurni službi, kjer je pa dejansko namenjen
               urgentnim posegom ne pa rednemu delu, ki sodi v sklop vsakdanjega dela.</p>
               <p>Podatek, ki nam da misliti je podatek o produktivnosti zdravnikov. Na začetku sem
               omenil, da opravimo v Sloveniji, v primerjavi z evropsko skupnostjo, precej več dela
               glede na majhno število zdravnikov vendar pa obstajajo znotraj zdravstvenih ustanov
               velike razlike in te razlike so v produktivnosti samega zdravniškega dela v povprečju
               50%, kar je veliko, se pa ta odstotek giblje po nekod  tudi med 70, pa tudi kaj več. Tu se pojavi problem
               uravnilovke, ki dejansko je, tako kot na marsikaterih drugih področjih, tudi v
               zdravstvu. Zdravnik, ki opravi 80% dela ali samo 20%, je plačan enako. Se pravi, to
               je tista pot, zaradi katere moramo sprejeti ustrezne normative zdravniškega dela.
               Bila je s strani zdravniških organizacij predlagana ta modra knjižica pred kakšnim
               mesecem. Veliko stvari, mislim, je notri korektno zabeleženih, bili so strokovni pri
               pripravi. Seveda se bo treba še verjetno nekaj pogajati, dejstvo pa je, da je
               normative treba postaviti. Naslednja stvar, ki jo je treba potem postaviti, bo tudi
               variabilni del plače, za katerega mislim, da bi bil ne samo v zdravstvu, ampak tudi
               drugje potreben.</p>
               <p>Rezerva v bolnišnicah je gotovo tudi v nezdravstvenih delavcih. Namreč, po podatkih
               imamo okrog 29% nezdravstvenih delavcev; s tem mislim na upravo, tehnične delavce,
               tudi zdravstveno administracijo. Težava se pojavi že pri tem, da zdravstvena
               zavarovalnica priznava nekaj čez 17%, se pravi, razlika gre v breme bolnišnic in v
               breme večjega stroška zdravljenja posamezne ustanove. V splošnih ambulantah je tega
               nezdravstvenega kadra 16%, kar je nekako v skladu z normativi, ki so plačani.</p>
               <p>Stvar, o kateri bo za sekundarni nivo še govora tudi pri spremembah financiranja
               zdravstva, je premik na področju konkurenčnosti dela. Danes zdravstvena zavarovalnica
               razpisuje programe na osnovi konkurence, se pravi razpiše potrebe po nekih
               prioritetnih storitvah v zdravstvu in zdravstvene ustanove za njih kandidirajo
               oziroma konkurirajo z neko tržno ceno. Vendar stvar je v tem, da je vrednost na ta
               način kupljenih programov bila v letu 2010 14,7 milijona evrov, medtem ko celotnega
               denarja, če se še spomnite, kot sem omenil, skoraj milijarda 200, se pravi, kaplja v
               morje praktično v današnjem načinu financiranja, kjer bo treba sicer postopno
               narediti velik premik. Se pravi, na ta način bodo zdravstvene ustanove morale
               konkurirati za programe s količinsko ponudbo, s cenovno ponudbo in se tudi na tržišču
               boriti in bo vzpostavljena konkurenca. Vedeti je treba, da v sistemu zdravstva tudi
               takšna sprememba ne gre čez noč. Namreč, zdravstvo je, če bolj po pomorsko rečem, kot
               tanker - ne moreš ga na hitro premakniti, ko ubere svojo smer, je premik zelo
               počasen, preden ga obrneš. In tudi v zdravstvu zelo hitrih sprememb ne smemo in ne
               moremo peljati, namreč, če ne želimo tega občutiti sami bolniki pri svojem
               zdravljenju. Se pravi, moramo mu dati možnost, da se na nove razmere prilagodi.
               Seveda, prilagodilo pa se bo hitreje, če bodo tudi te nove razmere stimulirane na
               takšen ali drugačen način.</p>
               <p>Toliko o sekundarnem nivoju. Sem že malo dolg, kajne?</p>
               <p>Terciarni nivo. Terciarni nivo se pri nas izvaja v dveh ustanovah, Univerzitetni
               klinični center v Ljubljani in v Mariboru. Namen je razvoj zdravstvenega varstva,
               uvajanje novih znanj in novih tehnologij. Problem, do katerega prihaja, je, prvič, da
               je letna potreba glede na uvajanje teh novosti, dodatnih, okrog 20 do 30 milijonov
               evrov, in na drugi strani, da obstaja neko stalno nesorazmerje in nesoglasje med
               financiranjem sekundarne in terciarne dejavnosti. Namreč, vedeti je treba, da ne more
               biti neka operacija, neka storitev, neko zdravljenje terciarno samo zato, ker se ga
               izvaja v terciarni ustanovi, samo zato, ker je mogoče redko, ker je dražje, ampak
               mora biti denar za terciarno zdravljenje namenjen tistim novim stvarem, ki jih šele
               uvajamo, se pravi, novemu postopku zdravljenja, novi operaciji. In ko je enkrat
               uvedeno,  preide v običajen
               sistem financiranja tega dela. Po drugi strani velja upoštevati, da terciarni nivo
               dejansko potrebuje poleg osnovnega kadra, kot je na sekundarnem, še dodatno
               usposobljene ljudi, s posebnimi znanji in sposobnostmi.</p>
               <p>Zdaj vas vprašam, glede na to, da sem že kar dolg, koliko časa imam še?</p>
            </sp>
            <sp xml:id="SDT6-OZZ-nujna-1-2012-02-09.sp3">

               <speaker>PREDSEDNICA MAG. LEJLA HERCEGOVAC:</speaker>

               <p>Spoštovani kolega Tomaž Gantar, lahko podaljšate za deset minut.</p>
            </sp>
            <sp xml:id="SDT6-OZZ-nujna-1-2012-02-09.sp4">

               <speaker>TOMAŽ GANTAR:</speaker>

               <p>Deset minut? Potem bom prepustil nekaj področij mogoče vašim vprašanjem, glede
               lekarniške dejavnosti, glede akreditacij, ki sem jih omenil.</p>
               <p>Morda nekaj besed o ločitvi javnega in zasebnega zdravstva. Namreč, današnje
               prekrivanje javnega in zasebnega zdravstva meče slabo luč na oba. Prav je, da je
               odnos med javnimi in zasebnimi izvajalci - zasebni so danes pretežno koncesionarji.
               Prav je, da je ta odnos konkurenčen. Ne more biti pa ta odnos konkurenčen v škodo
               javnemu sektorju. Verjetno ste tudi sami spremljali zadnji razpis Zavoda za
               zdravstveno zavarovanje Slovenije, kjer so ob nizkih cenah in ob pomoči dela
               zdravnikov iz bolnišnic zasebniki pridobivali programe. Namreč, sistem je nepošten
               mogoče v tem, da dela zdravnik pri zasebniku stoodstotno efektivno, medtem ko ga
               javni zavod plačuje tudi za neefektivno delo, za dopuste, za izobraževanja, za
               bolniški stalež, za vse. In je dejansko potem to delo drugače plačano in je
               nekonkurenčno v tem segmentu. Se pravi, kako najti pravo rešitev, da bodo lahko še
               vedno delali zdravniki tudi na zasebne nivoju, je seveda stvar zakonodaje in stvar
               nekega konsenza, strokovnega dogovora. Različne države urejajo to področje na zelo
               različne načine. Že v sosednji Avstriji imamo zdravnike, ki delajo v bolnišnicah,
               delajo tudi zasebno, s tem da je pogoj in obveza, da je strogo ločeno, tako uporaba
               opreme, računovodstvo, vodenje in spremljanje pacientov in tako naprej. In to je
               verjetno način, ki ga bo dolgoročno treba tudi zagotoviti pri nas in najti možnosti,
               da se zasebno zdravstvo lahko naprej razvija, v tem ne vidim nič slabega, mora pa
               ostati pretežno javno zdravstvo. Namreč, v osnovi moramo vedeti, da je primarno
               vodilo zasebnika dobiček, kar v sekundarnem zdravstvu ni. In težava bi se pojavila,
               če ne bi imeli dobrega javnega zdravstva ravno pri najtežjih bolnikih, ki bi se jih
               izogibali zasebniki, javno zdravstvo pa ne bi zmoglo njihovega zdravljenja.</p>
               <p>Sistem financiranja. Sistem financiranje, kot rečeno, je nestimulativen. Danes velja
               v Sloveniji praktično plansko financiranje, glede na zmogljivosti zdravstvenega
               sistema, ki se delno nanašajo na gravitacijska področja posameznih zdravstvenih
               ustanov, zelo malo pa na tržni princip. Tu bo treba zadevo zastaviti na način, da bo
               postal Zavod za zdravstveno zavarovanje strateški kupec, nek naročnik zdravstvenih
               storitev. Se pravi, na podlagi potreb prebivalcev bo razpisal, na primer, določeno
               število takšnih operacij, pregledov, takšnih preiskav in drugačnih, bolnišnice pa
               bodo konkurirale s svojimi cenami, morale bodo postaviti tržne cene za programe, zato
               da bodo lahko potem tudi uspešne na svojem področju. Na koncu bo prišlo do tega in se
               bo izkazalo, da vse bolnišnice verjetno ne bodo mogle delati vsega in razpolagati z
               vsem. Namen pa je, da bodo tisti delež dela, ki ga opravljajo, opravile kakovostno in
               v zadovoljstvo bolnika.</p>
               <p>Naj omenim še ta del, ker je pomembno potem pri ukrepih. Vedeti moramo, da se pritisk
               na zdravstveno blagajno iz leta v leto povečuje,  kar se odraža v vsakoletnih izgubah in v lanskem letu
               je bila nekaj okrog 40 milijonov evrov, za letošnje leto je napovedana preko 100
               milijonov evrov in govorimo že o številkah, ki jih je seveda težko doseči s samim
               varčevanjem na kratek rok. Dejstvo je, da je bilo veliko opozoril ob koncu lanskega
               leta, da se lahko zalomi v delu zdravstvenega sistema, česar si ne moremo dovoliti
               tudi ob koncu letošnjega leta.</p>
               <p>Tudi s tem namenom zagotavljanja dodatnih sredstev je bilo pred leti zagotovljeno
               dopolnilno zdravstveno zavarovanje in v deležu pomeni to, da iz naslova premij
               dopolnilnega zdravstvenega zavarovanja letno dobimo okrog 420 milijonov evrov. 70 se
               jih porabi za samo zavarovalnico, 350 pa za doplačila storitev iz obveznega
               zdravstvenega zavarovanja, kar je nesprejemljivo in kar bomo morali obvezno
               spremeniti tudi zaradi zahtev evropske skupnosti, ki nas je že hotela kaznovati kot
               državo, ker kršimo načela konkurenčnosti in tako naprej.</p>
               <p>Na kakšen način seveda prenesti to dopolnilno zdravstveno zavarovanje, na kakšen
               način preoblikovati je seveda stvar dogovora. Jaz sem vam pripravil nekaj predlogov,
               nekaj stvari ki niso dorečene; gre tudi za predloge, ki so bili v zadnjem mandatu
               nekje že omenjeni, seveda pa nedorečeni med socialnim dialogom ne s sindikati, ne z
               delodajalci; praktično ostajajo odprti. Jih bom pa samo naštel.</p>
               <p>Eno je, kaj se zgodi če prenesemo 350 milijonov evrov iz dopolnilnega zavarovanja na
               obvezno zdravstveno zavarovanje; se pravi v tem primeru se spremeni prispevna
               stopnja. Namen je bil, da se spreminja prispevna stopnja na strani delojemalcev,
               absolutno se ne sme spreminjati ničesar na strani delodajalcev, glede na to, da bi s
               tem ponovno zmanjševali konkurenčnost gospodarstva, kar je jasno tudi glede na
               današnje razmere, nesprejemljivo. Vendar, vseeno. Tudi, če premaknemo ta delež
               sredstev, ki so danes zasebna pomeni, da jih je potrebno nadomestiti iz proračuna,
               kar bi dvignilo prispevno stopnjo na strani delojemalcev za 2 odstotni točki. S tem
               bi se sicer povečal sam delež javnih sredstev za košarico pravic in po izračunih, ki
               jim vsi ne verjamejo; jaz jih imam tukaj ampak glede na časovne omejitve pač ne bom o
               tem; bi zavarovance z najnižjimi odhodki in upokojence, se lahko celo NETO plača na
               koncu malenkost povišala, medtem ko pri najvišjih plačah bi se nekoliko znižala,
               ampak govorimo o razlikah plus/minus, 20/30 evrov.</p>
               <p>Potem, širjenje prispevne stopnje pomeni, da bi se pač prispevna stopnja razširila še
               na podjemne pogodbe, avtorske pogodbe in na nekatere druge. Po izračunih bi na ta
               način dobili dodatnih 20 do 30 milijonov evrov.</p>
               <p>Potem je naslednja stvar, o kateri je smiselno diskutirati v tem kontekstu, je
               povišanje osnove za obračun prispevkov za svobodne poklice. Vi veste, da je kar
               nekaj, bom rekel zasebnikov, ki si prikazujejo nizke plače in razlike pač izplačujejo
               v dobičkih in prispevki so res obračunani v bistveno večji meri na te nizke plače. Če
               bi se recimo za odvetnika; pa naj mi oprostijo, ker sem njih vzel; ki prijavijo
               recimo zelo nizko plačo, vzelo za povprečje plače takšnega odvetnika v javnem
               sektorju potem bi seveda tudi prihodek iz tega naslova za zdravstveni sistem bil
               bistveno boljši.</p>
               <p>Potem, govora je bilo dosti tudi o razbremenitvi zdravstvene blagajne nepotrebnih
               stroškov; se pravi, govorimo o pravicah, ki niso zdravstvene, to so plačevanje
               specializacije, pripravništev in podobnih... Tudi tu bi lahko 30, 40 milijonov evrov
               privarčevali, dejstvo pa je,d a bi mogli prenesti ta strošek potem v proračun.</p>
               <p>Potem, o racionalizaciji v zdravstvu smo že kar nekaj govorili, kje so tiste možne
               rezerve, ki jih je treba izpeljati; dejstvo je pa, da je za te rezerve potreben čas.
               Naslednja možnost je prevetritev košarice pravic, tudi s postopkom; z nekim socialnim
               dialogom. Govora je bilo dosti o izločitvi socialnih pravic, posmrtnine, pogrebnine,
               nenujnih reševalnih prevozov, o zdraviliškem zdravljenju, ki ni nadaljevanje  bolnišničnega zdravljenja in tako
               naprej. Je pa, saj pravim, stvar je odprta in povsem v rokah nekih; tudi s socialnimi
               partnerji ustreznega dogovora. In tudi razmišljanje o participaciji ali je ukrep
               smiseln ali ne, tudi tu so mnenja deljena. Dejstvo je, da pri zdravilih bi mogoče v
               določeni meri delovalo tudi dobro, glede na to da zavržemo v Sloveniji zelo, zelo
               veliko zdravil. Mislim, da so govorili o vrednosti okrog 70 milijonov evrov.</p>
               <p>Bom zaključil...</p>
            </sp>
            <sp xml:id="SDT6-OZZ-nujna-1-2012-02-09.sp5">

               <speaker>PREDSEDNICA MAG. LEJLA HERCEGOVAC:</speaker>

               <p>Lahko nadaljujete do konca, ker vidim, da ste pri koncu. Lahko, ja.</p>
            </sp>
            <sp xml:id="SDT6-OZZ-nujna-1-2012-02-09.sp6">

               <speaker>TOMAŽ GANTAR:</speaker>

               <p>...torej, težka gospodarska situacija je mogoče z določenim zamikom prizadela in
               zajela tudi zdravstveni sistem. In za reševanje zdravstvene blagajne, ki prispeva
               tudi večino denarja za danes široko dostopne pravice za, bom rekel dokaj razkošno
               košarico pravic, nimamo na razpolago veliko časa. Če se izrazim malo po medicinsko,
               stanje je dejansko nujno, urgentno, potrebni so nujni ukrepi, ki se ne smejo vleči v
               leta, ampak jih moramo izpeljati letos in v naslednjih mesecih, kar pomeni, da lahko
               rezerve v zdravstvenem sistemu do katerih bomo prišli z ukrepi, predvsem namenjamo
               nadaljnjemu razvoju, nadaljnjemu krajšanju čakalnih dob, uvajanju novih tehnologij.
               Druge ukrepe, o katerih je zdaj govora in do odprti, bo pa potrebno sprejeti na
               takšen ali drugačen način, da bo zdravstvena blagajna vzdržna in da ne bo prišlo do
               sesutja zdravstvenega sistema.</p>
               <p>Jaz verjamem, da bomo v dialogu našli skupni dogovor s partnerji, da ne bomo ob tem
               povečali obremenitev gospodarstva in da bomo še vedno uspeli obdržati zdravstveni
               sistem, ki bo solidaren, kar mislim, da je ena od glavnih vrednot tega sistema, in
               socialen.</p>
               <p>Hvala za vašo pozornost.</p>
            </sp>
            <sp xml:id="SDT6-OZZ-nujna-1-2012-02-09.sp7">

               <speaker>PREDSEDNICA MAG. LEJLA HERCEGOVAC:</speaker>

               <p>Zahvaljujem se gospodu Tomažu Gantarju za podano predstavitev, ter dajem besedo
               članicam in članom odbora, da kandidatu postavijo vprašanja.</p>
               <p>Tukaj že imamo prvih 6 poslancev in poslank, ki želijo gospodu Gantarju postaviti
               vprašanje in sicer, prvi je gospod Grill Ivan. Izvolite.</p>
            </sp>
            <sp xml:id="SDT6-OZZ-nujna-1-2012-02-09.sp8">

               <speaker>IVAN GRILL (PS SDS):</speaker>

               <p>Najlepša hvala. Spoštovana gospa predsednica, spoštovani kandidat.</p>
               <p>Naj uvodoma povem, da sam nisem stroke iz zdravstva, nisem zdravnik, niti medicinsko
               izobražen, sem pa skozi dvoletni oziroma dva mandata dela v Odboru za zdravstvo uspel
               prepoznati zdravstveni sistem v Sloveniji in seveda vse tiste pomanjkljivosti, ki so
               pred nami, da jih bomo seveda tudi odpravili.</p>
               <p>Z gotovostjo lahko povem, da zdravstveni sistem, ki ga imamo v Sloveniji je na
               splošno rečeno, možno reči, da je dobro in smo lahko zadovoljni, da takšen sistem
               tudi imamo; je dovolj solidaren, je dovolj dostopen, kar pa seveda ne pomeni, da
               nimamo kar nekaj težav, ki jih bomo seveda morali odpraviti. </p>
               <p>Ne smemo pa pozabiti, da so seveda tudi na področju zdravstva številni problemi, ki
               na srečo še niso bili toliko izpostavljeni, predvsem pa še niso toliko se nekako v
               sami dostopnosti in pa tudi v sami kvaliteti naših zdravstvenih storitev začeli
               kazati neposredno.</p>
               <p>Imamo pa številne indice, tudi opozorilo s strani tistih, ki so v sistemu, s strani
               tistih, ki ta sistem financirajo, da bo potrebno marsikakšno zadevo tudi čim prej
               spremeniti.</p>
               <p>V prejšnjem mandatu, v tem, ki je bil do sedaj, je bila seveda tudi v njihovem
               koalicijskem sporazumu predvidena reforma zdravstvenega sistema z nekaterimi zakoni,
               ki bi seveda skušali tiste anomalije, ki jih imamo v našem sistemu  nekako odpraviti ali pa izboljšati,
               predvsem pa narediti ta sistem bolj vzdržen. Žal se od vseh teh predvidenih sprememb
               ni zgodilo praktično nič, niti enega zakona, ki bi posegal v področje same
               zdravstvene dejavnosti kot tudi zdravstvenega zavarovanja nismo obravnavali, ker tudi
               niso bili vloženi v proceduro, z izjemo Zakon o zdravstvenem zavarovanju, ki pa je po
               prvem branju seveda ostal v predalu. To nas čaka seveda v tem mandatu kajti
               okoliščine finančne in tudi tiste, ki nam jih narekuje Evropska unija oziroma
               direktive, ki so bile tam že sprejete bodo nedvoumno od nas zahtevale določene
               spremembe tudi zakonodaje. V vaši predstavitvi je bilo zaznati, da vse te probleme
               dobro poznate in verjamem, da imate tudi neko vizijo, kako se boste posameznih
               področij lotili, lepo zaznavate, da se da z drugačnim sistemom financiranja
               marsikatero zadevo izboljšati, ravno tako tudi z boljšo organizacijo naše zdravstvene
               službe, da se tukaj lahko izboljša kvaliteta, se lahko marsikaj seveda tudi kar se
               tiče finančno, da prihraniti in kar me še posebej veseli je to, da niste nikjer
               omenjali, da bi se ti prihranki v bistvu izvajali na plečih naših pacientov. To
               nikakor ne smemo dopustiti, da bi se naši pacienti na kakršnikoli način seveda skozi
               reforme obravnavali z manj, ne manj denarja, ampak recimo z manj pravicami ali slabšo
               kvaliteto. Tako da, to mora biti rdeča nit vseh sprememb v tem mandatu in seveda tudi
               v naprej.</p>
               <p>Bom se pa sedaj konkretno dotaknil na par stvari, ki smo jih poslanci, ki smo delali
               v prejšnjem mandatu zaznali in je potrebno temu posvetiti nekaj več pozornosti, vi
               sam pa verjetno niste imeli niti časa, da bi se tega konkretno v svoji predstavitvi
               dotaknili. Glede na to, da vaš predhodnik sedaj, glede na to, da je vlada dobila
               nezaupnico že meseca septembra in ko smo poslanci z raznimi sejami Odbora za
               zdravstvo in pa tudi s poslanskimi vprašanji načeli kar nekaj dilem in problemov in
               naj nismo dobili odgovorov, ker pač sam parlament ni funkcioniral tako kot je, vas bi
               na to želel nekoliko opozoriti in nekoliko tudi pričakoval, če boste imeli kakšen
               odgovor, predvsem pa te dilemi, ki bodo v prihodnjo zagotovo ponovno bile v
               parlamentarnih klopeh.</p>
               <p>Prvo, kar bi se dotaknil je e-zdravje. Sami ste se ga tudi dotaknili. E-zdravje je
               zagotovo eno izmed tistih pomembnih prioritet, ki bi jih v našem zdravstvenem sistemu
               morali začeti pospešeno uvajati. Mi smo že leta 2005 v Sloveniji izdelali strategijo,
               bilo je kupljeno že nekaj opreme, bilo je tudi nekaj korakov narejenih pa je vse
               skupaj zamrlo, zakaj? Nekateri nakazujejo, da je bilo marsikaj tudi v samem konceptu
               napačno zastavljeno. Zagotovo so bile tukaj težave na področju kadrov. Vendar, glede
               na neko optimistično zasnovo, ki je bila v začetku leta 2011 s strani vašega
               predhodnika zastavljena smo seveda bili priča, da je vse skupaj padlo v vodo z
               odstopom ključnih ljudi, ki so ta projekt poskušali oživeti predvsem pa ga pripeljati
               do tiste faze, da bi uspeli izčrpati ali počrpati znatna evropska sredstva, ki smo
               jih sedaj skoraj da zapravili oziroma so bila neizčrpana in jih ne bomo uspeli več
               počrpati. Pomeni, kakšen je vaš koncept za področje e-zdravja za v naprej? Ali je to
               tista prioriteta, ki si jo boste skupaj s sodelavci lotili ali ne?</p>
               <p>Sami ste zelo podrobno ali pomembno nakazali, da je potrebno posvetiti veliko
               pozornosti, dostopnosti na primarnem  nivoju do zdravstvenih storitev. S tem se v celoti strinjam in tu bo
               treba verjetno narediti čim prej mrežo, ki jo sedaj še nimamo, kljub temu, da jo je
               vsak minister obljubljal, da jo bo v roku nekaj mesecev pripravil pa je očitno še
               zdaj nimamo.</p>
               <p>S tem povezano bi izpostavil velik problem, ki se ga tukaj niste imeli časa
               dotakniti, za to dostopnostjo ne smemo pozabiti tudi na lekarne.</p>
               <p>Mi smo se v prejšnjem mandatu soočali z velikimi težavami financiranja malih lekarn,
               kajti s spremenjenim konceptom financiranja so se ravno male lekarne znašli v takšni
               finančni situaciji, da so nekatere bile že prisiljene zapreti ali pa se soočajo s
               preživetjem.</p>
               <p>Gospod Marušič, vaš predhodnik, je optimistično napovedal, da bo našel model
               financiranja za male lekarne, da se bodo na ta način lahko male lekarne obdržale nad
               vodo in da bomo naši uporabniki predvsem v odročnih in perifernih krajih imeli
               možnost do lekarn, tega v tistem času ali pa v tem času ni uspelo. Pomeni, da je to
               pomembna naloga, ki jo bo potrebno tudi za naprej narediti.</p>
               <p>Potem je tukaj velik problem, ko se ravno pri lekarnah, ljubljanske lekarne, mi smo
               ta problem obravnavali tudi v Državnem zboru, kljub temu, da je ustanovitelj
               ljubljanskih lekarn občina oziroma Mestna občina Ljubljana, je pa pristojnost države
               in tudi ministrstva, da ne sme dopustiti in je treba sistemsko urediti, da se
               dobički, ki so se ustvarjali v ljubljanskih lekarnah prelijejo ne transparentno,
               nihče ne ve kam. To je opozorilo tudi računsko sodišče in te stvari je potrebno
               zagotovo na sistemski način urediti, da denar, ki se zbira v zdravstveni sistem, ne
               smemo dopustiti, da se na kakršen koli način odliva izven tega.</p>
               <p>Ravno tako so bile tukaj številna opozorila, zopet govorim o ljubljanskih lekarnah, z
               ustanavljanjem vele drogerije, ki ni bilo zakonske podlage, pa se je kljub temu to
               ustanovilo.</p>
               <p>Tudi na tem področju ali ni smel ali ni želel vaš predhodnik tiste pričakovane naloge
               ni opravil.</p>
               <p>Tukaj je bilo odprto področje tudi izdelava nezakonite oziroma v nasprotju z
               zakonodajo na področju galenskih zdravil, tudi to je cona, ki čaka na rešitve, da ne
               bi take anomalije ali pa nezakonitosti imeli tudi naprej.</p>
               <p>Potem bančne garancije, ki jih je ministrstvo za zdravje uspelo pridobiti še v času
               pred nastopom gospoda Marušiča in sicer za številne nepravilnosti pri izgradnji
               onkološkega inštituta.</p>
               <p>Po znanih podatkih je bilo teh garancij pridobljenih za preko dva milijona evrov in
               odkrile so se nepravilnosti na vodovodni inštalaciji, prezračevanjih in še nekaterih
               sistemih v onkoloških inštitutih in te bančne garancije bi se lahko uveljavile in te
               napake tudi odpravile pa kot je meni znano, je veliko teh bančnih garancij, ki so
               bile časovno omejene, že zapadlo in pomeni, da bodo vse te nepravilnosti, ki so bile
               odkrite padle na pleča ali zdravstvene blagajne ali proračuna oziroma v končni fazi
               na pleča davkoplačevalcev.</p>
               <p>To je področje, ki ne smemo dopustiti, da bo prepuščeno samemu sebi in da se bodo
               tisti, ki so bančne garancije dali na ta način tudi izmuznili.</p>
               <p>To so tista konkretna vprašanja, ki bi želel, če jih boste lahko pokomentirali in bo
               to zagotovo nekaj kar bo čakalo tudi v Državnem zboru, naš odbor, da se bomo s temi
               problemi soočali v naprej. Hvala lepa.</p>
            </sp>
            <sp xml:id="SDT6-OZZ-nujna-1-2012-02-09.sp9">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa kolegi Grill Ivanu. Zdaj naj se pripravi za vprašanja Gašpar Gašpar Mišič.
               Izvolite. Prosim, da po prvem sklopu potem odgovorite na vsa vprašanja, če nimate kaj
               proti. Hvala lepa.</p>
            </sp>
            <sp xml:id="SDT6-OZZ-nujna-1-2012-02-09.sp10">

               <speaker>GAŠPAR GAŠPAR - MIŠIČ (PS PS):</speaker>

               <p> Najprej hvala lepa za besedo predsednica in kandidat za ministra za zdravje gospod
               Tomaž Gantar.</p>
               <p>Pozorno sem prisluhnil vaši predstavitvi, sem zadovoljen  ker tudi ne dvomim o vaši strokovnosti in poznavanju
               problematike zdravstva v naši državi.</p>
               <p>Vesel sem, da ste uvodoma omenili tudi promocijo zdravega načina življenja in
               učinkovit nadzor, ki je potreben, če želimo poskrbeti za zdravje naših državljank in
               državljanov, vendar da bi to dosegli, moramo tudi dosledno spoštovati stroko bolje,
               kot je to bilo v preteklosti.</p>
               <p>Strinjam se tudi z mojim predhodnikom, da je zdravstveno stanje v državi dokaj
               urejeno, vendar nikoli ni tako urejeno, da bi lahko bili vsi zadovoljni oziroma
               nikoli ni tako dobro, da bi ne bilo še boljše.</p>
               <p>V razgovoru s prijatelji smo pred kratkim ugotavljali, da bi morda bilo dobro, če bi
               naše ministrstvo za zdravje preimenovali v ministrstvo za bolezni iz enega
               preprostega razloga, ker se dejansko ukvarjamo z boleznimi in ker je bilo v
               preteklosti vse premalo poudarka na javnem zdravju, na tistem odkrivanju bolezni,
               virov, raznih epidemij zato, ker to dejansko zakonsko ni bilo najbolje urejeno
               oziroma so določeni zakoni nekaj dopuščali, potem so pa določeni podzakonski akti to
               onemogočali, skratka na terenu vlada čudno stanje, ki bi ga bilo treba bolje urediti
               in prepričan sem, da bo Tomaž Gantar, kot zdravnik in poznavalec te stroke tudi temu
               znal prisluhniti, ne nazadnje ne samo kot zdravnik ampak tudi kot bivši župan in tudi
               kot sodelavec na lokalni ravni na raznoraznih ravneh, da se bo ta zadeva bolje
               uredila.</p>
               <p>Imam kar nekaj vprašanj. Osebno ne prihajam iz zdravstvene stroke, vendar imam veliko
               prijateljev, ki so mi pomagali pripraviti kar nekaj vprašanj, ki bi jih rad prebral
               kandidatu za ministra in bi prosil potem, če si sproti zabeleži in tudi odgovori.</p>
               <p>Lahko začnemo najprej z vprašanjem, če smo že pri javnem zdravju, kako gledate na
               področje javnega zdravja v zdravstvenem sistemu in kako vidite vlogo zavodov za
               zdravstveno varstvo kot nosilec javnega zdravja v regijah? Namreč do leta 2007 je
               bilo ministrstvo za zdravje glavni koordinator vsega monitoringa kemikalij v hrani,
               vodi, okolju, zraku, ljudeh, rastlinah, živalih in tleh.</p>
               <p>Leta 2007 je takratna direktorica Urada za kemikalije pri ministrstvu za zdravje
               pretentala parlament in ministra za zdravje in spremenila člen v zakonu o kemikalijah
               tako, da sedaj Slovenija nima koordinatorja za zgoraj našteto. Na kakšen način bo
               novi minister to za zdravje Slovencev pogubno ravnanje popravil?</p>
               <p>Namen tega je bil, da se monitoring v nasprotju z zakonom o zdravstveni dejavnosti
               prenese na Zavod za zdravstveno varstvo Maribor. Po zakonu bi moral biti koordinator
               Urad Republike Slovenije za kemikalije, izvajalec pa inštitut za varovanje zdravja
               skupaj z regijskimi zavodi.</p>
               <p>Potrebna je sprememba zakona o kemikalijah in koordinacijo prenesti na ministrstvo za
               zdravje skupaj z inštitutom za varovanje zdravja in zavode za zdravstveno
               varnost.</p>
               <p>Računsko sodišče je ugotovilo, da je ministrstvo za zdravje s tem, da je polovico
               inšpektorjev za zdravje oddalo ministrstvu za kmetijstvo, ravnalo napak. Ugotovilo je
               tudi, da je bil s tem bistveno zmanjšan nadzor nad varno hrano tako z vidika
               kemijskih, kot mikrobioloških parametrov.</p>
               <p>Kako bo minister popravil to napako, ki je privedla do kolapsa Inštituta za varovanje
               zdravja in drugih zavodov za zdravstveno varstvo ter zmanjšanje nadzora nad
               hrano.</p>
               <p>Glede na koalicijsko pogodbo v kateri je jasno napisano, da se vladne stranke
               zavzemajo za agencijo za varno hrano je potrebno le to spoštovati. Agencija mora biti
               samostojna in ne pod ministrstvom za kmetijstvo. Nujno mora biti regijsko povezana z
               epidemiologom in obstoječimi laboratoriji za sanitarno kemijo, sanitarno
               mikrobiologijo in laboratoriji za humano mikrobiologijo, predvsem pa neodvisna od
               kapitala in politike. Vsebovati mora inšpektorje za zdravje, inšpektorje za okolje in
               inšpektorje za kemikalije. 
               Naj povem še to, da je direktorica za javno zdravje, gospa Mojca Gobec in direktorica
               instituta za varovanje zdravja, da se leta trudita uničiti regijske zavode. Na eni,
               torej ne ena in ne druga nimata prakse v kemijskem ali mikrobiološkem laboratoriju.
               Njuna odločitev, da v Sloveniji zadošča le en sam laboratorij, temelji na
               nestrokovnih podlagah ekspertov preko EU projekta, ki naj bi omogočil politiko enega
               in kapitalu pokornega laboratorija Maribor. Ker jima ni uspelo, da se zavodi na trgu
               zgrizejo med seboj, sta namenoma uničili institut za varovanje zdravja in ga spravili
               v tak minus, da bi ga na to iz tega razloga združili z Zavodom za zdravstveno varstvo
               Maribor. Le ta združitev pa naj bi na trgu požrla ostale regijske zavode. In
               vprašanje za kandidata za ministra: Kako bo novi minister preprečil nadaljevanje
               uničevanja nosilcev javnega zdravja instituta za varovanje zdravja in zavodov za
               zdravstveno varstvo?</p>
               <p>Zavodi skupaj z institutom za varovanje, skrbijo za javno zdravje, preventivo s
               svojimi laboratoriji. Z ukinitvijo le teh je epidemiolog v svoji regiji gluh in slep.
               Da ni večjih epidemij, je to izključna zasluga zavodov in instituta za varovanje
               zdravja. Kako boste kot novi minister ohranili vitalnost in učinkovitost regijskih
               epidemiologov in to zapisali v novi zakon o zdravstveni dejavnosti? In ali boste kot
               minister skrbel za javno zdravje preko instituta za varovanje zdravja in zavodov za
               zdravstveno varstvo uredili z drugimi zakoni. Država je namreč ustanoviteljica
               obeh.</p>
               <p>Zadnji primer pitne vode oziroma natančneje ne pitne vode v Postojni, okužene s
               paraziti, ki ga je v celoti rešil Zavod za zdravstveno varstvo Koper. V to se je
               vpletel sosednji zavod Novo mesto zaradi slabše metode Novomeščanov, je neopravičeno
               prišlo do preklica prekuhavanja pitne vode. Še enkrat se je v praksi pokazalo, da
               nekateri zavodi delujejo v korist kapitalu in ne v korist zdravja ljudi. Enako se je
               v podobnem primeru novomeški zavod v Loški dolini vpletel v onesnaževanje pitne vode
               s fekalijami in v tem primeru je umrl dojenček, čeprav Loška dolina spada pod okrilje
               epidemiologije na institutu za varovanje zdravja, le ta ni bil pravočasno opozorjen.
               Ponovno se je v praksi pokazalo, da tekmovanje zavodov za zdravstveno varstvo na
               trgu, kjer je namen zaslužiti, škoduje varovanju zdravja ljudi. Ali bo minister z
               zakonom ustanovil organ za koordinacijo mikrobioloških analiz in metod po vzoru
               koordinacij kemijskih analiz, takšne koordinacije še ni, je pa nujna. Mnenja morajo
               biti strokovna in enotna, ne glede na regijo. Vodje laboratorijev za sanitarno
               mikrobiologijo so pripravile smernice za varno hrano. Ker te smernice niso dobile
               podpisa ministra in niso objavljene v uradnem listu, so neobvezne. Pravna služba, ki
               z mirkobiološkimi parametri nima nič skupnega, je v smernice zapisala neobveznost. S
               tem ravnanjem je ministrstvu za zdravje odvzelo možnost ukrepov zdravstvenim
               inšpektorjem in epidemiologom. Pravilnik o pitni vodi v pristojnosti ministrstva za
               zdravje je poročanje o zdravstvenih oporečnosti pitne vode prenesel iz stroke na ne
               stroko. Po pravilniku morajo biti zavodi tiho, o neustreznosti pa poročajo skrbniki
               vodovodov. V večini primerov le ti ne opozarjajo javnosti, če pa že, pa prepozno in
               nestrokovno. Na kakšen način bo novi bodoči minister to pristojnost v korist
               varovanja zdravja ljudi vrnil nazaj na institut za varovanje zdravja in zavode za
               zdravstveno varnost? Zavodi in njihovi uslužbenci nimajo pristojnosti odvzeti vzorcev
               brez dovoljenja lastnikov. Zavodi lahko legalno dobijo vzorce hrane, itd., le z
               nakupim. V drugih državah imajo osebe s pooblastilom vstopa kamorkoli in kadarkoli in
               s tem možnost odvzema vzorca 
               v imenu varovanja zdravja ljudi. Tako pooblastilo ni namenjeno kaznovanju, ampak
               vzorčenju in strokovnemu svetovanju. S tem se ohranja vitalnost in strokovnost
               gospodarskih subjektov na eni strani in na drugi strani pa preventivno varovanje
               zdravja ljudi. Ali podpirate podelitev takih pristojnosti zavodom in strokovnjakom?
               Zunaj se taki osebi reče public officer. Pravilnik o naravnih kopalnih vodah, kamor
               spada tudi Piran, od koder prihajam, nista zastavljena z namenom varovanja zdravja
               ljudi, ampak kot okoljski indikator problemov s kanalizacijo, ki smo jo drago
               plačali, vsaj čistilno napravo. Ta pravilnik ne omogoča nadzora nad kopališči, ne
               inšpektorjem za zdravje in ne zavodom za zdravstveno varstvo. Kako bo ta problem
               rešil bodoči minister? Zavodi s sedaj veljavnimi zakonskimi, podzakonskimi akti ne
               morejo realno opravljati svoje dela, ki jim ga nalaga Zakon o zdravstveni dejavnosti,
               skrb za javno zdravje. Zavodi nimajo pristojnosti odvzeti naključno vzorce v
               bazenskih kopališčih, odvzeti brisov rok in kuhinj, odpadne vode, kjer ogrožajo vire
               pitne vode in naravna kopališča. Na kakšen način bo bodoči minister za zdravje
               omogočil izvajanje člena zakona, ki regijskim zavodom nalaga skrb za javno zdravje v
               regiji, drugi podzakonski akti pa jim to onemogočajo. Nazivno ministrstvo za zdravje
               skrbi za zdravje otrok. Zdravje otrok je nesporno povezano z okoljem, kamor spada
               tudi zdrava in varna prehrana. Do sedaj slovenska zgodovina ne pomeni analize
               družinske košarice, to pomeni, da se v vseh večjih mestih opravlja nakup hrane torej
               gre v mikser in analizo koliko in katere ostanke pesticidov tedensko zaužijejo naši
               otroci. Skrbi za zdravje otrok je realna zgolj na podlagi znanstvenih meritev. Kakšno
               mnenje ima novi minister o tem?</p>
               <p>Imam še dva vprašanja. Potem se bom oglasil, ker imam še nekaj vprašanj. Na žalost je
               kar nekaj vprašanj, zdravje je zelo pomembno, mislim da je to eno pomembnejših
               ministrstev in da boste razumeli, kaj to pomeni za naše državljanke in državljane.
               Kaj bo minister ukrenil v slovenskem prostoru za zmanjšanje hormonskih motivcev,
               kakšne raziskave gensko spremenjene hrane bo Ministrstvo za zdravje razpisalo? V tem
               sklopu, zadnje vprašanje. Koliko denarja bo Ministrstvo za zdravje namenilo vplivu
               okolja na zdravje ljudi, morda tudi namesto potratne promocije in neskončnega
               produciranja zloženk. Hvala lepa.</p>
            </sp>
            <sp xml:id="SDT6-OZZ-nujna-1-2012-02-09.sp11">

               <speaker>PREDSEDNICA MAG. LEJLA HERCEGOVEC:</speaker>

               <p>Hvala lepa za vaša vprašanja. Sedaj dajem besedo kolegu Ambrožiču.</p>
            </sp>
            <sp xml:id="SDT6-OZZ-nujna-1-2012-02-09.sp12">

               <speaker>MAG. BORUT AMBROŽIČ (PS PS):</speaker>

               <p>Hvala za besedo, gospa predsednica. Pozdravljeni kolegi. Poslanke in poslanci.
               Pozdravljen kandidat torej za ministra, dr. Gantar.</p>
               <p>Dovolite, da na začetku izrazim veselje, da kot eden redkih kandidatov za ministre
               prihajate iz stroke, česar sem zelo vesel in sem prepričan, da ravno zato
               predstavljate eno dodatnih vrednosti v ponujenih kandidatih konkretno pač vi za resor
               zdravstva. V nadaljevanju me veseli tudi to, da nas je vsaj nekaj v predmetnem
               odboru, ki pa prihajamo iz stroke oziroma iz stroke zdravstvene preventive ali pa kot
               sam iz področja zdravstvenega varstva, zato sem prepričan že v naprej v uspešno
               delovanje našega odbora, ki lahko z izkušnjami iz svoje prakse torej pripomore k
               razreševanju akutnih vprašanj, s katerimi smo se srečevali ali srečujemo dnevno na
               terenu.</p>
               <p>Vesel sem, da pojmujete, kaj je po svoje logično, saj gre za temeljno, ustavno, bi
               lahko rekli, individualno vrednoto vsakega posameznika zdravje kot nekaj
               najvažnejšega, tega se verjetno vsi zavedamo. Glede na zapisano v koalicijski pogodbi
               me tudi veseli, da v njej tudi kar nekaj vprašanj v njen izpostavljate in ponujate
               nekatere rešitve. Bi pa kljub
               temu imel par konkretnih vprašanj v zvezi z nekaterimi ponujenimi rešitvami. Danes je
               bilo večkrat tudi omenjeno povečanje avtonomije in odgovornosti zdravstvenega
               menedžmenta, ker je v osnovi vsekakor pohvalno, saj tudi sam vidim eno od možnih
               rešitev recimo privarčevanja do sedaj nepotrebno porabljenih sredstev prav v tem, da
               se, kot imate recimo tudi zapisano v koalicijski pogodbi, če mi dovolite citat,
               poseben poudarek boste namenili čim bolj ekonomičnemu poenotenemu in preglednemu
               izvajanju nakupa opreme medicinsko-tehničnih pripomočkov, medicinskega materiala in
               zdravil. Tukaj se omenja možnost uvedbe centraliziranega javnega naročanja, kar torej
               strokovnjaki v teoriji večkrat poudarjajo. Me pa zanima kako konkretno ste
               razmišljali pri sami realizaciji torej tega odprtega vprašanja. Osebno me pač zanima,
               ker prihajam prav iz tega področja, ali boste imeli posluh tudi do področja varovanja
               pacientovih pravic. Kot veste, je že bil v razpravi oziroma je bila novela zakona o
               pacientovih pravicah, ki je konkretno določila vseh štirinajst osnovnih pravic, ki
               jih imamo vsi kot pacienti in nekatere dolžnosti in je od leta 2008 do danes zaradi
               ugotovitev na terenu ali pa v praksi torej željna po nekaterih spremembah, ki smo
               jih, na katere smo opozorili tudi zastopniki pacientovih pravic in bom vesel vašega
               odgovora. Ali boste torej upoštevali tudi mnenja in predloge v zvezi s tem, posredno
               mogoče konkretno tudi, kakšno je vaše, podvprašanje na to vprašanje, mnenje glede
               večno odprtega vprašanja drugega mnenja in kako ga mislite v bodoče pomagati
               reševati?</p>
               <p>Omenili ste tudi prost pretok pacientov, ki se pa žal, torej do leta 2014 še vedno
               omejuje z zelo togimi pravili, ki jih zapoveduje pravila zdravstvene zavarovalnice.
               Me zanima ali boste tudi na tem področju poskušali recimo doseči neko soglasje z
               menedžmentom zdravstvene zavarovalnice, da bo imela malo več posluha na posamične
               primere, ki se obračajo sicer po postopku, ki je določen na samo zdravstveno
               zavarovalnico. Toliko mogoče za začetek. Sicer pa mogoče še kakšno v nadaljevanju.
               Hvala lepa.</p>
            </sp>
            <sp xml:id="SDT6-OZZ-nujna-1-2012-02-09.sp13">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala kolegi Ambrožiču. Dajem besedo gospe Trudi Pepelnik.</p>
            </sp>
            <sp xml:id="SDT6-OZZ-nujna-1-2012-02-09.sp14">

               <speaker>MAG. TRUDA PEPELNIK (PS DLGV):</speaker>

               <p>Hvala za besedo predsednica. Spoštovani kandidat oziroma bodoči minister! S svojim
               uvodom ste me prepričali, da ste pravi kandidat za ministra. Bi pa kar prešla na
               nekaj vprašanj.</p>
               <p>In sicer, zanima me, kaj boste naredili z urgentnimi centri? Predvsem me zanima za
               urgenco v Ljubljani, ki že več kot leto soji, gradnja je ustavljena. Potem naslednje
               vprašanje bi postavila: Kako boste zadržali mlade zdravnike, da ne bodo odhajali v
               tujino? In pa, kako boste reševali probleme s pomanjkanjem zdravnikov, predvsem v
               odročnih krajih? To ste nekaj že omenili, pa mogoče, da vam še dam možnost, glede na
               to, da ste bili časovno zelo omejeni, imate kar nekaj za povedati. Mogoče bo
               zanimivo. Potem naprej bi vprašala: Kaj bo z zdravstveno reformo, ki jo je koncipiral
               Marušič? Katere prioritete vidite v zdravstvu in kako jih boste reševali? Kako si
               predstavljate racionalizacijo v zdravstvu? O E-zdravju je že bilo nekaj rečenega. Pa
               me zanima približno, kdaj bi se naj začelo izvajati to E-zdravje? In pa, kaj bo z
               negovalnimi bolnišnicami v Sloveniji? Hvala.</p>
            </sp>
            <sp xml:id="SDT6-OZZ-nujna-1-2012-02-09.sp15">

               <speaker>PREDSEDNICA MAG. LEJLA HERCEGOVAC:</speaker>

               <p>Najlepša hvala za  postavljena
               vprašanja. Sedaj dajem besedo gospodu Jožefu Horvatu.</p>
            </sp>
            <sp xml:id="SDT6-OZZ-nujna-1-2012-02-09.sp16">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Spoštovane poslanke in poslanci. Prav lep pozdrav. Še
               posebej pozdrav kandidatu, vam gospoda Gantar.</p>
               <p>Moram najprej izraziti priznanje in vam čestitati za vašo predstavitev, jaz tudi
               današnjo sejo tako razumem, zato bom relativno kratek. Da to, nakazane neke smeri v
               smislu skrbi za zdravje državljank in državljanov in zadovoljen sem z vašo
               predstavitvijo in tudi glede na dosedanje razprave vidim in lahko si upam trditi, da
               boste v našem odboru imeli svojega zaveznika. Vesel sem, da ste uvodoma postavili
               zdravje kot vrednoto, to je gotovo ena največjih vrednot. Vaše reference veliko
               obetajo, ne samo vaše izkušnje na področju zdravstvene stroke, ampak tudi vaše
               izkušnje na področju kooperativnega upravljanja, tudi nenazadnje v izvršilni veji
               oblasti na področju lokalne samouprave so gotovo zadeve, ki vam bodo pri vodenju
               ministrstva, kar ne dvomim prav prišle. Zadovoljen sem, da ste v svoji predstavitvi
               izpostavili tržni princip, da je potrebno ta tržni princip tudi zdravstvu uvesti, da
               boste uvedli tudi normative in na to vezali tudi variabilni del plač.</p>
               <p>Sedaj pa konkretno k vprašanjem. Gospod Gantar, zanima me, na kakšen način se boste
               lotili problematike? Nekateri zdravstveni zavodi dobivajo plačane kapacitete, ne
               glede na njihovo dejansko realizacijo. O tem ste tudi sami nekaj govorili. Podobno
               vprašanje se nanaša tudi na plače zaposlenih, ker vsi dobivajo plačo, ne glede na
               količino in rezultate opravljenega dela. To sprašujem predvsem iz splošno znanega
               dejstva, da plače direktorjev nekaterih javnih zavodov presegajo plačo predsednika
               države, predsednika vlade, ministrov, itd., medtem ko zavod, ki ga vodijo posluje z
               velikimi izgubami. Še morda kot eno priporočilo oziroma željo, mislim da bi tudi na
               področju zdravstva bila učinkovita racionalizacija celotnega zdravstvenega sistema z
               intenzivnejšo uporabo informacijsko-komunikacijskih tehnologij. To ne trdim samo za
               ministrstvo, ki ga boste vodili, ampak tudi za druge resorje in bi si želel, če boste
               tudi temu področju namenili zadosti veliko pozornost.</p>
               <p>Jaz zaključujem. Želim vam uspešno delo in želim nam članom in članicam odbora in
               tudi državljankam in državljanom, da bodo besede, ki ste jih izrekli v svojih
               usmeritvah, v svojem programu ..<stage>/Nerazumljivo./</stage>.. postale. Hvala lepa.</p>
            </sp>
            <sp xml:id="SDT6-OZZ-nujna-1-2012-02-09.sp17">

               <speaker>PREDSEDNICA MAG. LEJLA HERCEGOVEC:</speaker>

               <p>Hvala za vaše vprašanja. Sedaj dajem besedo podpredsedniku Odbora za zdravstvo,
               kolegu Tisel Štefanu. Izvolite.</p>
            </sp>
            <sp xml:id="SDT6-OZZ-nujna-1-2012-02-09.sp18">

               <speaker>MAG. ŠTEFAN TISEL (PS SDS):</speaker>

               <p>Vsem lep pozdrav, še posebej predsednici odbora za zdravstvo, gospe Lejli Hercegovec,
               in pa našemu kandidatu za ministra za zdravje, gospodu Tomažu Gantarju.</p>
               <p>Slišali smo že na katerih področjih ima vse izkušnje, morda bi še enkrat poudaril, da
               še vedno dela v zdravstveni dejavnosti neposredno z bolniki, kar je tudi velik plus,
               da imaš prakso oziroma izkušnje neposredno z ljudmi s tistimi, ki zdravstvo
               upravljajo. Seveda kot direktor kar velikega zdravstvenega zavoda, bolnišnice Izola
               je bil tudi v združenju zdravstvenih zavodov Slovenije, kjer je tudi spoznal vso
               problematiko, vso specifiko slovenskega zdravstva tudi po vseh regijah in tudi
               zdravstveno politiko, na splošno. Ostalo smo tudi vse slišali, kaj je že bil, ampak
               že te dvojne izkušnje in briljantna predstavitev vse problematike v zdravstvu, čeprav
               smo večkrat slišali, da slovensko zdravstvo še vedno dobro deluje, največja
               pomanjkljivost bo verjetno premalo zbranih sredstev za zdravstveno dejavnost. Tako
               da, seznanjen je tudi z vsem tistim, kar je bilo dobro narejeno v preteklosti, kar bo
               seveda se nadaljevalo kot je že omenil in pa seveda tudi tiste  usmeritve, ki so nakazane, kjer bo treba s
               sodelovanjem stvari še izboljšati za dobro slovenskega zdravja še za kvalitetnejše
               zdravstvo do naših bolnikov.</p>
               <p>Morda bi samo par segmentov, ki so se pojavljali v medijih ali pa tudi zanima ljudi,
               tako izvajalce, kot uporabnike, kakšno je vaše mnenje v zvezi obveznim članstvom
               zdravniški zbornici? Glede zdravstvenih zavarovalnic, govori se o konkurenčnosti
               zdravstvenih zavarovalnic, vendar vemo, kot ste že omenil, dopolnilno zdravstvo
               prinaša 420 milijonov sredstev, od tega 70 milijonov gre samo za samo dejavnost
               zavarovalnic, vemo pa da Zavod za zdravstveno zavarovanje obratuje na veliko nižjih
               stroških.</p>
               <p>Večkrat smo slišali ukinjanje bolnišnic. Kakšno je vaše mnenje v zvezi s tem?</p>
               <p>V zvezi z drugim mnenjem kot pravica pacientov iz obveznega zdravstvenega zavarovanja
               je pa tudi že kolega podal vprašanje kakšno je vaše mnenje s tem.</p>
            </sp>
            <sp xml:id="SDT6-OZZ-nujna-1-2012-02-09.sp19">

               <speaker>PREDSEDNICA MAG. LEJLA HERCEGOVAC:</speaker>

               <p>Najlepša hvala kolegi Tiselj Štefanu. Zdaj dajem besedo Andreji Črnak Meglič.</p>
            </sp>
            <sp xml:id="SDT6-OZZ-nujna-1-2012-02-09.sp20">
               <speaker>DR. ANDREJA ČRNAK MEGLIČ (PS SD):</speaker>
               <p>Najlepša hvala gospa predsednica, lep pozdrav kolegice in kolegi in
            gospod kandidat za ministra za zdravje. Moram reči, da je bila vaša predstavitev zame
            res prijetno presenečenje od zaslišanj, ki sem jih do sedaj slišala, verjetno ena
            najkompetentnejših, tako da vam čestitam ob temu.</p> 
               <p>Hkrati bi želela povedati, da se
               bojim, da <stage>/ nerazumljivo/</stage> načrti, ki ste jih predstavili, da presegajo življenje
               enega ministra za zdravje. To namreč govorim iz izkušenj predhodnih ministrov, ki so
               tudi tako pogumno razmišljali, začenši z dr. Kebrom pa tudi dva ministra prejšnjega
               mandata, ki sta zastavila reforme zdravstvenega sistema pa ju je na žalost bodisi
               zdravje, bodisi čas prehitel.</p>
               <p>Skratka gre za zelo, zelo kompleksne vsebinske in organizacijske rešitve in seveda
               dobro bi bilo, da v zasledovanju teh ciljev, ki ste si jih zastavili, da ste uspešni
               v dobro nas vseh.</p>
               <p>Vendarle bi bila nekoliko bolj pragmatična, skratka, všeč mi je bila vaša detajlna
               ponazoritev vseh ravni, dejavnosti in tako naprej pa vendarle tiste stvari s katerimi
               smo se res zelo intenzivno ukvarjali v preteklem obdobju so zelo, zelo pragmatične in
               bi jih res razdelila na dva dela.</p>
               <p>Prvi del je povezan z zagotavljanjem socialne varnosti, to se pravi zdravstvene
               varnosti in z zdravstvenim zavarovanjem.</p>
               <p>Kot sem videla, ste v naštevanju rešitev posneli rešitve, ki jih je nekako predlagal
               že vaš predhodnik, gospod Marušič, in moram reči, da to kar velja tukaj poudariti je,
               da je za te rešitve dosegel precejšnjo stopnjo soglasja tudi s socialnimi partnerji,
               mislim predvsem na vprašanje združevanja, dopolnilnega in obveznega zdravstvenega
               zavarovanja in kako ta problem finančno rešiti.</p>
               <p>Skratka rešitev, ki je predlagana, se mi zdi dobra in sprejemljiva tako z vidika
               posameznikov, kot pa tudi z vidika gospodarstva, ki si pač ne želi novih
               obremenitev.</p>
               <p>Pa vendarle bi v tej zgodbi vas vprašala, kje vi vidite dodatno obvezno zavarovanje
               za dolgotrajno nego? Namreč planirano je bilo, da vsaj v določenem delu naj bi to
               predstavljalo del obveznega zdravstvenega zavarovanja. To je moj prvi del vprašanja. </p>
               <p>Drugi del se nanaša na mnenje o temu, da bi ob dodatnem zdravstvenem zavarovanju, ki
               ga bomo očitno vpeljevali tudi v naši državi, dopustili večjo konkurenčnost
               zavarovalnic, skratka ne le naših zavarovalnic ampak tudi zavarovalnice iz tujine,
               kje vidite pozitivne, kje vidite pasti tovrstnega obravnavanja?</p>
               <p>Tretja stvar, ki bi vas vprašala v zvezi s tem je vprašanje zagotavljanja
               zdravstvenega zavarovanja, zdravstvenega varstva tistih, ki zdravstvenega zavarovanja
                   nimajo urejenega.</p>
               <p>Skratka poleg ljudi brez statusa, da temu tako rečem, smo v zadnjem času trčili na
               problem ljudi, ki zdravstvenih prispevkov niso poravnavali zaradi ekonomskih razlogov
               in so padli v status brezpravnežev na področju zagotavljanja zdravstvenih pravic,
               skratka postali so pacienti ambulant za osebe brez zdravstvenega zavarovanja, kje
               vidite rešitev tega problema? Mislim, da na vsak način oči pred tem dejstvom si ne
               moremo zatiskati, torej kako urediti to v sistemu zdravstvenega zavarovanja na eni
               strani. Na drugi strani kako sistemsko urediti ambulante za osebe brez zdravstvenega
               zavarovanja v kolikor menimo, da naj ostanejo sestavni del oziroma dopolnilni del
               našega sistema, ker kot vemo univerzalnega sistema zdravstvenega zavarovanja nimamo
               več.</p>
               <p>Potem vprašanje, ki me v zvezi s tem zanima so finance. Torej na eni strani bomo res
               prihranili, če temu tako rečem, 70 milijonov s prenosom iz enega dela v drugi del,
               recimo temu tako, po drugi strani in morda z očiščenjem nekaterih pravic, ki niso
               direktno zdravstvene pravice pravzaprav ustvari nekoliko širši manevrski prostor za
               zdravstvene pravice, vendar se maramo na drugi strani zavedati dejstva, ki ste ga že
               opozorili, skratka primanjkljaja sredstev v zdravstveni blagajni, ki se bo še povečal
               z uvedbo socialne kapice, to veva oba, da na vsak način pomeni dodaten problem, zato
               me v povezavi s tem zanima kaj bomo storili s košarico pravic, ki na eni strani
               sigurno je potrebna prevetritve, o tem se vsi strinjamo, na drugi strani pa se
               pojavljajo nove pravice, ki so povezane z novimi zdravili, novimi zdravstvenimi
               tehnikami, ki na nek način jim bomo morali tudi v tej strokovni presoji košarice
               odmeriti določen kos oziroma kako povezati na eni strani pravice s prihodki
               zdravstvene blagajne. To je ta prvi del, ki me zanima v zvezi s financiranjem in
               zagotavljanjem zdravstvenega zavarovanja.</p>
               <p>Na drugi strani pa je področje dejavnosti. Zelo podpiram to, da ste naklonjeni
               ločevanju javnega in zasebnega in da se tukaj končno naredi red in da se naredi tudi
               jasna razmejitev med izvajanjem dejavnosti, ki je javna in ki je zasebna, da ne
               prihaja do prelivanja sredstev kar je bilo nenehno jabolko spora v dosedanjem
               sistemu.</p>
               <p>Moram reči, da me zanima, torej, koncesija, kot sem videla v koalicijski pogodbi,
               želite prenesti na raven države. Tukaj se bojim, da bomo trčili ob velik problem
               lokalne ravni, kajti tudi lokalna raven zelo dobro pozna svoje potrebe in si te
               pravice tako zlahka ne bo pustila vzeti ne glede na vse, govorim tudi iz lastnih
               izkušenj, ker sem eno izmed takšnih lokalnih ravni tudi vodila.</p>
               <p>Druga stvar, ki me v zvezi s tem zanima pa je spremenjen način upravljanja. V samem
               zaključku mandata prejšnje vlade smo na dolgo in široko govorili o zakonu izvajanja
               dejavnosti splošnega pomena.</p>
               <p>Ta zakon je uvajal korporativno upravljanje, ki so se mu razpravljavci, saj tisti, ki
               so razpravljali, močno, močno uprli in v sled tega je bila tudi opuščena nadaljnja
               razprava o temu delu upravljanja, ki ga kot vidim, želite uvesti na področje
               zdravstva. Torej kako gledate na ta problem, kako ga boste prešli.</p>
               <p>Na drugi strani me zanima tudi ali predvidevate, da zdravstveni delavci ostanejo
               javni uslužbenci in so boljše stimulirani ali vidite ta problem rešen na način, da
               izstopijo iz sistema javnih uslužbencev.</p>
               <p>Še tretja stvar. Zelo ste poudarjali problem oziroma poudarjali pomen preventive, oba
               se strinjava, zlasti vi, ki ste zdravnik veste, da je zdravstveno stanje močno pogoje
               s socio-ekonomskim položajem ljudi in pa seveda tudi z njihovo starostjo. Dejstvo je, da starejši in tisti,
               ki imajo slabši socialno-ekonomski položaj, pogosteje obolevajo in tam samo s
               preventivo problema ne bo možno rešiti. Dejansko, ker ste poudarjali pomen manjše
               dostopnosti oziroma ogrožanje dostopnosti ljudi z nižjim socialno-ekonomskim
               položajem, me zanima, kako se boste lotili tega problema. Kajti ta stavek v
               koalicijski pogodbi, <q>"preobremenjenost zdravstvenega sistema, ki je nad evropskim
               povprečjem, bomo postopno zniževali z ozaveščanjem in motiviranjem ljudi za zdrav
               življenjski slog ter z uvajanjem telemedicine,"</q> je že izzval precej polemike in ga je
               moč razumeti napačno, zato vas prosim, da to natančno razložite. Deloma ste že, ko
               ste poudarjali skrb za zdravo populacijo, ampak na drugi strani me res zanima ta del
               skrbi za ljudi z nižjim socialno-ekonomskim položajem. Hvala lepa.</p>
            </sp>
            <sp xml:id="SDT6-OZZ-nujna-1-2012-02-09.sp21">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa gospe Andreji Črnak Meglič.</p>
               <p>Zdaj dajem besedo gospodu Jakobu Presečniku.</p>
            </sp>
            <sp xml:id="SDT6-OZZ-nujna-1-2012-02-09.sp22">

               <speaker>JAKOB PRESEČNIK (PS SLS):</speaker>

               <p>Hvala lepa za besedo, gospa predsednica.</p>
               <p>Spoštovani kandidat za ministra za zdravje dr. Tomaž Gantar! Z velikim zanimanjem sem
               poslušal vašo predstavitev in moram uvodoma le reči, da je bilo v prejšnjem mandatu
               Ministrstvo za zdravje poleg Ministrstva za delo, družino in socialne zadeve po mojem
               trdnem prepričanju zagotovo najbolje vodeno, zato je tudi dobra osnova predvsem za
               vas in vašo ekipo pri nadaljnjem urejanju razmer v zdravstvu. Današnje dejanje se
               imenuje predstavitev stališč in mislim, da je kot takega treba tudi jemati, ne da
               bomo zdaj na tej predstavitvi reševali konkretne in popolnoma natančne zadeve. Sam
               sem, kot rečeno, z vašimi stališči izredno zadovoljen in bodo zagotovo dobra osnova
               za reševanje vseh problemov, ki ste jih nakazali in ki obstajajo v zdravstvu, torej
               problemov, ki jih bomo morali tako vi kot mi v Državnem zboru reševati v naslednjem
               obdobju. Zaradi tega vam ne nameravam postavljati nobenega vprašanja. Še enkrat pa bi
               rad poudaril, kar sem že prejšnji mandat vedno poudarjal in velja tudi za naslednji
               mandat: da so v naši državi potrebni predvsem dobri ukrepi za gospodarski razvoj, za
               oživitev gospodarstva, da so potrebne spremembe v delovnopravni zakonodaji oziroma
               delovnopravna reforma, da je potrebna pokojninska reforma - o teh stvareh smo se
               maloprej na drugem odboru tudi pogovarjali - in da je potrebna tudi zdravstvena
               reforma, ki je bila že začeta v prejšnjem mandatu in je treba s pripravo te reforme
               nadaljevati.</p>
               <p>Kot rečeno, povedal sem samo svoje mnenje in bom vašo predstavitev podprl kot
               primerno. Želim vam veliko uspeha pri vašem delu na ministrstvu in v Vladi Republike
               Slovenije, glede na to, da smo tudi od vašega dela odvisni vsi, državljanke in
               državljani Slovenije. Hvala lepa.</p>
            </sp>
            <sp xml:id="SDT6-OZZ-nujna-1-2012-02-09.sp23">

               <speaker>PREDSEDNICA MAG. LEJLA HERCEGOVAC:</speaker>

               <p>Najlepša hvala za vaše mnenje, gospod Jakob Presečnik.</p>
               <p>Če dovolite, bi zdaj tudi sama kandidatu za ministra postavila nekaj vprašanj.</p>
               <p>Poznava se kot kolega z Obale in oba veva, koliko problemov je v zdravstvu. Želimo
               zdravstvo, ne idealnega, ker idealnih stvari ni, ampak da se približamo čim boljšemu
               zdravstvu. Dobro zdravstvo je tisto, s katerim so zadovoljni tisti, ki delajo v
               zdravstvu, torej delavci, in tisti, ki so povezani z nami, to pa pomeni,
               pacienti.</p>
               <p>Kar me najbolj skrbi, so rezi v zdravstvu. Predlog proračuna, s katerim smo se
               seznanili septembra 2011, 
               kaže, da predvideva krčenje na področju Ministrstva za zdravje za 23,2% in sredstva
               za investicije se bodo zmanjšala za 12 milijonov evrov. V rebalansu to pomeni, da
               ostaja 63 milijonov za investicije, pri čemer naslednjih pet let taki dinamiki ne
               bomo mogli slediti. Imamo pa nekaj stvari, ki so predvidene, da se končajo do leta
               2014, to pomeni diagnostično-terapevtski servisi, Univerzitetni klinični center,
               mreža urgentnih centrov in tako naprej. Kako s temi projekti naprej? Kakšne ukrepe
               nameravate sprejeti sploh za obvladovanje javnofinančnih problemov na področju
               zdravstva? Ali nameravate poseči v ceno dela, ki predstavlja zdaj na primarnem nivoju
               v zdravstvenih domovih na odhodkovni strani že 70%, ali pa kaj drugega?</p>
               <p>Strinjam se s kolegom Presečnikom, da je izhodišče za zdravstveno reformo bilo dobro
               pripravljeno. Moje vprašanje je, ali bodo to izhodišča tudi za vas ali pa boste
               začeli od začetka ali pa kaj novega. Torej, ali boste nadaljevali z reformo sistema
               zdravstvenega zavarovanja?</p>
               <p>Konkretno me zanima vaše mnenje o 60. členu Zakona o zdravstvenem varstvu in
               zdravstvenem zavarovanju. Namreč, osnovna in prva naloga, ki čaka novo Vlado, pa tudi
               vaše ministrstvo, je predlog zakona o zdravstvenem zavarovanju in tam je ta famozni
               60. člen, o katerem bi rada dobila vaše mnenje.</p>
               <p>Naj se tudi jaz dotaknem primarnega nivoja, ki ga dobro poznam, ker sem tam delala 18
               let, tudi kot bolnišničnega, ker sem enako število let delala na kliniki in
               fakulteti. Kako mislite zagotoviti mrežo na primarnem nivoju, ki pa resnično poka po
               šivih? Osebno me zanima, kako boste ohranili pravico otrok in mladostnikov do
               osebnega zdravnika, ki jim pripada po 80. členu Zakona o zdravstvenem varstvu in
               zdravstvenem zavarovanju, in kako boste še bolj obremenili družinske zdravnike, ker
               pediatrov ni. Povprečna starost pediatrov je 50 let zdaj, pred dvema letoma je bila
               okrog 45,6. Pa tudi družinskih zdravnikov ni. Ali boste referenčne ambulante uvedli
               za celo področje, ker zdaj je nek pilotni projekt, ki se izvaja, in sicer je s tem
               zagotovljenih 25% dodatnih sredstev, ali bomo srednji kader izobraževali ali pa bomo
               delali s tistim, kar imamo.</p>
               <p>Zanima me terciarni nivo zdravstvenega varstva. Vemo, da veliko vlagamo v akutno
               zdravljenje, operacije, nove metode zdravljenja, uvajanje novih zdravil in tako
               naprej, kar je nujno. Seveda, to se v naši državi zelo dobro opravlja, vendar tisto,
               kar se zatika, je ta terciarni nivo, ki pa ni na takšni ravni, da bi imeli kompletne
               rezultate po operacijah, se pravi, še ni na takšnem nivoju, kot bi ga želeli imeti.
               Torej, kakšno vlogo nameravate nameniti terciarnemu nivoju zdravstvenega varstva,
               torej rehabilitaciji, in kako jo nameravate dolgoročno vključiti v slovenske
               zdravstvene smernice in zakone, ker sicer terciarni nivo ne bo jasno definiran.</p>
               <p>Kako vidite zniževanje obremenjenosti zdravstvenega sistema z motiviranjem ljudi?
               Seveda, za nove preventivne programe so potrebna dodatna sredstva. Rekli smo, da teh
               sredstev ne bo. Kako bomo spodbudili paciente za zdravo življenje, če pa je finančna
               situacija v družbi vedno slabša? Kako bomo sploh vpeljali zdrav življenjski slog, ko
               so pa pomembni preventiva in finančna sredstva?  Ali vidite rešitev v spremembi načina zbiranja ali
               porazdelitev sredstev? Kako nameravate voditi politiko optimalnega javnega zdravstva
               in mene konkretno zanima vaš odnos do javnega in zasebno-javnega zdravstva. Namreč vi
               pripadate stranki, ki zagovarja javno zdravstvo. V koalicijski pogodbi imamo pa tudi
               druge oblike zdravstva. Kje je tista diagonala, ta srednja pot, katero boste izbrali
               v zdravstvu in kako bo to izgledalo v vašem načinu dela? In seveda, omenjali ste
               tehnologijo. Kako vidite področje vrednotenja zdravstvene tehnologije? Evropske
               direktive predvidevajo neodvisno agencijo, področje Slovenije pa je, kar se tega
               tiče, popolnoma nerazvito. Bo zadosti za prvi krog, kaj ne.</p>
               <p>Besedo dajem gospodu ministru Tomažu, drugi krog, da odgovorite na vprašanja, potem
               pa bomo imeli še eno prijavljeno za diskusijo. Hvala lepa.</p>
            </sp>
            <sp xml:id="SDT6-OZZ-nujna-1-2012-02-09.sp24">

               <speaker>TOMAŽ GANTAR:</speaker>

               <p>Hvala predsednica. Torej bom poskušal čim bolj usmerjeno odgovarjati na vprašanja, ki
               jih je kar precej.</p>
               <p>Prvo je bilo vprašanje glede e-zdravja? Dejansko mislim, da lahko s sodobnimi
               komunikacijskimi metodami ne samo prihranimo, ampak tudi izboljšamo sodelovanje na
               nivoju primarnega in sekundarnega zdravstva, kjer je bilo do danes praktično razen
               morebitnih posameznih razgovorov, te povezave nikjer ni bilo. Dejstvo je, da se nam
               mudi na tem področju, glede na to, da za e-zdravje za ta projekt lahko, so na
               razpolago precejšnja evropska sredstva in je zato ta projekt tudi s te strani treba
               voditi dokler ta možnost obstaja. Glede na to, da ne vem po oceni sicer koliko je
               projekt vreden, ampak na vsak način je treba ta sredstva izčrpati. Prednosti takšnega
               projekta je ogromno. Verjamem, da tudi z že omenjeno komunikacijo med zdravniki na
               primarnem nivoju in bolnišničnimi, da lahko bolnikom, glede na to, da imamo njih kot
               center okrog katerega se pogovarjamo, prihranimo veliko. Od tega, da mu prihranimo
               kakšen pregled, do samih načinov zdravljenja in pa seveda tudi stroškovno, da mogoče
               ne podvajamo preiskav, da ima zdravnik pravočasno na razpolago dovolj informacij.
               Danes vemo, da že osnovna stvar, ki bi jo moral vsak zdravnik vedeti, da ko nas
               obišče pacient v bolnišnici, pogosto ne vemo katera zdravila jemlje. Se pravi, težko
               je upoštevati pri bolniku, ki jemlje pet, deset zdravil, na stranske učinke,
               predpisovanja dodatne terapije itn. Se pravi, vidikov, ki nam jih odpira uvedba
               e-zdravja je veliko in seveda bo mogle poiskati tudi ljudi, ki so kompetentni na tem
               področju, in ki bodo tudi uspešno ta projekt znali peljati. Seveda potem, da jih bomo
               tudi ustrezno stimulirali, da bodo to hitro delali, ker je časa pač malo. O e-zdravju
               lahko še potem mogoče v dodatnih vprašanjih. Gremo raje naprej.</p>
               <p>Potem dostopnost na primarnem nivoju, sama mreža in problem ruralnega okolja in
               majhnih lekarn. Dejstvo je, da bo za področja, ki so manj interesantna ali pa težje
               zaposljiva, da bo potrebno prvič razpis koncesije in kot sem rekel, verjetno to samo
               po sebi ne bo dovolj. Po eni strani menim, da je za ustrezne pogoje dela, vsaj kar se
               tiče osnovnega zdravstva, na nekem mestu tudi odgovornost lokalnega okolja, to pomeni
               občin, ki morajo zagotavljati ustrezne pogoje za delo zdravnikov v osnovnem
               zdravstvu. Na drugi strani pa bo verjetno treba najti tudi stimulacijo teh
               zdravnikov, da bodo tam delali,
               mogoče na teh manj zasedenih področjih, bom rekel na pamet, mogoče z malenkost
               boljšim plačilom zdravstvenih storitev. Pač na nek način stimulacijo uvesti, da bo to
               postalo interesantno in da se bodo ta področja tudi z zdravstvenim kadrom
               popolnila<stage>(?)</stage>.</p>
               <p>Podobno velja za majhne lekarne. Jaz verjamem, da večina lekarn v večjih krajih
               veliko živi na račun tržne dejavnosti, se pravi prodaje dodatnih izdelkov. Po navadi
               vidimo cel spekter vsega mogočega v lekarnah in na nekem majhnem področju, v nekem
               majhnem kraju je seveda ta tržni del verjetno zanemarljiv; preživeti samo s
               prodajanjem oziroma z izdajanjem receptov na zdravila; ta način preživetja je sigurno
               težaven in tudi tu bo verjetno treba najti en kompromis, podobno kot z zdravniki
               koncesionarji, ki bi tam tudi delali. Je pa seveda smiselno, da se mreži primarnega
               zdravstva in potem tudi pokrivanja, da se nekako ta lekarniška dejavnost krije po
               področjih, kjer je tudi primarno zdravstvo organizirano , da nekako sovpada.</p>
               <p>Na srečo vsaj na področju lekarniške dejavnosti po podatkih, ki sem ji povedal nimamo
               zelo velikega težava s farmacevti, ki jih je nekje, po številu naj bi jih bilo
               sorazmerno dovolj.</p>
               <p>Potem, govora o bančnih garancijah za nepravilnosti pri gradnji predvsem onkološkega
               inštituta in verjetno še kje drugje. Zdaj bo težava nastopila in verjetno je že, tam
               kjer je potekel rok za uveljavljanje garancije, seveda to bo treba verjetno v
               dogovoru predvsem s pravno stroko videti ali obstaja sploh kakšna možnost izterjave;
               bojim se da ne. Ne bi želel seveda tega na nek način prejudicirati, sigurno bo pa v
               dogovoru s stroko treba najti rešitev oziroma tudi možnost sanacije; bojim se, da bo
               v končnem tudi bremenila investicijska sredstva v okviru proračuna, ne verjamem, da
               bo šlo drugače.</p>
               <p>Bi za prvi sklop približno; potem če grem naprej. Vprašanje gospoda Mišiča. Zdaj
               mogoče prvo, vsaj za začetek, preimenovanje ministrstva. Glede na to da razmišljamo
               pozitivno in želimo zdravje ohranjati in sprejemamo ukrepe na področju pozitivnega
               zdravja, jaz mislim, da je dobro, da ostane Ministrstvo za zdravje, ne pa Ministrstvo
               za bolezen. Je pa sigurno; ampak ravno v tem je mogoče tudi poudarek, tendenca k
               zdravju, čeprav je seveda kurativa bila vedno tista, ki je bila mogoče celo ali pa še
               vedno je tudi v ospredju, glede na neko; glede na to, da smo pogosto v situaciji, ko
               moramo požare gasiti ne pa jih preprečevati.</p>
               <p>Problemov glede dejavnosti Zavoda za zdravstveno varstvo oziroma področja, ki ga
               pokrivajo Zavodi za zdravstveno varstvo je bilo odprtih veliko. Jaz mislim, da je tu
               v ospredju kar nekaj tudi individualnega videnja in mogoče tudi čisto konkretnih
               nesoglasij med posameznimi vodilnimi na področju dela Zavoda za zdravstveno
               varstvo.</p>
               <p>Jaz še vedno vidim v ospredju in v centru tistega, ki regulira to področje in mislim,
               da je tudi strokovno dovolj močan in kompetenten in tudi razpolaga z ustreznimi
               strokovnjaki, je brez dvoma Inštitut za varovanje zdravja. Glede ukrepov na področju,
               ki ga Zavodi za zdravstveno varstvo pokrivajo mislim, da bo znotraj te stroke in
               znotraj sodelovanja z Inštitutom za varovanje zdravja, tudi čisto te konkretne
               pripombe, ki so bile izrečene, seveda potrebno reševati. Jaz se seveda v posamezna
               vprašanja lahko bi sicer svoje osebno mnenje, ki ni čisto na vseh teh področjih
               profesionalno do te mere, da bi rekel, da ga poznam do potankosti. Zato mislim, da je
               le stvar dogovora znotraj stroke in predlaganjem teh rešitev. Lahko bi seveda drugače
               na to temo razpravljali zelo veliko. Bi pa prosil, ko bo prilika tudi te čisto
               konkretne pripombe, da bi jih dobil in da se da preveriti tudi še na drugi strani, kaj je tisto kar je
               objektivno pogojeno, kar v resnici drži, čeprav verjamem, da ni namen tukaj
               kogarkoli, da bi širil nekaj kar ne velja. In verjamem, da je tudi lahko kar nekaj
               nepravilnosti. Seveda omenil bi mogoče še to, da upam, da dejansko tudi na teh
               področjih ni kapital tisti, ki odreja pravila igre; jaz se bom nedvomno trudil, da
               temu ne bi bilo tako na nobenem področju in mogoče imam srečo v tem in to sem si tudi
               vedno prizadeval, da kjerkoli sem že delal, da ni nikogar, ki bi mi lahko sedel za
               vratom in določal pravila igre in kako bom jaz deloval. In želim tudi v bodoče na ta
               način ravnati. Dobro.</p>
               <p>Potem, avtonomija in odgovornost zdravstvenega managementa. Gospod Ambrožič je
               postavil vprašanje in pa možnost centralnih javnih razpisov, kako to realizirati.</p>
               <p>Torej zdravstveni management, bom rekel da do zdaj, ali pa še vedno je delal v
               pogojih, ki jih ekonomisti pogosto niso razumeli in ko smo iskali rešitve niso mogli
               verjeti na kakšen način v bistvu poteka vodenje zdravstvenih ustanov, predvsem
               bolnišnic, manjši je problem na nivoju zdravstvenih domov. Dejansko je šlo za, bom
               rekel, plansko delo, kjer imaš svoje področje, kjer imaš zagotovljena določena
               sredstva, ki so praktično vedno nezadostna, ne zadostujejo in vedno je obstajal
               problem tistih, ki so opravili več dela, kot jih je zdravstvena zavarovalnica
               priznala oziroma kot jih je bilo v pogodbah na podlagi področnih in splošnih
               dogovorov predvidenih za posamezno ustanovo.</p>
               <p>To se mora spremeniti in jaz verjamem, da smer, ki sem jo nakazal, v smeri, bom
               rekel, bistveno bolj tržnih razmer in stimulativnega financiranja na podlagi
               konkuriranja zdravstvenih zavodov na tržišču za programe, na konkuriranja po
               količini, po obsegu in tudi po cenah, ki jih bo morala zdravstvena ustanova ponuditi,
               bo predstavljala res hude zahteve in nove izzive za vsa vodstva zdravstvenih ustanov
               in tudi to je eden od razlogov, da bo potrebno tudi te spremembe, tudi tržne
               mehanizme, uvajati postopno in če je bilo rečeno v moji predstavitvi, da je od
               milijarde dvesto milijonov evrov bilo letos na ta način razpisanih program za 14
               milijonov evrov, se bo treba pač odločiti postopno, kakšen delež sredstev bomo
               namenjali za te tržne programe oziroma za postopno uvajanje teh tržnih zakonitosti v
               zdravstvene zavode in seveda tudi dejstvo, da bo treba na enak in postopen način
               uvajati tudi princip o katerem je vedno bilo govora, da denar sledi pacientu. Da ne
               more biti ta denar namenjen bolnišnici v Murski Soboti, bolnik se bo pa zdravil v
               Celju ali pa kjerkoli že. In tudi ta delež bo treba nekako postopno začeti uvajati in
               to bo podstavljalo dejansko te management v položaj, ki je podoben položaju tudi
               direktorjem ali pa vodstvenim delavcem v gospodarstvu.</p>
               <p>Žal seveda to spremlja tudi drugo dejstvo, da podobno kot se dogaja v gospodarstvu se
               lahko zgodi, da bo tudi kakšna zdravstvena ustanova, če se ne bo obnašala v
               kontekstu, bom rekel, tržnega gospodarstva, mogla verjetno svoj obseg na določeni
               stopnji tudi zmanjšati ali pa uokviriti, če rečem. In to je, če želimo izenačevati
               pogoje in odgovornost in na isti strani seveda stimulirati stroškovno učinkovitost in
               pa tudi kakovost dela, potem je to obveza. Brez tega seveda ni nihče zadosti
               stimuliran, da bo na ta način delal in mislim, da to je osnova na kateri je potrebno
               in saj pravim in ves čas poudarjam to in dejansko tudi mislim, da je potrebna v tem
               delu ta postopnost.</p>
               <p>Kar se tiče samih uprav jaz vidim večji smisel v to da imamo  dejansko odgovorno osebo ne pa neke kolektivne
               odgovornosti, ki se običajno ni izkazala in, se pravi, poslovnega direktorja, ki ima
               ustrezne pomočnike od stroke pravnih zadev, ekonomskih vprašanj in podobnega, ampak
               odgovarja on. In seveda je tukaj pomembna tudi vloga svetov zavodov, nadzornih
               svetov, kakorkoli jih že bomo imenovali pri vodenju kakšnega javnega zavoda. Možnost
               centraliziranih javnih razpisov. Seveda, da bi vse poslušali opravljati
               centralizirano zaradi obsega, enostavno ne bi šlo v nobenem primeru. Je pa možno na
               podlagi dogovorov in pa spremljanja podatkov, možno centralizirati recimo nabavo
               medicinske opreme. Ne vem, danes, bom rekel na pamet, kupuje pet bolnišnic CT aparat
               ali pa ultra zvočni aparat, sigurno je smiselno narediti za to javni razpis in dobiti
               na ta račun popust, ni pa smiselno javni razpis delati za vsak vijak, ki ga
               travmatolog v kost zašraufa. To je pa pretiran obseg dela, ki ne bi šel. Podobno
               velja tudi za razpise za recimo draga zdravila ali pa pri uvajanju novih metod, novih
               zdravil. Tam se splača v okviru stroke seveda neko zdravilo kupiti preko tudi
               centraliziranega javnega razpisa in glede na količinsko ponudbo doseči nižjo ceno.
               Tako da, v določenem delu je smiselno prenesti javna naročila, centralizirati v
               določenem obsegu pa ne. Treba bo predvsem tudi nadzor v samih ustanovah glede
               postopkov izvajanja javnih razpisov.</p>
               <p>Posluh do varovanja pacientovih pravic. Torej mislim, da vse o čemer sem govoril, se
               vrti okrog pacienta, okrog bolnika. In sigurno so v tem kontekstu v ospredju
               pacientove pravice. Govorili smo o čakalnih dobah, govorili smo o kakovosti
               zdravljenja, govorili smo v bistvu o vsem kar se nanaša v bistvu na zadovoljstvo
               pacienta in na korektno opravljanje oziroma korektno izvajanje njegovih pravic. Nisem
               omenjal, glede na časovno stisko recimo tudi spoštovanje pacientovega časa, da ne
               čakajo pred ambulantami tri, štiri ure in podobno. Čeprav morate vedeti, da je to
               včasih v praksi resnično težko izvedljivo. Namreč ponovno zdravnik, ki ima pred vrati
               50 bolnikov in na razpolago za vsakega par minut, zelo težko programira čas. Tudi jaz
               še vedno, pa sem že sam se trudil redimo, ko sem bil pred leti direktor bolnišnice, v
               tej smeri, ampak danes še vedno, ko pogledamo čakalni seznam za ambulanto, ki jo imam
               v določenem dnevu, imam recimo naročenih, ne vem, 10 pacientov ob isti uri. To ne gre
               ne. Zato vidim določene rešitve vsaj, nekaj kar je bilo že v preteklosti narejeno, je
               bil poizkus ločevanja in ponekod to deluje. Seveda urgentnih bolnikov. Danes morate
               vedeti, da če dobim med naročenimi bolniki še deset napotnic za nujni pregled, ki jih
               moram pogledati, se avtomatično čakanje pred vrati podaljša. Tukaj enostavno ni
               dileme, ker drugega ni, ki bi to delal. Se pravi, ločevanje ambulant, ki opravljajo
               nujne preglede, ob tem, da jih je treba malce selekcionirati. Namenjanje ustreznega
               časa za prve preglede, ker dejansko gre tukaj za selekcijo bolnikov, ki morda
               potrebujejo dejansko nujne ukrepe in ki ne morejo čakati šest mesecev ali pa dvanajst
               mesecev na pregled. In sorazmerno manjši delež, kljub vsemu, ker je manjši riziko za
               kakršnokoli škodo za bolnika, tudi če se kontrola po že zastavljenem zdravljenju
               malce podaljša.</p>
               <p>Potem drugo mnenje. Jaz osebno sicer smatram, da ima vsak bolnik, vsak pacient
               pravico do drugega mnenja. Celo milim, da je dobro, da ga dostikrat pridobi, kadar
               gre za zahtevna zdravljenja. Namreč je to, bi rekel, ne samo varovalka za dotičnega
               pacienta, to je navsezadnje, če gledam jaz iz mojega stališča, tudi varovalka zame,
               da ne bom napačno ravnal, da se ne bom napačno določil pri zdravljenju takega
               bolnika. Tu se pojavi problem financiranja tega. To je potem takem nova pravica, ki
               bi jo verjetno  ob dokaj
               razkošni košarici pravic težko še dodajali zdravstveni zavarovalnici in še dodatno
               širili spekter pravic. Seveda je stvar ponovno dogovora, iskanja samo na koncu se
               moramo vsi zavedati, da količina denarja je omejena in po rezervah o katerih sem
               veliko govoril in ki jih je možno v nekem relativno daljšem roku doseči v zdravstvu,
               da so to tiste rezerve, ki jih mogoče lahko namenjamo dodatnemu razvoju, dodatnim
               zdravilom, novim tehnologijam, te racionalizacije med tem ko sistemske napake, ki so
               danes prisotne jih je treba pa nujno rešiti na drug način.</p>
               <p>Vpliv na sam zavod za zdravstveno zavarovanje glede reševanja čisto konkretnih
               primerov. Verjamem, da je tudi v sistemu mastodontu, kot je zavod za zdravstveno
               zavarovanje danes, ki ima deset območnih enot, ne vem še koliko dodatnih poslovalnic,
               ogromno kadra, ne nazadnje tudi ta sistem čeprav je racionalen v primerjavi s tujino,
               prej smo omenjali dopolnilna zdravstvena zavarovanja tudi za samo delovanje ZZZS-ja
               porabimo letno skoraj 50 milijonov evrov. Je ogromen sistem in po podatkih porabijo,
               mislim, da je to okrog 2% sredstev, ki jih pridobijo in je to v primerjavi s tujimi
               državami na nivoju oziroma nižje. Se pravi zelo relativno je ko govorimo o teh
               številkah.</p>
               <p>Verjamem, da tudi v takem sistemu, da bi se moral najti nekdo, ne masovno, ki pa zna
               mogoče specifičnemu primeru prisluhniti in kakšno rešitev tudi najti. Le delamo med
               ljudmi in če to ne bi bilo bi verjetno in v medicini in tudi drugje zadostovali
               računalniki in nas ne bi rabili.</p>
               <p>Če grem naprej, urgentni centri. Namen teh urgentnih centrov je, da dejansko nekje v
               posameznih področjih združimo zmogljivosti, združimo mogoče izkoriščanje medicinske
               opreme, aparatov, kadrov in tako naprej in nazadnje to delamo z namenom, da bo
               storitev boljša in seveda da bo tudi storitev cenejša.</p>
               <p>Na vsak način z glavo čez zid siliti tam, kjer so pogoji dobri, z uvajanjem centra
               verjetno ni smiselno. Mislim, da je zadevo posploševati za nivo celotne Slovenije,
               kjer je dejansko tudi razvitost ali pa pogoji tudi znotraj posameznih regij se do
               neke mere razlikujejo, po mojem nesmiselna. Kjer pa je interes in možnosti, da se tak
               sistem uvede je pa smiselna. Žal so ti centri vezani tudi, vsaj v začetku, tako kot
               velja za vse praktično o čemer smo danes govorili, na neko investicijo, da tudi tak
               center lahko vzpostaviš, ker marsikje nimajo pogojev in danes da bi enostavno selili
               urgentno službo v bolnišnice, zagotovili prostore, selili zdravnike, to je ponekod
               uspešno ali pa dokaj uspešno šlo, mislim, da na obali je to dokaj dobro uspelo in smo
               se o tem pogovarjali že deset let nazaj, to kar je v prejšnjem mandatu uspel dr.
               Marušič opraviti, treba je pa preveriti tudi na drugih, ki, moram reči, premalo
               poznam razmere in bo to v fazi, ko bom začel obiskovati bolnišnice in zdravstvene
               domove po Sloveniji, da vidim kje smo na posameznih krajih.</p>
               <p>Kako zadržati mlade zdravnike, da ne gredo v tujino? Mislim, da če razmišljam malo po
               sebi, kot mlad zdravnik želiš predvsem pogoje za delo in želiš razmere v katerih boš
               lahko se razvijal, pridobil dodatno znanje, čeprav na drugi strani moramo upoštevati
               tudi to, da mlad zdravnik ko konča medicino in ko konča specializacijo ni več tako
               zelo mlad. Ko zaključiš specializacijo, če si priden, imaš preko 30 let in je to
               obdobje, kjer je tudi ekonomski položaj za te zdravnike zelo pomemben in mislim, da
               odhajajo v tujino bolj ali manj zaradi ekonomskih razlogov, ne toliko zaradi samih
               pogojev dela, ki so jim na razpolago. In o možnostih boljšega plačevanja veste toliko
               kot jaz  koliko jih je, veste
               kakšen je bil sprejet dogovor glede plačevanja v javnem sektorju oziroma zakon o
               javnih uslužbencih in da so tu možnosti relativno omejene. Upam samo, da jih bomo
               uspeli vsaj s pogoji dela, tudi s spoštovanjem samega dela, ne samo zdravnikov, tudi
               medicinskih sester in ostalega osebja v zdravstvu, jih saj delež zadržati, sicer se
               bojim, da bomo soočeni s tem, da bo še kakšen šel.</p>
               <p>Pomanjkanje kadra na periferiji, zdravniškega in ostalega mislim, da smo o tem že
               nekaj govoril, ne bi se ponavljal.</p>
               <p>Glede reforme, ki jo je moj predhodnik začel. Tudi namenoma, tako kot on, nisem
               omenjal reforme v svoji predstavitvi. Dejansko gre za nadgradnjo sistema, dejansko
               gre za spremembe, ki jih je treba uvesti, ki imajo mogoče tudi, saj kar se tiče
               spremenjenega načina financiranja zdravstva, bi jih tudi že šteli v sklop reforme
               ampak vsekakor je smiselno z ukrepi, ki so bili nastavljeni nadaljevati in kot ste
               tudi sami opazili, nekatere stvari, ki se mi zdijo dobro pripravljene in domišljene,
               sem jih tudi jaz kot možnost za razmislek predlagal, poudaril sem možnost glede na
               to, da vse kljub vsemu še v celoti ni bilo dogovorjeno med partnerji.</p>
               <p>Prioritete v zdravstvu. Glede na vse povedano smo pred eno veliko težavo in sicer
               pomanjkanjem denarja na eni strani pred napovedanimi velikimi izgubami zdravstvene
               zavarovalnice, če lahko tako rečem, Zavoda za zdravstveno zavarovanje Slovenije in na
               drugi strani kje bomo našli tisto rešitev ali pa tisti kompromis, da bodo ljudje še
               vedno z zdravstvenim sistemom zadovoljni, da bo zdravstveni sistem ostal solidaren,
               da ne kršimo pravic, da uvajamo nove tehnologije. Tukaj naštevam že nekaj, kar se
               lahko sliši skoraj nemogoče ampak kompromis bo potrebno najti s sindikati in vsemi
               ostalimi, da ta zdravstveni sistem za katerega tudi jaz osebno smatram, da je dober,
               da se je obdržal kljub vsem težavam, da je tudi ob pomanjkanju stimulacije v
               preteklih letih šel kar nekaj korakov naprej in da bomo to zmogli seveda tudi v
               bodoče. Je pa dejstvo, danes je gospodarska situacija težka, problem financiranja ni
               samo v zdravstvu ampak se pojavlja tudi drugje in verjetno bo treba ponekod tudi pas
               stisniti. Kje pa je tista točka pa danes ne morem napovedati.</p>
               <p>Smer v katero delamo, želimo delati in o kateri jaz razmišljam sem vam pa mislim, da
               predstavil kar natančno.</p>
               <p>Racionalizacija v zdravstvu. Tudi tukaj je bilo kar nekaj govora kje so rezerve,
               kljub temu, da kot je bilo rečeno, da napravimo v slovenskem zdravstvu glede na
               razpoložljive kadrovske zmogljivosti veliko dela, če se primerjamo z zdravstvom vsaj
               v okviru evropske skupnosti. Da pa kljub vsemu rezerve obstajajo, nakazal sem jih na
               obeh področjih to pomeni ogromno dogovarjanja namreč sam način dela tudi zdravnikov,
               medicinskih sester je zelo težko spreminjati brez strokovne argumentacije, brez
               dogovora in pa ne nazadnje tudi brez že omenjene finančne stimulacije, ki se mora
               odražati, da obstaja tudi neka pozitivna spodbuda v tem.</p>
               <p>Negovalne bolnišnice. Mislim, da so negovalne bolnišnice ena od dobrih rešitev, ki je
               bila uvedena v preteklih obdobjih.</p>
               <p>Kot rečeno danes imamo tri in z nadaljnjimi ukrepi in z izkoriščanjem posteljnih
               zmogljivosti, kot sem rekel danes jih je v Sloveniji nekje prostih dnevno 500 v
               bolnišnicah in z nadaljnjim uvajanjem predvsem dela v okviru dnevnih bolnišnic,
                   v okviru premika bolnikov
               iz dnevnih bolnišnic v specialistične ambulante. Bomo s časom seveda pridobili še
               dodatne zmogljivosti. Namreč danes smatrati in si predstavljati, da bomo gradili
               veliko novih kapacitet na tem področju, verjetno v tej situaciji bi bilo precej
               naivno. Bi bili sigurno vsi veseli. Dejstvo pa je tudi na drugi strani, da vsaka taka
               dejavnost tudi na socialnem področju seveda potegne za seboj tudi znatna sredstva. To
               se je dogajalo tudi v preteklih obdobjih, ko je bilo govora o povečanem številu
               javnih uslužbencev, zelo veliko ravno tudi iz tega naslova, iz novih domov za
               starejše občane, iz novih oddelkov, iz novih dejavnosti, ki so sigurno velik plus, če
               gledam iz socialnega vidika in predvsem za starejšo populacijo. Zavedati pa se
               moramo, da je to tudi dodani strošek in da bo treba seveda, ko se to načrtuje nekako
               ponovno videti, kaj imamo v določenem obdobju na razpolago in kaj je tisto, kar lahko
               novega za tisti denar tudi uvedemo.</p>
               <p>Potem, tržni principi. Se pravi, v zdravstvu kar bi bila in je novost, če izvzamem
               tisti manjši delež, ki je bil poskus, ki je bil opravljen s strani zavoda za
               zdravstveno zavarovanje in pa variabilni del plače. Seveda je tržni princip po mojem
               trdnem prepričanju šele tisti, ki bo spodbudil dejansko in vodstva zdravstvenih
               ustanov in tudi same zdravstvene delavce, da bodo delali boljše, da bodo bolj
               učinkoviti, bolj kakovosti, nenazadnje da se bo marsikdo tudi zamislil in da bo tudi
               odnos do bolnika spremenil. Namreč, dokler je vseeno, ali pogledaš pet bolnikov ali
               sto, dokler je vseeno ali je izid zdravljenja bom rekel slabši ali boljše, dokler se
               s kazalnikom ne spremlja seveda je marsikomu, ne bom rekel vseeno, ampak se verjetno
               manj trudi, da bo rezultat takšen kot bi moral biti. Se pravi, da tržni princip
               enostavno mora biti kot gonilo in zato bodo bolnišnice morale kar nekaj korakov
               narediti. Še danes kar nekaj slovenskih bolnišnic recimo nima stroškovnih mest, brez
               katerih seveda bodo zelo težko, ko bo zdravstvena zavarovalnica rekla, sedaj pa
               kandidirajte za 100 operacij, kaj pa jaz vem kile, po kakšni ceni bodo konkurirali,
               po obsegu bodo še vedeli, cene pa že ne bodo znali postaviti, se pravi, obvezna
               stroškovna mesta bodo mogli voditi in se tudi truditi, če bodo ugotovili, da so
               konkurenčni svojo oceno napram drugi ustanovi. Danes tržne cene ni, danes je cena
               bolj ali manj administrativno določena, ponekod podcenjena, itd. Seveda bodo ukrepi
               na tem področju, ti principi to spodbudili in to je nujno. Nujno, da bo prišlo do
               razlike, ki moti tudi same zdravstvene delavce, tudi zdravnike pa je, da bo neki
               variabilni del plače obstajal. Če gledamo razporeditev nekje, bom rekel, nekje po
               neki Gaussovi krivulji imamo zdravnike, ki izstopajo, imamo tiste, ki izstopajo v
               pozitivnem in v negativnem, večina jih opravi delo pač verjetno v povprečju. Zato
               mislim, da za ta del verjetno kakšnih posebnih dodatnih sredstev niti ne bi
               potrebovali. Je pa to težava, če ni normativov. Težava je, morate verjeti, jaz sem to
               tudi že takrat poskušal, da vodja oddelka ali predstojnik, zelo težko bo nekomu se
               odločal in rekel, tebi dam nekoliko več, tebi dam toliko manj, kajti odgovornosti med
               njimi enostavno noče prevzemati, ampak bo treba.</p>
               <p>Naprej, glede plačila kapacitet ali tržnega. O tem sem že nekaj govoril, se pravi,
               današnji sistem kot rečeno je bolj sistem, ki pokriva kapacitete z nekimi odstopanji.
               Na dolgi rok, ko bo tržni mehanizem vzpostavljen takrat se zna zgoditi, da nekdo tudi
               nebo mogel vsega delati. Namreč, danes prihajamo resnično do tega, da si želi vsaka
               bolnišnica ali pa veliko zdravnikov delati vse. Tukaj se pojavi hitro lahko problem
               ob vseh dobrih namenih in željah, da se razumemo, kakovosti.  Če jaz operiram zahtevno operacijo, da jih
               opravim pet na leto ali moj kolega, ki jih napravi 100 na leto, seveda ob vseh mojih
               dobrih namenim je rezultat verjetno boljši pri tistemu, ki jih sto naredi. In tudi ta
               sistem financiranja je tisti, ki lahko do neke mere tudi ta del kakovosti usmerja v
               to.</p>
               <p>Plače direktorjev, da presegajo plače. Seveda, tudi predsednika in ostalega. To je
               bilo velikokrat, jaz bom rekel, včasih po mojem tudi malo demagoško predstavljenega,
               čeprav se dejansko dogaja, da so bruto plače vodilnih delavcev visoke. Visoke so
               enostavno zato, kar ti ljudje običajno opravljajo tudi zdravniško delo, predvsem
               tisti del, ki prinaša dodatno plačo, to so dežurstva. In dežurstva so v današnjem
               sistemu še vedno dokaj dobro plačana in če nekdo dežura, ne vem, štirikrat, petkrat
               na mesec in je zraven tudi vodilni v zdravstveni ustanovi, si lahko s tem plačo
               bistveno poveča in preseže, kot rečeno, tudi predsednikovo. Sedaj vprašanje pa je, če
               bodo v razmerah, lahko rečem, bolj zahtevnega vodenja ti vodilni delavci še imeli
               veliko časa, da se bodo ukvarjali še z dežurstvi in z vsem ostalim. Jaz sem takrat
               tudi delal, ko sem bil direktor bolnice v manjšem obsegu, dežural praktično
               minimalno, ampak dejstvo je, da na daljši rok verjetno to ne bo možno.</p>
               <p>O e-zdravju je bilo par besed rečenih. Da se ne bi ponavlja.</p>
               <p>Potem konkretno vprašanje o mojem mnenju o obveznem članstvu v zdravniški zbornici.
               Mislim, da je v zdravstvu in tudi pri zdravniškem delu kar nekaj specifik in moje
               osebno mnenje je, da je smiselno še vedno obvezno članstvo tudi v zdravniški
               zbornici. Zdravniški zbornici je bilo naloženih veliko nalog. In dejstvo je, da teh
               nalog potem ne bo mogla opravljati v kolikor ne bo ustrezno financirana, pokriva pa
               dejansko veliko področij in mislim, da bi verjetno si naredili levjo uslugo, če bi
               ustanavljali nove službe za tiste naloge, ki jih danes zbornica opravi, pustili pa na
               drugi strani eno organizacijo, da životari na tak ali drugačen način. Mislim da, moje
               videnje je, da to ne bi imelo smisla.</p>
               <p>Konkurenčnost zdravstvenih zavarovalnic. Torej jaz bom rekel kot zagovornik javnega
               zdravstva, mislim da je v osnovi in za osnovno zdravstveno varstvo potrebna
               zavarovalnica, vsaj ena v smislu kot je današnje obvezno zdravstveno, Zavod za
               zdravstveno zavarovanje Slovenije. Prepričan sem tudi, da v času uvajanja teh
               novosti, teh tržnih principov, ki ne bodo lahek zalogaj za zdravstvo, da ni smiselno
               takoj na tržišče spustiti veliko zavarovalnic, ki bodo še dodatno zmedo na tem
               področju delale. Ko pa bo enkrat seveda tržni princip v javnih zavodih vzpostavljen,
               takrat pa lahko tudi po mojem brez večje škode tudi dodatno konkurenčne zdravstvene
               zavarovalnice obstajajo, tudi za področje obveznega zdravstvenega zavarovanja. Med
               tem ko ne vidim nobenih zadržkov za zdravstvene zavarovalnice, ki bodo sicer morale
               novo tržno nišo najti, za dopolnilna zdravstvena zavarovanja, kjer ne bo več vloga,
               da se iz tega naslova krijejo pravice iz obveznega zdravstvenega zavarovanja. Se
               pravi, če nekdo želi imeti na razpolago 24. ur na dan kardiologa, lahko ga ima, javna
               mreža mu ga ne more zagotoviti. Če je pripravljena, ne vem, zdravstvena
               zavarovalnica, tudi tržna, narediti pogodbo z bolnišnico z izvajalci, da bo to krito,
               potem naj jo naredi. Mislim, jaz nimam zadržkov, da nekdo, ki to zmore, da si to tudi
               zagotovi. Problem pa seveda bi bil, če bi to zahteval vsak in mislim, da to bi
               preseglo in zmogljivost in zmožnosti sistema. Naš namen in cilj pa je, da bo osnovna
               košarica pravic dostopna, da bo tudi plačevanje solidarno, in da bo krila seveda vse
               poglavitne in glavne potrebe velike večine prebivalcev v Sloveniji.  Ukinjanje bolnišnic. Seveda ukinjanje
               bolnišnic kot takšno jaz seveda tukaj ne vidim neke možnosti. Dejansko je danes v
               Sloveniji bolnišnic lahko rečem tudi preveč. S tem da vidim seveda tukaj ponovno
               vlogo že omenjenega tržnega dela, da bodo bolnišnice usmerjene na podlagi seveda
               tržnih principov v tisto delo, ki ga lahko opravijo odlično, s katerim bodo tudi
               pacienti zadovoljni, kjer lahko tudi v določni fazi v manjšem obsegu, ki bodo tudi
               dežurne službe imele razporejeno seveda glede na mrežo dežurnih mest in bodo zato
               racionalne lahko. In ki bodo lahko tudi tisti svoj del prostih zmogljivosti namenile
               mogoče za negovalno bolnišnico ali nekaj v tej smeri. Da bi pa danes rekli zaprli
               bomo ne vem katero bolnišnico mislim da je dokaj iluzorno in tudi mislim, da bi bilo
               v veliki meri nepošteno do tistega okolja, da bi forsirali takšne rešitve. To je
               to.</p>
               <p>V drugem mnenju sem že nekaj besed povedal. Zdaj, zagotavljanje zdravstvenega
               varstva, zdravstvenega zavarovanja in pa združevanje seveda obveznega in dopolnilnega
               zdravstvenega zavarovanja. Tukaj je bilo res nekaj predlogov in tudi izračunov
               pripravljenih zdaj v preteklem mandatu. Dejansko tukaj veliko novega oziroma tople
               vode verjetno ne moremo odkriti. Jaz sem naštel en spekter možnosti, poleg seveda
               omenjenih samih racionalizacij na področju organizacije dela v zdravstvu in vse te
               možnosti so tiste, ki morajo biti dorečene glede na, na eni strani izkupiček seveda
               spremembe oziroma koliko dobimo sredstev v zdravstveno zavarovanje iz posamezne
               spremembe in pa seveda kakšno ceno ima ta sprememba pri uveljavljanju pravic iz
               zdravstvenega zavarovanja. In tukaj bi težko bil dosti bolj konkreten namreč dejansko
               je stvar, ki jo je potrebno pretehtati. Zdaj, mi vemo da za Slovenijo za lansko leto
               poznam podatke recimo o številu tudi nezavarovanih oseb, nekako na kratek rok
               predvsem na račun, bom rekel zapiranja ali pa stečajev v gospodarskih združbah jih je
               bilo enajst tisoč s tem, da je bilo to bolj prehodnega značaja. To je bilo 5% vseh
               zavarovanih oseb, problem pa predstavljajo tisti, ki nimajo zdravstvenega zavarovanja
               eno leto ali več, teh pa je okoli 0,2%, nekaj pod pet tisoč v sedanjem sistemu. In za
               te seveda bo potrebno najti rešitev. Jaz mislim, da bi moral biti obvezno zavarovan
               vsak državljan v Sloveniji, smo pa ponovno v temu, pretehtati med količino, obsegom
               pravic in seveda denarjem, ki je potreben za to, da bi tudi teh, bom rekel nekaj
               tisoč ljudi še dodatno obvezno zavarovali.</p>
               <p>Mislim pa da to ne bi smelo biti vprašanje, premik je bil narejen predvsem mislim da
               že pri otrocih, da morajo imeti zavarovanje in verjetno bo potrebno tudi za ostalo
               populacijo teh rešiti. Medtem ko ostalo, preostali tisti ki so na krajši rok bili so
               bili na krajši rok predvsem zaradi, bom rekel, počasnega ukrepanja služb in tako
               naprej, ne toliko zaradi sistemske anomalije, da enostavno ne bi imeli
               zavarovanja.</p>
               <p>Združevanje seveda obveznega in dopolnilnega, jaz ne vidim druge pametne rešitve za
               potrebna sredstva, kje bi jih našli in dobili brez da preusmerimo denar iz
               dopolnilnega zavarovanja v obvezno.</p>
               <p>Potem možnost sredstev za dodatno obvezno zdravstveno zavarovanje za zdravstveno
               nego, če sem prav razumel. Vedno se vračamo na isto, na košarico pravic in videti kje
               so prioritete, glede na to, da se zavedamo, da verjetno dodatnega denarja, še tega ki
               ga bomo letos potrebovali, da odpravimo planirano izgubo je vprašanje kje ga bomo
               našli. Jaz mislim, da, saj pravim tudi za nego, tukaj je, bom rekel širše. Za nego je
               namenjen sicer relativno majhen odstotek dalje iz obveznega zdravstvenega
               zavarovanja, če govorim za nego izven  bolnišnic. Se pravi govorimo o negi znotraj domov za starejše občane,
               o fizioterapiji, o negovalnem kadru, medicinskih sestrah in tako naprej. Zdaj ena
               velika dilema, ki se meni tukaj postavlja, ki je nisem prej odpiral je seveda strošek
               dela na teh nivojih zaradi tudi sam delitve dela med srednjimi in diplomiranimi
               medicinskimi sestrami. Namreč smatram, da je bilo delo srednjih medicinskih sester v
               preteklosti razvrednoteno in da se je veliko, veliko dela predlagalo na nivo
               diplomiranih medicinskih sester, ki pa predstavljajo seveda tudi stroškovno večjo
               obremenitev za sistem in verjamem, da bi bilo kvečjemu bolj racionalno najti še potem
               protiutež na nasprotni strani, najti bolnišnično osebje, oskrbovalno, negovalno lahko
               rečem, ki niso medicinske sestre, ker mislim da znajo bistveno preveč za to ampak
               cenejši kader, ki je sposoben osnovne nege, ki jo potrebujejo na teh nivojih.</p>
               <p>O konkurenčnosti zavarovalnic sem prej odgovoril. Tudi o reševanju tistih, ki nimajo
               urejenega zdravstvenega zavarovanja. Zdaj finance, kaj bo s košarico pravic. Zdaj
               osnovni namen seveda je, da bi ta košarica pravic ostala čim bolj podobna današnji
               kar se tiče samih pravic iz zdravstvenega varstva in kot rečeno seveda lahko bi
               izločali pravice iz naslova socialne varnosti in podobno, tiste košarice, dejstvo je
               pa da prelagamo denar iz levega v desni žep, denar je še vedno potreben. In potrebno
               bo, seveda ponovno smo na dogovorih, na socialnem dialogu, kje je tisto kar
               predstavlja prioriteto za nas vse, kot uporabnike zdravstvenih storitev in kaj je
               tisto čemur bi se morda, če bi bilo potrebno in, če ne bi bilo drugih rezerv lahko v
               nekem roku tudi odpovedali. To verjamem seveda, da kompromisa ne bo enostavno
               najti.</p>
               <p>Problem socialne kapice, jaz tukaj tudi če se bo uvedla socialna kapica, jaz mislim
               da tukaj seveda glede na to, da gre dejansko za omejevanje oziroma za prispevke
               predvsem tistih z res visokimi plačami, ki pa v celotnem deležu sredstev vseeno ne
               pomenijo takšnega velikega deleža v absolutnem znesku. Namreč že danes moram
               povedati, da nekateri plačujejo v smislu socialne kapice, tukaj imamo obrtnike, ki
               plačujejo na osnovi dobička, se pravi razlike med prihodkom in odhodkom, med stroški
               in seveda na koncu kar dobijo in tukaj je že neke vrste socialne kapice in je sistem
               v temu delu diskriminatoren ali pa dejansko nesolidaren do vseh tistih, ki pa delamo
               za redno plačo tudi v javnem sektorju kjer pa dejansko ne obstaja omejitve in
               plačujemo maksimalno obremenitev in tudi progresivno seveda davčno lestvico zraven.
               In ravno zato in v temu delu smo med državami kjer so plače tudi najbolj obdavčene.
               So pa tiste skupine, ki sem jih prej že omenjal tudi med samim financiranjem, recimo,
               tudi vseh tistih ki prikazujejo, bom rekel samostojnih podjetnikov, najnižjo plačo
               uveljavljajo vse pravice kot jih uveljavljamo mi, ki plačujemo polno ceno medtem, ko
               so se oni, bom rekel zaradi luknje v zakonu ali v pravilih uspeli izogniti in
               plačujejo svoj minimalni delež. Kar je diskriminatorno in nepošteno. Se pravi, da je
               potrebno korigirati kar nekaj anomalij v temu sistemu in s tem tudi dobiti nekaj
               dodatnega denarja za namene javnega zdravstva.</p>
               <p>Nove tehnologije. Seveda uvajanje novih tehnologij, seveda to kar si bomo lahko
               privoščili to bomo imeli, žal zelo kruto rečeno. Danes je tisti, ki je odgovoren za
               uvajanje novih tehnologij v prvi vrsti zdravstveni svet kot posvetovalni organ
               ministra za zdravje, ki prouči seveda vse prednosti, vse pomanjkljivosti in tudi
               eventualno finančne izračune, uvedbe neke nove tehnologije, ki je potem seveda šele
               nekako poskušamo umestiti v sistem zdravstvenega  varstva oziroma obveznega zdravstvenega zavarovanja.
               In ta strokovni organ se bo moral pač odločati dejansko na podlagi največjih
               prioritet, kje je največji plus ob uvajanju neke tehnologije, ki pokrije verjetno
               tudi največji delež prebivalstva, ki bi pridobilo s takšno novo pravico. Se pa
               vrtimo, kot rečeno, okrog 20, 30 milijonov v zadnjih letih v povprečju letno za
               uvajanje teh tehnologij.</p>
               <p>Koncesije, prenos koncesij na državo. Predvsem gre tu za koncesije na nivoju
               primarnega, osnovnega zdravstva. Namreč, lokalna skupnost že danes ni imela
               pristojnosti za koncesije na sekundarnem nivoju, za bolnišnično specialistično
               ambulantno dejavnost. Kar se tiče pa primarne ravni, problem koncesije je vedno, da
               je koncesijo tudi v občini najlažje podeliti. Problem se pojavi, ko je treba to
               koncesijo pokriti s finančnimi sredstvi, s financiranjem preko Zavoda za zdravstveno
               zavarovanje, kar skoraj praviloma pomeni nove zahteve, nove potrebe po financah.
               Enostavno ne gre vedno za prerazporeditev denarja, da bi eni regiji, kjer je bilo
               morda preveč, vzeli, pa dali v tisto regijo, kjer je morda premalo. Vendar danes,
               mislim, da so finančne možnosti v posameznih regijah že do te mere izčrpane, da samo
               s preusmerjanjem denarja z enega področja na drugega verjetno to ne bo šlo. Na drugi
               strani jaz ne vidim tu zelo velikega problema, zato ker če bomo enkrat vzpostavili
               mrežo tudi na primarnem nivoju, potem tudi neka lokalna skupnost ne bo enostavno
               mogla se spomniti pa reči, zdaj pa v to mrežo bomo pa na našem nivoju zaposlili še
               pet ali pa odprli še pet dodatnih ambulant. Lahko, ampak jih bo financirala lokalna
               skupnost, ne pa mreža in obvezno zdravstveno zavarovanje. <stage>/Oglašanje v ozadju./</stage></p>
            </sp>
            <sp xml:id="SDT6-OZZ-nujna-1-2012-02-09.sp25">

               <speaker>DR. ANDREJA ČRNAK MEGLIČ (PS SD):</speaker>

               <p><stage>/Brez mikrofona!/</stage> Koncesije ne moreš podeljevati, če ni programov, kajne?</p>
            </sp>
            <sp xml:id="SDT6-OZZ-nujna-1-2012-02-09.sp26">

               <speaker>TOMAŽ GANTAR:</speaker>

               <p>Ja, pravilo ne, samo dostikrat je bilo - enostavno, lahko je dati mnenje in tudi
               glede na potrebo pač rečeš, ni zdravnikov, občina rabi še enega zdravnika, damo mu
               koncesijo, samo je vse zastonj, če pač nima kritja, in o kritjih se dostikrat ni
               pogovarjalo z območnimi enotami za zdravstveno zavarovanje. Potem pa, koliko narediš
               s tem, če nekemu koncesionarju vzameš iz enega programa 0,2 temu, 0,10 drugemu, to je
               <q>"flikanje"</q>, to ni način reševanja problema. To se je dogajalo predvsem pri
               koncesionarjih na področju zobozdravstva, ki je sicer lažje preživelo, ker ima tudi
               običajno večji delež tržne dejavnosti, ampak še vedno mislim, da rešitev ni
               prava.</p>
               <p>Tako da tu, ko bo enkrat mreža vzpostavljena, sicer ne vidim velikega problema, kdo
               jih podeljuje, ali je to lokalna skupnost ali je ministrstvo. Mislim pa, da je, če
               gledam celoto, financiranje, danes tisti, ki vodijo specializacijo, recimo, danes
               novih dejavnosti in zdravnikov, gre preko pravic iz obveznega zdravstvenega
               zavarovanja. To je bila ena teh pravic, kjer je bilo predlagano, da se izloči iz
               košarice. Zdaj, če bo to šlo v sklop proračuna, mislim, da je tudi prav, da
               odgovornost za ta del tudi v tem kontekstu prevzame država, ne pa lokalna skupnost.
               Tisti, ki plača, naj tudi za to odgovarja, mislim, da je pošteno.</p>
               <p>O načinu upravljanja, ne vem, če sem vam prej, ko sem o tem govoril, odgovoril
               ali...</p>
            </sp>
            <sp xml:id="SDT6-OZZ-nujna-1-2012-02-09.sp27">

               <speaker>DR. ANDREJA ČRNAK MEGLIČ (PS SD):</speaker>

               <p><stage>/Brez mikrofona!/</stage> Jaz samo opozarjam na javno razpravo in zakon, ki je bil ovržen
               zaradi pomislekov v zvezi s tem. Samo to sem opozorila.</p>
            </sp>
            <sp xml:id="SDT6-OZZ-nujna-1-2012-02-09.sp28">

               <speaker>TOMAŽ GANTAR:</speaker>

               <p>Ja, ja, prav, hvala.</p>
               <p>Potem glede izstopa ali ne zdravstvenih delavcev iz sistema javnih uslužbencev. Zdaj
               ne želim biti pristranski, ker delam v zdravstvu in sem zdravnik, čeprav smatram, da
               je toliko specifike na tem nivoju, da bi bilo po eni strani to lahko upravičeno. Na
               drugi strani pa verjamem, da bi vsak iz javnega sektorja našel, če bi ga pustil,
               toliko specifike, da bi zagovarjal izstop iz sistema javnih uslužbencev. Verjetno pa
               glede na sedanjo gospodarsko situacijo in predvsem plačno politiko, da bi s tem
                   verjetno velik vihar
               povzročili v nepravem času, če bi se kaj takega zgodilo. Tako upam, da se bo našlo
               tudi znotraj tega sistema ali pa tudi že obstoječega obstajajo določene možnosti tudi
               uvajanja variabilnega dela plače in nekega nagrajevanja po delu.</p>
               <p>Preventiva, promocija zdravja in to, kar je bilo v koalicijski pogodbi zapisano.
               Torej, jaz razumem ta del malo drugače. Sigurno teh problemov zdravstvenih in akutnih
               bolezni ne moreš reševati, nekomu razlagati o zdravem življenju, če je zbolel za
               pljučnico, ampak da je pač potrebno konkretno zdravljenje. Jaz sem to razumel bolj iz
               širšega konteksta, da če širimo obdobje, ko smo relativno zdravi, se pravi tisto
               zdravo življenjsko obdobje, o katerem sem govoril, ravno s temi promocijskimi
               akcijami, ki osveščajo, o zdravem načinu življenja, o škodljivosti kajenja,
               prekomerne teže, neaktivnosti in tako naprej, da bomo v nekem roku imeli bolj zdravo
               populacijo. To se je že na nekaterih konkretnih področjih tudi izkazalo, so bili
               rezultati, na primer, na področju obolenj srca in ožilja in tako naprej. In v tej
               smeri vidim, da se bo postopno na ta način tudi obremenitev s kurativo v zdravstvu
               lahko do neke mere z leti tudi zmanjševalo. Ne mislim pa, da bi ljudi prepričali, da
               so zdravi, čeprav niso, to verjetno ne bo šlo in bi bilo tudi naivno pričakovati,
               glede na to, da smatram, da so naši državljani kar dobro osveščeni, kar se zdravja
               tiče, kar se tiče sodobnih tehnologij in možnosti, in jih verjetno na tak tanek led
               ne bi speljali, pa tudi tega si jaz ne bi želel.</p>
               <p>Rezi v zdravstvu, to vprašanje ste mi vi postavili. Nisem si zelo dobro zabeležil
               prvega vprašanjaGlede denarja za investicije, ste vprašali. Torej, denar za
               investicije - se pravi, rebalans proračuna dejansko predvideva zmanjšanje sredstev.
               Zdaj, kakšen bo končni predlog, je seveda stvar dogovora, ki bo sledil, sam novega
               predloga ne poznam. Verjetno bodo morali biti ukrepi rigorozni, če želimo cilje, ki
               so zastavljeni na področju gospodarstva in sploh razvoja države, doseči. Verjetno se
               bo treba določenim stvarem odreči. Danes konkretno seveda ne vem, v kateri fazi so
               posamezne investicije. Seveda tiste, ki so začete in ki so nastavljene ter imajo neko
               večjo prioriteto, pa tudi, če lahko tako rečem, neko večjo dodano vrednost, bo treba
               izpeljati. Bojim se tudi sam, da bo pri določenih investicijah prišlo do zamika, to
               je po mojem neizogibno. Zdaj, katere bodo, to napovedovati vnaprej, je nemogoče.
               Najprej moram spoznati in se s tem seznaniti.</p>
               <p>Ali nameravam poseči v stroške dela. Mislim, da ni namen in tudi želja ali
               predvideno, pa tudi v svoji predstavitvi nikjer nisem omenjal, da bi posegali v
               stroške dela. Mislim, če gledam na drugi strani plače v zdravstvu, da te niso visoke.
               Ne smejo nas zapeljati tisti visoki zaslužki, ki so včasih medijsko objavljeni, s tem
               da običajno zraven tudi ni podatka, koliko ur je dotični opravil. Namreč, moramo
               vedeti, da na neki točki, kot je bilo v uvodu rečeno, relativno majhno število ljudi
               v zdravstvu opravi delo, ki se primerja s tujino ali ga ponekod presega, z bistveno
               manjšim številom zaposlenih ljudi. Se pravi, da ti ljudje so produktivni in delajo
               veliko. In če delajo veliko, verjetno ne bodo delali samo iz nekih idealov, žal,
               mislim, da  nobeden na dolgi
               rok ne dela na ta način. Je pa seveda treba vedeti, da tudi k večjim plačam
               prispevajo v veliki meri tudi dežurstva, se pravi ostali dodatki in tu je tisto
               področje, ki ga je treba urejati, bom rekel, v smislu, da je služba zagotovljena,
               varna, v neki primerni obliki, ne pa razkošna. In ko bo to zagotovljeno, se bodo
               ponekod tudi dohodki nekaterim, predvsem tistim, ki dežurajo, zmanjšali. Če pa
               vprašate tiste, ki ne opravljajo dežurne službe in jih je v slovenskem zdravstvu tudi
               zelo veliko, so pa njihovi dohodki povsem primerljivi z ostalimi; jaz mislim, da je
               dostikrat celo krivično, pa ne bi želel primerjati s katerimkoli poklicem
               zdravniškega ampak mislim, da ima zdravniški poklic v osnovi velike zahteve, zahteva
               tudi ogromno odgovornosti, ogromno izobraževanja in to, vse to pogosto tudi ni
               ovrednoteno. Tako, da seveda govora o direktnem nižanju plač, vsaj predlogov z moje
               strani, niti slučajno.</p>
               <p>Izhodišče za moje delo; jaz sem pripravil predstavitev in moram reči, da je to zame
               predstavljalo tudi izziv in zanimivo delo ravno zaradi tega, ker sem to predstavitev
               zastavil na način, kje in na kakšen način želim delati, če bom pač jutri kot minister
               potrjen v Državnem zboru. In mi to dejansko pomeni ene smernice, išče kje so tiste
               rezerve v sistemu, kje je smiselno na drugačen način delo organizirati in je to
               seveda tisti koncept, ki mi odgovarja in s katerim moram reči, da sem bil vesel, da v
               veliki meri iskreno sovpada s koalicijsko pogodbo, ki je bila med temi strankami in
               pa seveda predvsem z našo, z DeSUS-om, ki me je predlagala za ministra,
               usklajeno.</p>
               <p>In definitivno to velja za javno zdravstvo, definitivno velja za principe
               solidarnosti in seveda za ukrepe in delo v smislu pozitivnega in v center
               postavljenega bolnika, to kar se je ne nazadnje začelo že v preteklih mandatih.</p>
               <p>Na drugi strani; dejstvo je, da zasebno zdravstvo obstaja in mislim, da je prav da
               obstaja. In ko bo enkrat odpravljeno nesorazmerje ali pa nelojalna konkurenca z
               odhodom zdravnikov iz javne mreže na področje zasebnega zdravstva, potem ne vidim
               razloga zakaj ne bi zasebnik enako konkuriral, ker bo imel enake težave za nek
               program, kot danes konkurira nekdo, ki je v javni mreži. Je pač tržni mehanizem, ki
               je če je pod enakimi pogoji; ne pomeni nič slabega. Je pa dejstvo, da more večinsko
               javno zdravstvo ostati, omenil sem tudi že zakaj, namreč v primeru večinskega
               zasebnega dela, kjer je interes v končnem dobiček, bi krajši konce potegnili najtežji
               bolniki, ker vemo da predstavljajo tudi največji strošek v zdravstvu. Enostavno je
               operirati nekaj kil, težko pa je zdraviti hudega bolnika z napredovanim rakastim
               obolenjem, ki zahteva ogromnega znanja, ogromnega kadra, opreme in tako naprej. In,
               ki enostavno ne more biti motiv zdravljenja s strani zasebnika.</p>
               <p>Potem, mrežo na primarnem nivoju; zagotavljanje mreže in ohraniti vse te pravice. Jaz
               misli, da enostavno več denarja bo potrebno iz sekundarnega nivoja preusmeriti na
               primarni nivo, zdaj to razmerje, kot sem prej rekel, 65% denarja je šlo za
               bolnišnično zdravljenje, 25% za primarni nivo. Že v lanskem letu se je ta delež v
               korist primarnega nivoja spremenil za +4% s strani Zavoda za zdravstveno zavarovanje,
               kar pomeni, da bo ta odstotek potrebno še povečati na drugi strani pa tako kot za vse
               spremembe, kot rečeno, čez noč jih ne bo, tako kot čez noč ne bomo dobili takšnega
               števila dodatnih zdravnikov, ki bodo delali na primarnem nivoju in cilj je, da bo
               lahko  zdravnik na primarnem
               nivoju v skladu z normativi pregledal tisti določeno število bolnikov, se jim dovolj
               posvetil, po potrebi poklical specialista na sekundarnem nivoju, se z njim pomenil,
               vse to za kar danes nima časa. V tem mislim, da bo pridobil primarni zdravnik oziroma
               splošni zdravnik na ugledu tudi na zadovoljstvo pri upravljanju svojega dela in tudi
               na povečanem interesu mladih zdravnikov, da bi to delo, potem opravljali. Tudi taka
               sprememba enostavno čez noč ni možna in če bi obljubljal bi vam pač lagal.</p>
            </sp>
            <sp xml:id="SDT6-OZZ-nujna-1-2012-02-09.sp29">

               <speaker>PREDSEDNICA MAG. LEJLA HERCEGOVAC:</speaker>

               <p>Oprostite, gospod minister. Mi rabimo kratkoročne rešitve za primarni nivo in
               dolgoročne rešitve. Brez dobro urejene mreže primarnega nivoja ni dobrega dela
               sekundarnega nivoja in ni zadovoljena pacienta.</p>
            </sp>
            <sp xml:id="SDT6-OZZ-nujna-1-2012-02-09.sp30">

               <speaker>TOMAŽ GANTAR:</speaker>

               <p>Se strinjam, seveda, ampak kratkoročno pomeni preusmerjanje več sredstev na primarni
               nivo, kjer bo zdravnik motiviran tudi, da bo obdržal bolnika, se pravi, ne bo zaradi
               stroškov, recimo, želel hitro ga premestiti na sekundarni nivo, kar se danes
               definitivno dogaja, da naredi osnovne laboratorijske preiskave raje v bolnišnici kot
               na primarnem nivoju, čeprav ne delajo tega vsi, samo kdor to dela je danes v težavah,
               če ni v javni mreži pod okvirom zdravstvenega doma. Čim je koncesionar v osnovi se mu
               to ne splača delati pa ne mislim, da je problem koncesionarjev na primarnem nivoju,
               ker mislim, da bolniki v večini primerov tega niti ne občutijo niti ne vedo v veliki
               meri, razen mogoče v teh napotitvah.</p>
               <p>Dolgoročno seveda edini način je vzpostavljanje mreže, ki jo v prvem koraku sigurno
               ne bomo mogli napolniti. In kot sem omenil, vidite možnost ali zavezati mlajše
               zdravnike, da bodo prvo preusmerjeni in delali na tem nivoju pa šele potem imeli
               možnost nadaljevanje dela v bolnišnicah. Verjamem, da bo s postopnim večanjem ugleda
               tudi interes za primarni nivo večji, ker mislim, da je to delo lepo in nekako v
               skladu s poslanstvom zdravniškega dela.</p>
            </sp>
            <sp xml:id="SDT6-OZZ-nujna-1-2012-02-09.sp31">

               <speaker>PREDSEDNICA MAG. LEJLA HERCEGOVAC:</speaker>

               <p>Oprostite, gospod minister. Mogoče ena pripomba. Specialisti, ki končajo
               specializacijo, ne glede na to, katero specializacijo imajo največji del svojega dela
               opravijo v bolnišnicah in tam delajo, torej to je ena rezerva preusmeriti
               specialiste, zdravnike, tisti ki so na specializacijah, da večji del delajo v
               primarnem nivoju in da zasedajo dežurna mesta.</p>
            </sp>
            <sp xml:id="SDT6-OZZ-nujna-1-2012-02-09.sp32">

               <speaker>TOMAŽ GANTAR:</speaker>

               <p>Po posameznih področjih mislim, da se to danes dogaja, da tudi specializanti iz
               bolnišnic delajo na primarnem nivoju, ravno pri nas mislim, da konkretno so te
               rešitve bile. Dejstvo pa je, da verjetno je ta zdravnik vedno z eno nogo bolj v
               bolnišnici kot pa na primarnem in osnovnem zdravstvu. V tem se mi zdijo boljše
               rešitve, ki so bile že začete v smislu teh učnih ambulant, da lahko zdravnik, ki
               prične specializacijo na primarnem nivoju že v svoji ambulanti deluje in v tem
               kontekstu bolj kot pa, ne vem, specializanta iz kirurgije siliti, da bo delal v
               primarnem nivoju, ker delati in dežurati tudi na področju kirurgije, ker v naslednjem
               koraku se bo pojavil problem, ko bo nekdo rekel, da je zaslužil, ne vem, zdravnik
               začetnik 8 tisoč evrov bruto plače, kar bi se tudi dogajalo, če dežura 15 krat na
               mesec in je težava. Jaz se bojim seveda, da tukaj kot povedano, lahko stimuliramo z
               nekimi finančnimi sredstvi, jih preusmerimo, postavimo določena pravila igre,
               omogočimo čas za konzultacijo tudi sekundarnega nivoja, samo dejstvo je, da dokler
               zdravnik na primarnem nivoju ne bo imel na razpolago samo, ne vem, treh ali štirih
               minut, ampak 10, 15 minut za bolnika, da bo zelo težko opravil tudi ta večji obseg
               dela, pa mi lahko pišemo kar hočemo. Je pa mreža, zato da si nalijemo čistega vina in
               da dejansko vemo, ker danes v sistemu, saj ga, ki bi natančno povedal koliko
               zdravnikov manjka danes. Te ocene so zelo različne. Ko bo mreža bomo vedeli, vsaj za
               primarni nivo, ali manjka 300 zdravnikov, ampak bomo vedeli, da jih manjka in da je
               treba toliko popolniti, danes ne vemo.</p>
            </sp>
            <sp xml:id="SDT6-OZZ-nujna-1-2012-02-09.sp33">

               <speaker>PREDSEDNICA MAG. LEJLA HERCEGOVAC:</speaker>

               <p> Hvala, gospod minister za vaše izčrpne odgovore. Upam da  vsi, ki ste vprašali, ste zadovoljni z
               odgovori. Moram reči, da sama sem zadovoljna z večino odgovorov, ker je gospod bodoči
               minister pokazal, da ima širino, da razume zdravstvo, in da se zaveda problemov, ki
               nas čakajo.</p>
               <p>Imam prijavljena še dva poslanca. Eno poslanko in enega poslanca, pa bi zdaj dala
               besedo gospe Barbari Žgajner Tavš in bi prosila, ker smo pozni salon moramo zapustiti
               zaradi novega odbora, skrajšamo vsa vprašanja največ na 5 minut. Hvala.</p>
            </sp>
            <sp xml:id="SDT6-OZZ-nujna-1-2012-02-09.sp34">

               <speaker>MAG. BORUT AMBROŽIČ (PS PS):</speaker>

               <p>Če dovolite, gospa predsednica, poslanka Žgajner Tavš je žal morala oditi na
               zasedanje drugega odbora, tako da odpade to vprašanje.</p>
            </sp>
            <sp xml:id="SDT6-OZZ-nujna-1-2012-02-09.sp35">

               <speaker>PREDSEDNICA MAG. LEJLA HERCEGOVAC:</speaker>

               <p>V redu. Torej skrajšamo čas od enega. Zdaj dajem besedo kolegu Darku Jazbecu.
               Izvolite.</p>
            </sp>
            <sp xml:id="SDT6-OZZ-nujna-1-2012-02-09.sp36">

               <speaker>DR. DARKO JAZBEC (PS PS):</speaker>

               <p>Hvala lepa gospa predsednica. Lep pozdrav gospodu Gantarju in vsem prisotnim. Danes
               je že bilo toliko povedanega, da res ne bi izgubljali preveč časa. Jaz vam dam zeleno
               luč že zato, ker ste znal na vsa ta vprašanja odgovoriti. Drugače pa se mi zdi, da se
               podajate v zelo težek resor v težkih časih z veliko odgovornostjo in pomanjkanjem
               denarja. Mogoče bi... V bistvu vas ne bom sedaj z vprašanjem preveč zasul, ampak eno
               preprosto obljubo, če jo lahko daste, da ni samo danes možnost z vami komunicirati na
               tak način, ampak da tudi od jutri dalje, ko boste minister, bomo lahko z vami stopili
               v kontakt in postavljali vprašanja dalje na tem nivoju. To je prvo moje tako
               vprašanje.</p>
               <p>Potem bi pa samo mogoče pa res se dotaknil enega. Prvo težavo na katero lahko
               naletite že v tem mesecu. Veste, da v tej dvajsetletni samostojni Sloveniji je v tem
               mandatu prišlo do, prvič, do zloma zdravstvenega sistema, popolnoma. Na srečo ni bilo
               prevelikih posledic, ampak z gospodom Marušičem, jaz sem bil takrat na pogajanjih na
               strani sindikatov pri Fidesu, smo sedeli v eni sobi in je rekel, jaz tukaj ven ne
               grem dokler ne podpišemo enega sporazuma, ker so ljudje začeli umirati zaradi stanja
               kakršno je v državi. In zgodba se je začela takrat, ko je gospa ministrica Krebsova
               prepolovila plačila dežurstev, potem pa so zdravniki rekli, bomo pa delali samo 40
               nadur. Potem je prišlo do zloma zdravstvenega sistema, ker 40 nadur ni dovolj in
               podpisal se je sporazum s sindikatom, da se lahko dežurstvo opravlja na pet načinov,
               da zdaj ne bom vse našteval. Eden od pet načinov je tudi delo preko polnega delovnega
               časa, eden je pa kot redno delo ali dežurstvo. V glavnem, potem je zadeva stekla
               naprej normalno. Potem pa je vseeno prevladalo tisto politično stališče, da ne bi
               zdaj mi tukaj izgubili pa argument moči, kako je možno, pa dajmo vrniti žogico in se
               je naredil en pravilnik o organizaciji neprekinjenega zdravstvenega varstva in ta
               pravilnik je pa resnično napisan tako, da je res, tukaj ga imam celega, je vsebinsko
               nesmiseln, tehnično neizvedljiv. In kaj se zdaj dogaja? Ponovno je iz ministrstva
               prišlo v vse javne zavode naročilo, da se začne beležiti efektiva in ne efektiva. In
               to je že Evropa izključila ta pojem in zdaj, ampak to se dogaja v tem tednu, v
               prejšnjem tednu, prav naročilo iz ministrstva je prišlo in zdravniki se ponovno
               zbirajo, če se bo zavrtel krog ponovno, kar je res nesmiselno, da se spet vrnejo ta
               soglasja z prekomerno delo in izgubljal se bo čas in energija na stvareh, kjer po
               mojem ni potrebe. Mogoče samo toliko, ne vem kaj boste naredil z uveljavljanjem tega
               pravilnika, ki mislim, da je bil čisto politično narejen. To je ena stvar.  Drugo. Tu je ta modra knjižica,
               normativi in standardi zdravnikov je zelo mala, ne vem kako se boste priključili tem
               normativom, preprosto je to če hočeš nekaj tehtati potrebuješ tehtnico, če hočeš
               nekaj izmeriti potrebuješ meter in če hočeš obremenjenost računa tudi potrebuješ neki
               merski sistem. Tista zelena knjiga, ki je do sedaj bila v uveljavi, mislim, da iz
               leta 1973, je povsod že razpadla in nastala je dejansko neka potreba po novih
               standardih in normativih. Verjetno se boste strokovno na ministrstvu na nek način
               poskušali temu priključiti in potem najhujši problem šele pride, kako to združiti z
               zavarovalnico, ker zavarovalnica ne bo upoštevala niti slučajno in potem nismo nič
               naredili, če zavarovalnica to ne upošteva. Moje vprašanje je ali bo ministrstvo se
               sploh kaj vključilo v oblikovanje cen zdravstvenih storitev pri zavarovalnici, na
               primer, če vi pravite, da bi bilo dobro povečati zaupanje kar je temelj pri
               zdravljenju z pacientom, za to rabiš tudi čas, da se s pacientom lepo v miru pregleda
               in pogovoriš zdaj pa smo pri vrednotenju tega dela. Če jaz pogledam kontrolni pregled
               kolena, ga zavarovalnica vrednosti 4 evre, če deset minut upoštevam pa je to manj kot
               tu notri piše, potem pogledam na uro je to 24 evrov bruto za zdravnika, sestro in
               administratorko in potem to ne gre. Potem jih pogledaš 70, jih mečeš na dve minuti
               ven in poskušaš, da ambulanta ne bi delovala v minusu, ker direktor pa nima rad, da
               delaš v minus.</p>
               <p>Skratka. Želel bi vas samo vprašati tole z zavarovalnico, ker nekaj let spremljam
               zdravstveni sistem v Sloveniji in dostikrat ne vemo ali vodi zdravstveno politiko
               ZZZS ali minister. Saj sedanji minister tudi malo prej šel in nisi vedel kdo v ozadju
               vodi stvari, kdo ima v rokah, ker običajno ima tisti, ki ima denar, zdaj pa ne vem
               kakšen vpliv bo imela v nadaljevanju ministrstvo na ZZZS.</p>
               <p>Pri tem ZZZS bi vas vprašal ali lahko na nek način vplivamo na kontrole ZZZS-ja, ker
               ti zdravniki hodijo v bolnišnice in zavode kontrolirati in eliminirajo popolnoma vse.
               Primer, v Ptujski bolnici bi na arbitraži morali dobiti milijon dvesto tisoč, oni so
               našli 20% napak in niso rekli zdaj boste dobili samo 80% ampak ker imate 20% napak
               pri šifriranju vam vse storniramo, nimaš se pa komu pritožiti.</p>
            </sp>
            <sp xml:id="SDT6-OZZ-nujna-1-2012-02-09.sp37">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa kolegu za postavljena vprašanja. Prosim gospod minister, da še to
               odgovorite. Hvala.</p>
            </sp>
            <sp xml:id="SDT6-OZZ-nujna-1-2012-02-09.sp38">

               <speaker>TOMAŽ GANTAR:</speaker>

               <p>Najprej glede dostopnosti do mene, trudil se bom, glede na to, da sem večkrat omenil,
               da je potrebno sodelovati in verjamem, da v sistemu, kot je zdravstveni, brez
               sodelovanja in dogovora na silo, se je že tudi v preteklosti kar nekajkrat dokazalo,
               da ne gre. Se pravi da je verjetno kompromise treba najti in bom vesel, če ima kdo
               konkretne predloge, pripombe, ne morem obljubiti, da bo to vedno v določenem
               trenutku, glede na obveznosti, ki jih bom verjetno imel, vsekakor pa je zaželeno in
               se bom trudil za to, da se bomo lahko pogovarjali.</p>
               <p>Glede zloma zdravstvene blagajne. Ob koncu lanskega leta je dejansko prišlo do tega,
               da bi lahko bil sistem zdravstvenega varstva ogrožen. Šlo je za vrednost 30, 40
               milijonov evrov. Že po nekem logičnem razmišljanju, glede tudi na pomen samega
               zdravstva, govoriti o temu, da bo v sistemu, kjer se porabi 3 milijarde evrov na
               leto, zaradi enega procenta sredstev se sistem sesul je skregano z zdravo pametjo.
               Enostavno na ta način dogovori tudi z zdravstveno zavarovalnico ne bodo šli, je pa
               res, da smo v letošnjem letu, kot sem rekel, pred napovedano izgubo preko sto
               milijonov evrov, se pravi sto čiste izgube, trideset z naslova širjenja novih
               tehnologij, plus štirideset prenosa iz lanskega leta, govorimo že okrog 170 milijonih
               evrov. In to je tisto kar sem poudaril urgentno in nujno  reševanje, to je pa čisto v sklopu financiranja in
               sistemskih rešitev brez slepljenja, da je to možno v pol leta narediti z rezervami,
               ki so v zdravstvu in o katerih sem tudi govoril.</p>
               <p>To bo ena od prioritet v teh naslednjih mesecih, da to kritje najdemo.</p>
               <p>Ne strinjam se s politiko Zavoda za zdravstveno zavarovanje v tem smislu, da se kar
               po čez zmanjšuje stroške in reže vsem po vrsti, ker le moramo vedeti, da je to tudi
               krivično do posameznih ustanov, ki so se trudile, ki so mogoče že v preteklosti kar
               nekaj rezerve izčrpale in jim linearno odvzeti, pomeni, da kaznuješ tiste, ki so bili
               pridni in so na boljšem ponovno tisti, ki niso naredili nič. Se pravi, da je treba te
               rezerve iskati dejansko po hišah, po organizacijah, po tem kje imajo bolj razkošno,
               kdo ima dejansko 35% ali pa 32% ne zdravstvenega osebja in tako naprej.</p>
               <p>Tu absolutno smatram, da Zavod za zdravstveno zavarovanje ni tisti, ki lahko vodi
               politiko zdravstva v Sloveniji.</p>
               <p>Tudi sam način dogovarjanja bo verjetno treba do neke mere spremeniti. To kar je že
               moj predhodnik nekako zastavil in tudi tukaj je moje razmišljanje podobno, da neke
               cilje in prioritete postavi zdravstvena politika, to je ministrstvo za zdravje,
               naloga zdravstvene zavarovalnice je pa da te cilje spravi v meso, se pravi, da jih
               financira, da zagotovi, da bo po tržnem principu to narejeno, da bo kupil čim več
               storitev na podlagi tržnega deleža, ne pa da bo on določal prioritete po svoji
               presoji. Zdravstvena politika je tista, ki to mora delati.</p>
               <p>Na drugi strani moramo vedeti, da zdravstvena zavarovalnica ali ZZZS ima svoje organe
               upravljanja, da so določene faze odločanja, kjer potrebujejo soglasje tudi ministra
               ali ministrstva, da pa so v določenem delu dokaj avtonomni, da imajo svojo skupščino,
               imajo svoj upravni odbor, ki odloča na nekam dosti avtonomnem principu v tem
               kontekstu.</p>
               <p>Bojim se, da so bile akcije, ki so bile predlagane ob koncu zadnjega leta v smislu
               gasilskih akcij, postrgati kjer se vidi, kar se da zato da ne bo prišlo do kolapsa,
               kar je sicer razumljivo. Je pa bilo tudi z njihove strani sigurno nekaj konkretnih
               ukrepov predlaganih, o katerih je treba razmisliti, se pravi izločanje specializacij
               iz zdravstvenih pravic. Dejansko mislim, da specializacija ni zdravstvena pravica o
               kateri bi tam razpravljali in letno stane 30 milijonov evrov in tako naprej.</p>
               <p>V kolikor pravila igre niso v celoti dorečena jih bo potrebno v neki fazi spremeniti.
               Sigurno je pa šlo financiranje vedno do zdaj v skladu teh partnerskih dogovarjanj,
               kjer smo bili udeleženi ministrstvo za zdravje, ZZZS in izvajalci.</p>
               <p>Vedno je bila ena stran nekje preglasovana ampak v zadnjem koraku je odločala o
               odprtih vprašanjih vlada in to je še vedno tudi danes skrajna možnost, ki obstaja, če
               bo pa treba sistemsko kakšno spremembo narediti, bo treba malo bolj natančno
               pogledati, moram reči, da te točke poznam.</p>
               <p>Kar se tiče samih nadzorov Zavoda za zdravstveno zavarovanje. Dejansko obstaja
               problem je pa močno odvisen ali pa je čisto osebne narave, lahko posamezni nadzorniki
               pokrivajo določena področja in z nekaterimi je bolj ali manj konstanten problem, z
               nekaterimi manjši odvisno od bolnišnice oziroma od ustanove do ustanove. Je pa res,
               da bo potrebno najti minimum, kar je pritožbeni organ, ne da je odločba tega
               nadzornika ali potem zavoda dokončna in ne moreš koraka naprej narediti, to nima
               nobenega smisla. Približno, ne vem če sem vam odgovoril.</p>
            </sp>
            <sp xml:id="SDT6-OZZ-nujna-1-2012-02-09.sp39">

               <speaker>PREDSEDNICA MAG. LEJLA HERCEGOVAC:</speaker>

               <p>Najlepša hvala za vaš odgovor. In ker ste tako lepo odgovorili na zadnje vprašanje,
               lepo vas prosim, da nam poskušate javno reči,  kdaj bomo imeli mrežo primarnega zdravstva, pred medijem.</p>
               <p>In drugo vprašanje, pred kampanjo za župana Pirana, v časopisih ste povedali, da
               stalno dopovedujete, da niste politik. Še vedno to mislite?</p>
            </sp>
            <sp xml:id="SDT6-OZZ-nujna-1-2012-02-09.sp40">

               <speaker>TOMAŽ GANTAR:</speaker>

               <p>Torej, da rečem prvo glede same mreže. Ne vem v kateri fazi je. Prepričan sem, da je
               bilo ob sami mreži veliko narejenega, lahko se motim. Je odvisno dejansko, koliko je
               bila že usklajena čisto znotraj stroke, med zdravniško zbornico, zdravniškim društvom
               in ostalimi. Kot prvo, mislim, da bo le prioriteta na prvem mestu reševanje
               zdravstvene blagajne, da se pač zdravstveni sistem, da ne pride do tega, o čemer je
               bilo govora, do kolapsa ob koncu leta oziroma še prej, glede na vrednosti, o katerih
               govorimo, v naslednji fazi ali pa vzporedno seveda je tudi možno mrežo delati. Ne bom
               rekel šest mesecev. Dejstvo je...</p>
            </sp>
            <sp xml:id="SDT6-OZZ-nujna-1-2012-02-09.sp41">

               <speaker>PREDSEDNICA MAG. LEJLA HERCEGOVAC:</speaker>

               <p>Torej, kolikor razumem v naslednjem letu?</p>
            </sp>
            <sp xml:id="SDT6-OZZ-nujna-1-2012-02-09.sp42">

               <speaker>TOMAŽ GANTAR:</speaker>

               <p>Dobro, naj bo v naslednjem letu.</p>
               <p>Potem kar se tiče pa same politike, verjetno sem že zdavnaj zabredel v politiko, tudi
               z delom na občini, čeprav iskreno, še vedno se nima za politika, ampak želim delati
               tisto, kar mislim, da je prav po neki logiki, ki jo smatram za smiselno. In to mi je
               bil princip dela do sedaj in poskušal bom delati tudi na ta način naprej. Je pa vedno
               težje.</p>
            </sp>
            <sp xml:id="SDT6-OZZ-nujna-1-2012-02-09.sp43">

               <speaker>PREDSEDNICA MAG. LEJLA HERCEGOVAC:</speaker>

               <p>Ker več razpravljavcev ugotavljam, da je razprava zaključena. ...<stage>/oglašanje iz
               klopi./</stage> Gospa Barbara Žgajner je bila ne drugem odboru, dvakrat je moral iti,
               dovolimo ji še tri do pet minut, da postavi le eno vprašanje.</p>
            </sp>
            <sp xml:id="SDT6-OZZ-nujna-1-2012-02-09.sp44">

               <speaker>MAG. BARBARA ŽGAJNER TAVŠ (PS PS):</speaker>

               <p>Hvala lepa. Niti ne bo toliko. Jaz se opravičujem, ker sem res letela, pokrivam dva
               odbora, tako da... Eno kratko vprašanje, ki je povezano s konceptom tržne logike, ki
               se uvaja tudi na področju zdravstva.</p>
               <p>So določeni kraji ali regije, recimo, kjer imajo majhne regijske bolnišnice, pa tudi
               na področju, če pogledamo primarno zdravstvo, kjer se bo ravno tako uvajala ta tržna
               logika. mene samo zanima, v teh krajih, ki so, bom rekla, bolj oddaljeni ali
               gospodarsko in ekonomsko, pa tudi posledično socialno šibkejši predeli. Ali se ne
               bojite, da bo posledično prišlo zaradi ukinjanja, konkretno če pogledava v bolnice,
               do posameznih oddelkov? Bom rekla, glede na to, da ste dejali, da boste nadaljevali
               politiko, ki jo je začrtal dosedanji minister na področju zdravja, in pod njegovim
               ministrovanjem so se pojavile zelo polemične razprave o ukinjanju, pa se boste
               spomnili majhnih porodnišnic. Med prvimi je bila izpostavljena tudi porodnišnica v
               Splošni bolnišnici Trbovlje. Zanima me, ali se bodo vzpostavili tudi kakšni zaščitni
               instrumenti, ki bodo preprečevali, da bi lahko ukinjanja zaradi tržne logike
               posameznih oddelkov prišlo oziroma na kakšen način boste ne nazadnje tudi pristopili
               k načrtovanju, recimo, širitve dejavnosti v teh krajih na področjih podhranjenih
               območjih. Ali je v načrtu, moram reči, da sicer pozdravljam vaš regijski pristop, se
               pravi, da si boste ogledali posamezne regije, tudi posamezne sisteme, na kakšen način
               funkcionirajo? Mogoče ti dve vprašanji, glede na to, da smo časovno omejeni in da se
               opravičujem še enkrat, ker me ni bilo celo razpravo.</p>
            </sp>
            <sp xml:id="SDT6-OZZ-nujna-1-2012-02-09.sp45">

               <speaker>PREDSEDNICA MAG. LEJLA HERCEGOVAC:</speaker>

               <p>Izvolite.</p>
            </sp>
            <sp xml:id="SDT6-OZZ-nujna-1-2012-02-09.sp46">

               <speaker>TOMAŽ GANTAR:</speaker>

               <p>Hvala. Torej, poglejte kot tržni princip je sigurno predvsem na mestu in smiseln na
               področju sekundarnega zdravstva. Se pravi, pri primarnem zdravstvu enostavno je
               potrebna mreža in zagotovitev zadostnega števila zdravnikov, pač na podlagi tega, kar
               bo stroka nekje dorekla. Tu velikega konkuriranja enostavno med temi zdravniki ne
               more biti. Seveda bo vedno nekdo boljši ali manj dober in bo zato imel več bolnikov
               na tem nivoju ali manj. Dejansko pa se pojavlja možnost, da se bodo nekatere
               bolnišnice na sekundarnem nivoju tudi morale prestrukturirati. Namreč, če uvajamo
               tržni  mehanizem pomeni to
               dejansko, da bo potrebno, podobno kot v gospodarstvu seveda, tudi nek riziko
               prevzeti.</p>
               <p>Omenjal sem v uvodu, da morajo biti spremembe ravno iz tega naslova izredno postopne,
               se pravi ne nenadne, da bi sedaj čez eno leto pa imeli naenkrat kompleten tržni
               program za bolnišnice, preden se uspejo prilagoditi, preden se uspejo znajti, da bodo
               lahko delale.</p>
               <p>Na drugi strani pa morate priznati, da kljub želji danes večine bolnišnic, da delajo
               večino storitev, o katerem sem govoril, da imajo večino specialističnih ambulant,
               večino zdravljenja, da pa tudi te majhne bolnišnice enostavno na veliko področjih ne
               razpolagajo z zadostnim številom bolnikov, da bi lahko tudi kvalitetno delali vse te
               storitve na tem. Konkretno sem prej omenjal, vas ni bilo, nekdo, ki eno operacijo,
               ima pet bolnikov na leto, se sigurno ob vseh dobrih željah in namenih, jo ne more
               tako narediti kot tisti, ki jih je naredil sto ali še več. V tem kontekstu se bo
               bolnica morala verjetno tudi prestrukturirati v programe s katerimi bodo paciente
               zadovoljni, ki jih bo lahko kvalitetno opravljala. Mogoče namenila en delež, to kar
               danes manjka, in je bilo ponekod že narejeno, ne vem, postelje za negovalne oddelke
               tudi, govorimo o oddelkih, ne spremembi cele hiše. Tu bo verjetno treba tudi na tem
               področju nekaj narediti. Ampak tudi to je v kontekstu kvalitetnejšega dela. Namreč,
               ti ne moreš, enostavno ga ni sistema, in tudi naš tega ne zmore, da boš imel
               največjega ozkega specialista v majhni bolnišnici, ki ima, bom rekel, majhno
               gravitacijsko področje. Lahko je. Jaz sem tudi omenjal, seveda, če se bo tak
               strokovnjak tam našel, to kar je tudi potrebno, da bo denar sledil bolniku, kar danes
               ne. In če bo ta bolnišnica dobro delala, recimo, danes imam primer mojega področja,
               urologije, bolnišnice v Slovenj Gradcu, ki je že dolgo priznana kot ena, bom rekel,
               boljših, in predvsem pa veliko bolnikov pridobi iz cele Slovenije. In seveda je
               pošteno verjetno, da tudi denar sledi tem bolnikom, kar se danes ne dogaja. To ne
               pomeni potem ukinjanja takšne bolnišnice. Je pa res, delali bodo v tržnih razmerah.
               In tu se ne moremo sprenevedati, da če je konkurenca v gospodarstvu. In žal tudi
               nekatere firme včasih ne preživijo, da se bodo tudi vodilni zdravstveni delavci
               morali prvič, truditi, da bodo imeli stroškovna mesta, da bodo znali izračunati pravo
               ceno, da bodo znali konkurirati in pa tudi zdravniki, da jim ne bo vseeno ali ta
               bolnik pride še kdaj k meni, ali pa ne pride. In bo tudi motiviran, da bo splošnim
               zdravnikom, ki bo napotil pacienta sodeloval, mu ne bo več vseeno ali ga pošlje v
               Celje, ali v Ljubljano ali pride k njemu. To je pač konkurenca, ki je potrebna in
               dodana vrednost in kakovost, ki jo je sila težko doseči, tudi brez tega. Ne mislim
               pa, da smemo spustiti sedajle bolnišnico v eno divjo konkurenco, tržno zgodbo, kjer
               jih bo pol propadlo. Niti slučajno ne. Zato še enkrat omenjam, da je potrebno tudi te
               spremembe uvajati zelo postopno. In iz tržnih programov, kot je bilo s strani
               zdravstvene zavarovalnice, tistih 14 milijonov za lansko leto oziroma predlansko, od
               skupnega programa milijardo 200, ne moremo čez noč spraviti na milijardo 200. Lahko
               mogoče spravimo v prvem letu na 50 ali na 100 milijonov, ne vem, govorim na pamet. Da
               pridemo do tega sistema v naslednjih, ne vem, štirih, peti letih ali kakorkoli
               že.</p>
            </sp>
            <sp xml:id="SDT6-OZZ-nujna-1-2012-02-09.sp47">

               <speaker>PREDSEDNICA MAG. LEJLA HERCEGOVAC:</speaker>

               <p>Najlepša hvala gospod Tomaž Gantar, bodoči minister za vaša izčrpna pojasnjevanja in
               odgovore na vprašanja.</p>
               <p>Ker ni več razpravljavcev, mogoče bi tudi bili, ampak časa nimamo, ugotavljam, da je
               razprava zaključena. V skladu z ustaljeno prakso gospoda kandidata prosim, da za
               trenutek zapusti sejno sobo, da odbor opravil glasovanje.</p>
            </sp>
            <sp xml:id="SDT6-OZZ-nujna-1-2012-02-09.sp48">

               <speaker>TOMAŽ GANTAR:</speaker>

               <p>Jaz se vam samo želim zahvaliti za potrpljenje. Mislim, da smo kar dolgo bili. Hvala
               še enkrat vem vam.</p>
            </sp>
            <sp xml:id="SDT6-OZZ-nujna-1-2012-02-09.sp49">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala vam. Torej, po dolgi, skoraj štiriurni predstavitvi, zelo dobre  od gospoda ministra, bodočega in
               veliko vprašanj, verjamem, da jih je še veliko ostalo, dajem na glasovanje za ali
               proti za bodočega gospoda ministra za Tomaža Gantarja.</p>
               <p>Odbor za zdravstvo meni, da je predstavitev pogledov in stališč gospoda Tomaža
               Gantarja, kandidata za ministra za zdravje, bila ustrezna.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je za 14, proti nihče. Ugotavljam, da je sklep sprejet. Prosim, če
               pokličete gospoda Gantarja.</p>
               <p><stage>/ aplavz/</stage></p>
               <p>Spoštovani gospod kandidat, obveščam vas, da je Odbor za zdravstvo s 14 glasovi za in
               nobenim proti, sprejel sklep, da je bila vaša predstavitev ustrezna. Čestitke v mojem
               imenu in v imenu vseh predstavnikov odbora.</p>
            </sp>
            <sp xml:id="SDT6-OZZ-nujna-1-2012-02-09.sp50">

               <speaker>TOMAŽ GANTAR:</speaker>

               <p>Torej, jaz se vam vsem zahvaljujem in to kar lahko rečem je edino to, da se bom
               trudil, da tudi to kar smo danes govorili delam in za vaše pripombe in seveda
               predloge se že vnaprej zahvaljujem. Še enkrat hvala tudi vam vsem.</p>
            </sp>
            <sp xml:id="SDT6-OZZ-nujna-1-2012-02-09.sp51">

               <speaker>PREDSEDNICA MAG. LEJLA HERCEGOVAC:</speaker>

               <p>Poročevalka odbora na seji Državnega zbora bom jaz, če nimate kaj proti. Hvala lepa.
               S tem je dnevni red izčrpan, zaključujem 1. nujno sejo Odbora za zdravstvo. <stage type="time">Seja
                  je bila zaključena 9. februarja 2012 ob 17.45.</stage>
               </p>
            </sp>
         </div>
      </body>
   </text>
</TEI>