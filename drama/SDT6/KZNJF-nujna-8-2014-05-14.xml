<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KZNJF-nujna-8-2014-05-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E4850FF89016DBE4C1257D1F005A8C2D</idno>
               <idno type="custom" subtype="day">6BD4968B5EA4B8E4C1257CDA002CE731</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=6BD4968B5EA4B8E4C1257CDA002CE731</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KZNJF-nujna-8-2014-05-14.KZNJF" n="8">
               <name>nujna seja</name>
               <date when="2014-05-14"/>
            </setting>
         </settingDesc>
         <particDesc>
            <listOrg>
               <org xml:id="SDT6-KZNJF-nujna-8-2014-05-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KZNJF-nujna-8-2014-05-14.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">8. nujna seja</stage>
            <stage type="date">(14. maj 2014)</stage>
            <stage type="chairman">Sejo je vodil mag. Andrej Vizjak, predsednik komisije.</stage>
            <stage type="time">Seja se je pričela ob 9.04.</stage>
            


            <sp xml:id="SDT6-KZNJF-nujna-8-2014-05-14.sp1">

               <speaker>PREDSEDNIK MAG. ANDREJ VIZJAK:</speaker>

               <p>Spoštovani, začenjam 8. nujno sejo Komisije za nadzor javnih financ in sicer jo
               začenjam na podlagi dveh zahtev, Poslanske skupine Slovenske demokratske stranke v
               skladu z drugim odstavkom 48. člena Poslovnika.</p>
               <p>Obveščam vas, da so se za danes opravičili poslanec in član komisije Jožef Horvat in
               pa tudi Matevž Frangež za pričetek seje, to je pol ure, medtem ko imamo tudi eno pooblastilo i sicer poslanca
               Marka Pogačnika, člana komisije nadomešča poslanka Mateja Pučnik.</p>
               <p>Prehajamo na določitev dnevnega reda in s sklicem ste prejeli tudi dnevni red seje
               komisije z dvema točkama, to je smotrnost porabe javnih sredstev pri izvajanju
               projekta državljanska vzgoja in drugič, točka stabilizacije javnih financ in odprava
               presežnega javnega dolga.</p>
               <p>Vaših predlogov za spremembo dnevnega reda v predvidenem roku, to je do seje
               komisije, nisem prejel zato je dnevni red seje takšen kot ste ga prejeli s
               sklicem.</p>
               <p>Prehajamo na obravnavo <title>1. TOČKE DNEVNEGA REDA – TO JE SMOTRNOST PORABE JAVNIH
                  SREDSTEV PRI IZVAJANJU DRŽAVLJANSKE VZGOJE.</title>
               </p>
               <p>Gradivo k tej točki ste prejeli… To gradivo je zahteva za sklic nujne seje komisije z
               dnem 28. 4. in je bilo objavljeno tudi na spletni strani Državnega zbora.</p>
               <p>K tej točki smo povabili seveda predstavnika predlagatelja. Ugotavljam, da je to
               gospa Mateja Pučnik, ki bo v imenu predlagateljev tudi predstavila to zahtevo. Žal
               ugotavljam, da obeh ministrov tako sedanjega kot tudi takratnega, torej sedanjega dr.
               Jerneja Pikala, ministra za izobraževanje ni, tudi opravičil se ni. Ni tudi dr.
               Igorja Lukšiča, nekdanjega ministra za šolstvo, ki so ga predlagatelji navedli za
               vabljenje in mi je prav žal, da tudi njega ni. Z nami pa je državni sekretar na
               Ministrstvu za izobraževanje, gospod Aljuš Pertinač, ki ga lepo pozdravljam, skupaj s
               sodelavko. </p>
               <p>Zdaj, vabili smo tudi gospoda Bojka Bučarja, dekana Fakultete za družbene vede, ki ga
               pa s pooblastilom nadomešča dr. Maja Bučar, prodekanja, lepo pozdravljeni. Zdaj
               vabili smo tudi Urad za nadzor proračuna in z nami je gospa Janja Perme, vodja
               proračunske inšpekcije. In vabili smo tudi Računsko sodišče in z nami je predsednik
               Računskega sodišča, gospod Vesel s sodelavcem, ki ga prav tako tudi pozdravljam.</p>
               <p>Zdaj, ob tem je potrebno poudariti tudi sledeče, da smo na dan, ko smo sklicali to
               sejo dobili tudi odstopno izjavo predsednice Vlade, mag. Alenke Bratušek in zato so
               vsi funkcionarji ki so danes tudi vabljen, mislim govorim o ministrih seveda
               opravljajo sam tekoče posle vendar zato ne bom vedno in znova navajal pravzaprav pa
               tudi nobenega danes zaenkrat še ni, upam da se nam še kdo priključi. To bo veljalo
               seveda tudi za prihodnjo točko, ko bo še aktualno tudi Ministrstvo za finance.</p>
               <p>Zdaj, želeli ste proceduralno, poslanec Šircelj, izvolite, beseda je vaša.</p>
            </sp>
            <sp xml:id="SDT6-KZNJF-nujna-8-2014-05-14.sp2">

               <speaker>MAG. ANDREJ ŠIRCELJ (PS SDS):</speaker>

               <p>Ja, postopkovno.</p>
               <p>Predsednik, jaz protestiram glede na to, da ljudi, ki so sodelovali pri temu
               projektu, to je projekt državljanska vzgoja zaradi katerega je bilo porabljenih iz
               državnega proračuna 1,4 milijona evrov od tega je šlo 1,15 milijona to se pravi en
               milijon sto petdeset tisoč evrov za plače, honorarje, podjemne pogodbe. Navsezadnje
               je šlo tukaj za denar davkoplačevalcev, denar, ki je pobran preko proračuna s strani
               davčne uprave. Zaradi tega seveda v državi plačujemo vedno višje davke, na drugi
               strani pa kot je lahko rečemo nekaj indicev, lahko rečemo tudi nekaj dokumentov, da
               ta denar ni bil smotrno porabljen. In tukaj gre za nesmotrnost porabe javnih
               sredstev. Na drugi strani pa seveda ljudi, ki so bili neposredno vpleteni v to porabo sredstev. Tukaj ste
               že omenili dr. Jerneja Pikala, sedanjega ministra za izobraževanje, znanost in šport,
               dr. Igorja Lukšiča, nekdanjega ministra za šolstvo in šport in dr. Bojka Bučarja,
               dekana iz FDV-ja. Teh ljudi pač tukaj osebno ni.</p>
               <p>In jaz mislim da ta komisija je tista, ki mora skrbeti za to, da so javna sredstva
               nadzorovana in da mora seveda tudi opozarjati na vprašanja ki niso v skladu s
               smotrnostjo, gospodarnostjo, da ne rečem tudi zakonitostjo porabe teh sredstev. Glede
               na to, da kažejo nekateri indici tudi na to, da je del teh sredstev šlo v zasebne
               žepe v sorodstvene povezave so tukaj. Zaradi tega je seveda, jaz mislim nujno, da so
               ljudje prisotni tukaj. Jaz jih tukaj ne obtožujem, navsezadnje imajo tudi možnost, da
               pojasnijo pred to komisijo kaj in kako se je dogajalo. Zaradi tega jaz enostavno ne
               razumem dal judje, ki so osebno vpleteni v ta projekt državljanske vzgoje niso
               tukaj.</p>
               <p>In enostavno izražam, milo rečeno začudenje oziroma protest, da se to ni zgodilo.</p>
            </sp>
            <sp xml:id="SDT6-KZNJF-nujna-8-2014-05-14.sp3">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa za to.</p>
               <p>Jaz mislim, da je problematično tudi to, da se nekateri vabljeni sploh opravičili
               niso. Še posebej gospod nekdanji minister za šolstvo in šport, dr. Igor Lukšič v
               bistvu ni poslal nič komisiji tako da sploh ne vemo ali zamuja ali sploh ne misli
               priti in tako naprej.</p>
               <p>Zato seveda s tem tudi več kot očitno kaže mimogrede gre tudi za predsednika ene
               politične stranke, gre tudi za ne vem, človeka, ki se še namerava z raznimi
               funkcijami ukvarjati, saj gre za kandidata tudi za evropskega poslanca ne nazadnje.
               Je pravzaprav eden takšen omalovažujoč odnos do parlamenta in do te komisije
               nesprejemljiv.</p>
               <p>Zato bomo seveda naslovili nanj eno tudi dodatno odprto pismo v katerem ga bomo
               opozorili na takšen brezbrižen in neprimeren odnos.</p>
               <p>Drugo kar pa je, tako kot ugotavljate, res je, ta komisija je Komisija za nadzor
               javnih financ in proračuni raznih ministrstev so javne finance, to se pravi, javni
               denar, ki se zbere z davki, ki ga prigarajo gospodarski subjekti in pa tudi plačajo
               davkoplačevalci. zato se mi zdi, da je najmanj kar je prav, da javni funkcionarji
               pojasnijo tudi racionalnost in smotrnost trošenja tega denarja. Ta komisija ni zato,
               da bi ugotavljala kaj drugega kot to in zato smo tudi predlagatelji, tudi sam sem med
               njimi, tudi sklicati seje, tudi predlagali da revizijo nad smotrnostjo in
               učinkovitostjo porabe teh sredstev opravi Računsko sodišče.</p>
               <p>Zdaj, spoštovani jaz v izogib, recimo podobnim proceduralnim predlogom ali pa ne, saj
               boste dobili besedo, bi predlagal, da danes le pričnemo to točko, da od prisotnih, ki
               so danes tukaj dobimo relevantne informacije, da pa točko prekinemo in ponovno
               interveniramo pri teh ključnih vabljenih, ker treh ključnih vabljenih ni, to se pravi
               obeh ministrov kakor tudi gospoda Bučarja. Da jih povabimo k nadaljevanju in
               posledično v nadaljevanju tudi sprejmemo ustrezne sklepe. </p>
               <p>Zdaj vse tudi, ki boste v nadaljevanju podajali proceduralne predloge tudi sprašujem
               hkrati ali se s tem strinjate. Izvolite, gospod Pavlišič, beseda je vaša,
               proceduralno.</p>
            </sp>
            <sp xml:id="SDT6-KZNJF-nujna-8-2014-05-14.sp4">

               <speaker>MARKO PAVLIŠIČ (PS DL):</speaker>

               <p>Hvala za besedo.</p>
               <p>Zdaj jaz se tukaj strinjam s kolegom Šircljem in Vizjakom, da neudeležba vabljenih na
               tej seji dejansko pod vprašaj postavlja smiselnost te seje kakšna je.</p>
               <p>In bi tukaj res predlagal, da gospod predsednik vložite nek dodaten  napor na to, da bi se vabljeni udeležili te
               seje, da bi ta lahko bila bolj vsebinska, bolj konstruktivna, skratka, da opravite ta
               dodaten napor da to naredite in potem bomo lahko imeli bistveno bolj kvalitetno
               razpravo. Zdaj sicer se bojim, da bo ta seja izgledala kot neko nadaljevanje
               interpelacije, ki smo jo imeli v Državnem zboru, ki je bila zavrnjena in ne vem, če
               ima smisel pogrevati to celo zadevo, brez tega da so udeleženi ljudje, ki so pač
               tukaj.</p>
               <p>Skratka, če predlagatelj oceni, da ni smiselno nadaljevati brez udeležencev bom jaz
               to vsekakor podprl. Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp5">

               <speaker>PREDSEDNIK MAG. ANDREJ VIZJAK:</speaker>

               <p>Torej, zdaj niste bili konkretni kaj pomeni ta dodatni napor. Zdaj, če iz parlamenta
               nekdo vabilo na sejo komisijo, mimogrede recimo z nami je predsednik Računskega
               sodišča, ki verjamem da ima poleg tega, sedi na tej seji še kaj pomembnih opravil, da
               pa seveda ni časa našel za to nekdanji minister, dr. Igor Lukšič, ki tudi ni našel
               časa, da se opraviči. Jaz ne vem, edino s kakšno privedbo s policijo je to kar
               dodaten napore, za kar pa seveda nimamo nobenih poslovniških možnosti. In jaz mislim,
               še enkrat, da se s tem na nek način tudi zelo jasno ilustrira odnos tega gospoda do
               drugače mislečih in ne nazadnje tudi do parlamenta.</p>
               <p>Tako da, jaz bi le vprašal predlagatelja ali smatra, da gremo po temu mojemu načrtu
               oziroma predloga, da začnemo z razpravo, da dobimo ne nazadnje tudi kakšne
               informacije od tukaj prisotnih in da potem seveda prekinemo sejo in tako kot je tudi
               gospod Pavlišič predlagal, ponovno vabimo vse te, ki jih danes tukaj ni za
               nadaljevanje seje. Ja, izvolite, v imenu predlagateljev.</p>
            </sp>
            <sp xml:id="SDT6-KZNJF-nujna-8-2014-05-14.sp6">

               <speaker>MATEJA PUČNIK (PS SDS):</speaker>

               <p>Hvala lepa za besedo spoštovani predsednik, lep pozdrav vsem prisotnim.</p>
               <p>Tudi sama se pridružujem temu proceduralnemu predlogu, ki ga je podal predsednik
               komisije, gospod Vizjak in sicer, da se vendarle opravi začetna predstavitev namena
               te seje in da se potem dodatno pozove še enkrat te ljudi, ki bi danes morali biti
               tukaj, da se vendarle oglasijo tudi v Državnem zboru. </p>
               <p>Tudi sama osebno sem zgrožena nad tem kar se dogaja, da na to nedopustno ignoranco
               predstavnikov ministrstva tako sedanjega ministra, dr. Pikala kot bivšega ministra,
               dr. Lukšiča, da se enostavno ne opravičita in ne odzoveta, navsezadnje sta onadva
               tista sogovornika ki si jih danes tukaj želimo, da opravimo eno kvalitetno razpravo.
               Jaz z vsem spoštovanjem do gospoda državnega sekretarja ampak mislim, da on ni tisti,
               ki bi danes moral podati neke odgovore na to.</p>
               <p>Pa še mogoče v odgovor gospodu Pavlišiču…</p>
            </sp>
            <sp xml:id="SDT6-KZNJF-nujna-8-2014-05-14.sp7">

               <speaker>PREDSEDNIK MAG. ANDREJ VIZJAK:</speaker>

               <p>Proceduralni predlog imamo…</p>
            </sp>
            <sp xml:id="SDT6-KZNJF-nujna-8-2014-05-14.sp8">

               <speaker>MATEJA PUČNIK (PS SDS):</speaker>

               <p>… Ni to nadaljevanje interpelacije, gre za nenamensko porabo sredstev in vse, kar se
               je dogajalo po tistem letu 2009 oziroma 2011, ko je bil ta projekt Državljanska
               vzgoja že zaključen, ker so vendarle prišli na plan neki novi indici, neke nove
               informacije, da sredstva v temu projektu naj ne bi bila porabljena do konca in da so
               se tudi v letu 2012 in 2013 porabljala za druge namene na Fakulteti za družbene
               vede.</p>
               <p>In, da je ignoranca še popolna moram povedati tudi to, da smo v bistvu danes zato
               tudi tukaj, ker sem jaz pred enim mesecem, torej 8. aprila, postavila ministru, dr.
               Pikalu postavila poslansko vprašanje ravno na to temo, na temo nenamenske porabe teh
               sredstev za Državljansko vzgojo. Glede na te informacije, ki so se pojavile v medijih
               in na oddajo Epilog, kjer so se očitno pojavili neki dokumenti, ki dokazujejo to, da
               sredstva niso bila namensko porabljena oziroma, da so bila porabljena za druge
               zadeve. In jaz do danes, torej smo danes 13. maja, tega odgovora, to pisno poslansko
               vprašanje nisem dobila. Je pa vmes prišel dopis, ki ga je dr. Pikalo naslovil na
               predsednika Državnega zbora, gospoda Vebra, v smislu naj zvrne to moje poslansko
               vprašanjem, češ da ni bilo vloženo v skladu s Poslovnikom, da zanj ni pravne podlage
               in da ga naj zavrne podobno kot je zavrnil poslansko vprašanje kolega poslanca
               Pukšiča, ko je spraševal in govoril o letalskih vozovnicah ministra Viranta.</p>
               <p>Jaz še vseeno smatram in trdim, da je bilo vprašanje vloženo po  Poslovniku in da zanj obstaja pravna razlaga,
               ker govorimo tudi o letu 2013, ko je bil dr. Pikalo že minister.</p>
               <p>Tako da, jaz sem za to, spoštovani predsednik, da začetno razpravo vendarle opravimo.
               Hvala lepa.</p>
            </sp>
            <sp xml:id="SDT6-KZNJF-nujna-8-2014-05-14.sp9">

               <speaker>PREDSEDNIK MAG. ANDREJ VIZJAK:</speaker>

               <p>No, saj tako ali tako v tem pravzaprav o temu poteku sam na nek način odločam in bom
               tako tudi začel. </p>
               <p>Naj pa še to opozorim, proceduralno, še kar ste povedali, tudi sam dejansko ne delim
               tega stališča, da gre za neko nadaljevanje interpelacije oziroma, da ne gre za nobeno
               dodano vrednost. Nasprotno, mislim da so sklepi prav ta dodana vrednost teh sklepov
               doslej ni sprejetih, to je da komisija predlaga Računskemu sodišču, da opravi
               revizijo tega, da ne nazadnje tudi neodvisni vrhovni državni revizor ugotovi ali je
               kaj utemeljenosti v teh očitkih ali ne.</p>
               <p>In še nekaj, tudi po sami interpelaciji so prišla na plan določeni novi, kako bi
               rekel, novi sumi, nove informacije, kar dodatno želijo podkrepiti to oziroma
               utemeljenost tega suma.</p>
               <p>Ja, želeli ste, gospod Pavlišič še proceduralno.</p>
            </sp>
            <sp xml:id="SDT6-KZNJF-nujna-8-2014-05-14.sp10">

               <speaker>MARKO PAVLIŠIČ (PS DL):</speaker>

               <p>Hvala z besedo.</p>
               <p>Jaz nisem rekel, da bo ta seja nadaljevanje interpelacije ampak, da lahko zapade v to
               smer, da bo izgledalo kot nadaljevanje interpelacije, če ne bomo imeli ustreznih
               ljudi tukaj. </p>
               <p>Bi pa omenil še, ker je bilo vprašanje kakšen dodaten napor gospod predsednik lahko v
               zvezi s tem izvede; zdaj, trenutno je bila ravno na Twitterju slika, kje se omenjena
               gospoda nahajata in sta trenutno na Ptuju tako da, morda če se odpravite na Ptuj pa
               bi se tam dalo kaj urediti, imajo nek tek mladih ali nekaj takšnega… Slika je bila
               objavljena pred nekaj minutami. Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp11">

               <speaker>PREDSEDNIK MAG. ANDREJ VIZJAK:</speaker>

               <p>No, to je pa zelo zanimivo, zdaj sem vam hvaležen za to informacijo. To se pravi, za
               omenjena gospoda je očitno bolj pomembno tek mladih oziroma neko udejstvovanje na
               neki prireditvi na Ptuju kot pa seja te komisije, kjer se obravnavajo morebitne
               nesmotrnosti rabe proračunskih sredstev v višini preko enega milijona evrov. To je pa
               res, hvala za to informacijo. To vam še dodatno utemeljuje to, da gospoda sploh ne
               nameravata priti sem, ker očitno bo imel vsak dogodek večjo prioriteto kot pa
               pojasnjevanje davkoplačevalcem kam je šel njihov denar. Zato se mi zdi, da je to res
               velik problem in da bom verjetno zelo, zelo vprašljivo uspešen pri teh dodatnih
               naporih, da se sta dva gospoda udeležita seje Komisije za nadzor javnih financ.</p>
               <p>Zdaj pa predlagam, poglejte proceduralno seveda ste opozorili na te zadeve, jaz
               predlagam, da začnemo. Najprej bi dal v skladu s prakso besedo predstavniku
               predlagatelja, nato seveda ostalim vabljenim, zlasti Ministrstvu za izobraževanje,
               znanost in šport, tudi predstavnici Fakultete za družbene vede in potem bi seveda
               odprli razpravo poslank in poslancev.</p>
               <p>V imenu predlagateljev bo podala gospa Pučnik dodatno obrazložitev, prosim.</p>
            </sp>
            <sp xml:id="SDT6-KZNJF-nujna-8-2014-05-14.sp12">

               <speaker>MATEJA PUČNIK (PS SDS):</speaker>

               <p>Hvala lepa za besedo, predsednik, še enkrat.</p>
               <p>Saj sem že prej v proceduralnem predlogu dejansko pojasnila zakaj smo v Slovenski
               demokratski stranki dali predlog za sklic nujne seje Komisije za nadzor javnih financ
               pod naslovom Smotrnost porabe javnih sredstev pri izvajanju projekta Državljanska
               vzgoja.</p>
               <p>O samem projektu ne bi več govorila, navsezadnje je bil to predmet interpelacije
               ministra za izobraževanje, znanost in šport, dr. Pikala. Tam smo v sedmih urah
               razprave veliko povedali, bolj malo pa smo od ministra slišali, niti nismo dobili
               nobenih odgovorov, vse to kar so mu očitali, torej sume nepravilnosti in korupcije
               pri javnem razpisu Ministrstva za šolstvo iz leta 2009, kjer je s projektom
               Državljanska vzgoja zmagala Fakulteta za družbene vede in od tega prejela več kot
               sedemsto tisoč evrov in da naj bi se ta denar razdeljeval znotraj ozkih krogov,
               prijateljskih, družinskih in strankarskih krogov okoli dr. Lukšiča in okoli dr.
               Pikala smo v interpelaciji vse natančno pojasnili ampak minister nikjer ni zanikal
               ali predložil kakršnega koli dokumenta, kjer bi dejansko pokazal da temu ni bilo tako
                   ali pa da bi obrazložil nek
               potek finančnih tokov, teh milijon in sto petdeset tisoč evrov namenjenih za nagrade
               podjemne pogodbe in honorarje in plače. Takrat se je seveda koalicija ministru
               nekritično postavila v bran in minister je ostal na ministrskem stolčku.</p>
               <p>Ampak očitno ima ta zgodba še svoje nadaljevanje, tako se je po tem kmalu po tistem,
               ko je bila interpelacija zaključena pojavilo v medijih novi dokumenti in pa novi
               indici v zvezi s tem, da ta sredstva za državljansko vzgojo v letu 2011, do konca
               projekta, torej do avgusta 2011 naj ne bi bila porabljena in da so se porabljala
               potem še v letu 2012 in 2013. Mi ne vemo kaj na tistih dokumentih piše, s katerimi je
               tam apelirala mislim da novinarka oddaje epilog sta pa istovetnost oziroma pristnost
               vseh dokumentov na katerih je podpis tako dr. Pikala kot dr. Bučarja, se pravi dekana
               Fakultete za družbene vede, potrdila.</p>
               <p>In del teh sredstev naj bi bil namenjenih tudi za potovanje ministra Pikala v Berlin
               in Budimpešto, leta 2013 za potovanje v Los Angeles in pa za pokrivanje telefonskih
               računov in tako naprej. Govorim o tem, kar je bilo povedano v medijih, se pravi mi
               teh dokumentov nismo videli. Zato sem jaz potem v začetku parila postavila poslansko
               vprašanje in sem želela neke odgovore v zvezi s tem.</p>
               <p>In, če dovolite, spoštovani predsednik, saj je čisto kratko, da preberem to vsebino
               poslanskega vprašanja, takole se je glasilo, naslovljeno je bilo na ministra dr.
               Pikala: »Spoštovani, dne 3. aprila 2014 je komercialna televizija v svoji oddaji
               Epilog objavila pogovor z vami in dekanom fakultete za družbene vede. Oddaji je bil
               predstavljen dokument z vašim podpisom in podpisom dekana. Istovetnost obeh podpisov
               sta oba z dekanom potrdila. dokument dokazuje prenos sredstev iz konta projekta
               Državljanska vzgoja, financiranega s sredstvi Evropske unije na konto Fakultete za
               družbene vede na povsem drugi slovenski projekt. Sprašujem vas, kliko sredstev ste vi
               zoroma Fakultete za družbene vede prenesli iz evropskega projekta Državljanska
               vzgoja, financiranega z razpisom formalne oblike izobraževanja za državljanstvo v
               multikulturni družbi, namenjenega oblikovanju strokovnih podlag za formalne oblike
               izobraževanja, kar je lahko zgolj obvezni predmet z vsebinami državljanske in
               domovinske vzgoje v osnovni šoli oziroma izbirnih vsebin v srednji šoli, na drugi
               projekt v okviru FDV. Prosim, da nam odstopite dokumente, ki smo jih gledalci lahko
               videli na televiziji. Če menite, da je vse v redu s prenosom teh sredstev, vam
               dokumentov ne bo težko odstopiti.</p>
               <p>Drugič: Kaj v zvezi z oblikovanjem predmeta ali izbirne vsebine je bilo v Los
               Angelesu, kamor ste potovali na račun zgoraj omenjenih evropskih sredstev? Prosimo za
               natančen popis strokovnih dejavnosti, ki ste jih opravili v Los Angelesu. </p>
               <p>Tretjič: Za katere nujne telefonske pogovore v zvezi z Državljansko vzgojo ste
               namenili sto oseminosemdeset evrov kot dokazuje dokumenti prikazani v oddaji
               Epilog?</p>
               <p>Četrtič: Koliko je še neporabljenega denarja iz razpisa formalne oblike izobraževanja
               za državljanstvo v multikulturni družbi?</p>
               <p>In zadnji, petič: Prosim, da tudi vsebinsko pojasnite vse vsote, ki ste jih prenesli
               iz projekta formalne oblike izobraževanja za državljanstvo v multikulturni družbi na
               drug projekt.«</p>
               <p>To je torej vsebina poslanskega vprašanja in, kot sem že prej povedala, je nedopustno
               da v več kot mesecu dni odgovora, kakršnega koli, s strani ministra dr. Pikala nismo
               dobili. Že prej sem povedala, da je apeliral tudi na predsednika Državnega zbora, češ
               da vprašanje ni vloženo po Poslovniku, da zanj ni nobene formalne osnove ampak,
               spoštovani, če bi bilo to res bi, verjamem in tudi zaupam predsedniku Državnega
               zbora, da bi to poslansko vprašanje ustavil že v samem začetku. Ampak, očitno se to
               vprašanje gospodu Vebru ni zdelo sporno in je vprašanje posredoval na ministrstvo,
               kar pomeni, da to vprašanje podpira in da si to vprašanje zasluži tudi odgovor.</p>
               <p>In to je namen današnje seje, da povprašamo ministra v zvezi s temi dokumenti, v
               zvezi s temi sredstvi ampak, kot rečeno, danes niti nimamo tukaj sogovornikov tako
               da, toliko uvodoma, spoštovani. Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp13">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Zdaj, preden dam besedo naprej, seveda pričakujemo, spoštovani državni sekretar da
               nam najprej poveste ali boste poskušali ogovoriti na ta vprašanja? Ker mislim, da je
               iz tega, kar je bilo povedano pravzaprav tudi dodatno jasno zakaj smo danes na tej
               seji komisije.  Ker mislim, da
               je iz tega, kar je bilo povedano pravzaprav tudi dodatno jasno zakaj smo danes na tej
               seji komisije. Ker ministrstvo tudi ni na nek način upoštevalo ali je imelo neko
               svoje stališče do instituta poslanskega vprašanja. Poslansko vprašanje je bilo
               zastavljeno, nanj ni bilo odgovorjeno in torej upam, da boste tudi danes pojasnili
               podrobnosti v zvezi s to porabo javnih sredstev.</p>
               <p>Prosim, beseda je vaša.</p>
            </sp>
            <sp xml:id="SDT6-KZNJF-nujna-8-2014-05-14.sp14">

               <speaker>ALJUŠ PERTINAČ:</speaker>

               <p>Hvala lepa za besedo, spoštovani gospod predsednik komisije, spoštovane poslanke in
               poslanci, spoštovani ostali prisotni.</p>
               <p>Ja, jaz sem se seje udeležil zato, ker smo na Ministrstvo za izobraževanje, znanost
               in šport dobili vabilo, da naj se seje udeležimo pri 1. točki dnevnega reda. Skladno
               s Poslovnikom Državnega zbora lahko ministra na seji odbora nadomešča državni
               sekretar, to sem danes jaz. Izvajanj, ki so jih danes navedli predlagatelji seje pa
               tudi zdaj ob ponovnem premisleku in pregledu vabila pa moram reči, da mislim, da se
               izvirni greh skriva v tem na kakšen način je bilo vabilo posredovano, na katere
               naslove in na kakšen način je bilo sestavljeno, z vsem dolžnim spoštovanjem. Če mi
               dobimo vabilo na ministrstvo potem razumemo da želite predstavnika ministrstva. Na
               vabilu je naveden minister. Če želite, to kar so predlagatelji zdaj razlagali tukaj,
               da želijo pojasnila s strani ministra Pikala, kaj je on počel, ko je kot raziskovalec
               na Univerzi v Ljubljani se ukvarjal z nekim projektom… Mimogrede, projekta
               Državljanska vzgoja v evidenci Ministrstva za izobraževanje, znanost in šport ni.
               Tako da jaz ta hip težko odgovarjam na kakršna koli vprašanja v zvezi s tem
               projektom, ker ne vem za kateri projekt gre. Projekt Državljanska vzgoja ni, to
               nobenega projekta ni s tem imenom. </p>
               <p>Naprej, skratka, če dobimo vabilo na ministrstvo razumemo, da želite predstavnika
               ministrstva. Kot sem jaz razumel predlagatelja, oni želijo pojasnila s strani
               ministra, ko je bil še raziskovalec potem bi pričakoval, da mu vabilo pošljejo na
               domač naslov.</p>
               <p>Kar se tiče ostalih vabljenih lahko povem, da je bilo nenavadno, da ste vabili dekana
               fakultete za družbene vede, če vam smem to povedati, ker je pravna oseba za javna
               sredstva Univerze v Ljubljani, skladno z zakonom, odlokom o ustanovitvi in statutom
               Univerze v Ljubljani. Univerza v Ljubljani je pravna oseba, Univerza v Ljubljani
               predstavlja rektor, to je trenutno profesor dr. Ivan Svetlik. In zdaj, predstavnica
               kot razumem fakultete tukaj je, s pooblastilom dekana ampak čisto formalno, če želite
               bi morali vabiti rektorja, če želite stališče Univerze v Ljubljani.</p>
               <p>Tako da, če ugotovimo za kateri projekt gre potem jaz lahko seveda predstavljam
               stališče ministrstva do tega projekta, sicer pa, žal ugotavljam, da sem po pomoti na
               tej seji, ker očitno predlagatelji želijo pojasnila s strani določenih fizičnih oseb,
               v času ko niso opravljali funkcije ministra in na ta vprašanja pa seveda jaz težko
               odgovarjam. Hvala lepa.</p>
            </sp>
            <sp xml:id="SDT6-KZNJF-nujna-8-2014-05-14.sp15">

               <speaker>PREDSEDNIK MAG. ANDREJ VIZJAK:</speaker>

               <p>Zanimivo ne, jaz sem mislil, da imamo tukaj državnega sekretarja Ministrstva za
               izobraževanje, znanost in šport imamo pa očitno odvetnika vabljenih. Dovolite, zdaj
               vi tukaj pa še zavajate javnost oziroma govorite neresnice. Namreč, tukaj imam pred
               seboj sklic te seje in na drugi strani so zapisani tudi vabljeni in vabljen je bil
               minister in ministrstvo, kajti k točki 1. so vabljeni dr. Jernej Pikalo, minister za
               izobraževanje, znanost in šport, točno tako piše. Se pravi, ni bilo vabljeno
               ministrstvo, kot ste vi rekli ampak minister in seveda ministrstvo.</p>
               <p>Tako da zdaj, da lahko iz tega kdo, zlasti minister smatra, da on ni vabljen je
               pravzaprav zelo nenavadno in je eno izmikanje in nič drugega. Izmikanje spoštovani
               državni sekretar je tudi to, da ne veste o čem govorimo danes tukaj, kot da bi bila
               ta, bi rekel, projekt, ta javna sredstva in ne nazadnje tudi iz gradiva zelo jasno
               razvidno za kateri projekt gre. In zdaj, če ima lahko ta projekt formalno še kakšno
               besedico dodano ali odvzeto potem seveda to ne ustreza povsem temu je zelo jasno
               razvidno o čem mi želimo tukaj danes govoriti. Saj ne nazadnje sta bila gospoda tudi
               na javni oziroma na televizijski oddaji kjer sta imela pred seboj dokument, ki sta ga
               tudi potrdila njegovi istovetnosti in vi danes govorite, da ne veste za kateri
               projekt gre, pravzaprav da ne veste sploh o čem bi bilo potrebno tukaj  pojasnjevati. Pri čemer imate
               seveda zahtevo za sklic te seje, ki so jo vložili predlagatelji izredno dobro
               obrazloženo. </p>
               <p>In jaz samo upam, da ni nešteto takšnih projektov,d a bi ne našli potem tega izmed še
               ostalih dvajsetih. Zdaj, poglejte, spoštovani, jaz ne želim tukaj zganjati populizma
               ampak mi mamo ta trenutek medije polne nekaterih absurdnosti, ki se dogajajo v tej
               državi. Na primer to, da ne najdemo sto in sto tisoč evrov za enega otroka za
               operacijo njegove noge in predlagajo, da jo odrežejo raje. Imamo danes polne medije
               tega, da so tisti starejši, ki so si zlomili kolk pravzaprav poslani domov, čeprav
               nimajo kam, ne pa na neko nadaljevanje ustreznega zdravljenja, kar je ne nazadnje
               tudi drobiž proti tem sredstvom, ki ste jih zapravili na FDV-ju, ki so jih zapravili
               oziroma tudi na ministrstvu. Imamo pravzaprav tudi celo kopico drugih problemov,
               takšnih akutnih. Vi pa tukaj danes ne veste kje ste zakurili en milijon in še nekaj
               evrov za honorarje in za vprašljiv izplen.</p>
               <p>In, če želite, da v takšnem tonu nadaljujemo ste na zelo dobri poti in vas prosim, da
               pojasnite in daste odgovor na ta vprašanja ali pa rečete, da ne boste odgovarjali.
               Samo to dvoje je pravzaprav možno. To, da se pa zdaj sprenevedate in ne veste o čem
               mi tukaj danes govorimo je pa milo rečeno podcenjevanje nas vseh tukaj in en
               aroganten, bi rekel, izraz tega ministrstva, ki je bolj ali manj politično enobarvno
               do tega parlamenta, ki je pa hvala bogu neka mavrica volje volivcev, ki so jo
               izkazali na zadnjih volitvah.</p>
               <p>Tako da vas prosim, da v nadaljevanju odgovorite na ta vprašanja.</p>
            </sp>
            <sp xml:id="SDT6-KZNJF-nujna-8-2014-05-14.sp16">

               <speaker>ALJUŠ PERTINAČ:</speaker>

               <p>Hvala lepa za besedo.</p>
               <p>Jaz bi pa vas prosil, če mi poveste na katero vprašanje konkretno želite, da
               odgovorim.</p>
            </sp>
            <sp xml:id="SDT6-KZNJF-nujna-8-2014-05-14.sp17">

               <speaker>PREDSEDNIK MAG. ANDREJ VIZJAK:</speaker>

               <p>No, saj tipično, bomo morali očitno ponavljati vprašanje.</p>
               <p>Gospa Pučnik vam je kot predstavnica predlagatelja prebrala poslansko vprašanje, ki
               ste ga že dobili in na katerem je cela kopica vprašanj in bo, če želite to ponovila,
               ta trenutek in… Saj razumete. No, fino, poglejte saj bomo verjetno z nekaj vaje
               mogoče tudi prišli do teh odgovorov. Izvolite.</p>
            </sp>
            <sp xml:id="SDT6-KZNJF-nujna-8-2014-05-14.sp18">

               <speaker>ALJUŠ PERTINAČ:</speaker>

               <p>Hvala lepa za ponovno besedo. </p>
               <p>Poglejte, jaz sem razumel vprašanja, ki jih je gospa poslanka Pučnikova prebrala iz
               poslanskega vprašanja,da se ta vprašanja nanašajo na ta projekt, ki naj bi ga
               minister izvajal, ko je bil še pedagog in raziskovalec na Univerzi v Ljubljani. Zdaj
               na ta vprašanja gotovo jaz ne morem odgovoriti, ker nisem sodeloval pri temu projektu
               in težko jaz odgovarjam ali je on v okviru tega projekta kam potoval ali ni potoval,
               zakaj je potoval in za kaj so ti stroški bili namenjeni. Zdaj, če res želite odgovor
               na ta vprašanja potem predlagam, da ta vprašanja naslovite na predstavnico fakultete,
               ki je tukaj, ona bi vam znala glede tega bolje pomagati.</p>
               <p>Jaz težko kot predstavnik ministrstva razlagam, kaj je minister počel, ko še ni bil
               minister, tako da na vprašanja vam zagotovo ne morem odgovoriti, se opravičujem.</p>
            </sp>
            <sp xml:id="SDT6-KZNJF-nujna-8-2014-05-14.sp19">

               <speaker>PREDSEDNIK MAG. ANDREJ VIZJAK:</speaker>

               <p>Gospa Pučnik, izvolite.</p>
            </sp>
            <sp xml:id="SDT6-KZNJF-nujna-8-2014-05-14.sp20">

               <speaker>MATEJA PUČNIK (PS SDS):</speaker>

               <p>Hvala lepa za besedo, še enkrat.</p>
               <p>Jaz bi vendarle želela opozoriti da vi, spoštovani državni sekretar kar naprej
               govorite o času, ko minister oziroma dr. Pikalo ni bil še minister, ko je deloval kot
               raziskovalec ampak jaz že enkrat poudarjam, v medijih je bilo govora tudi o letu
               2013, ko je dr. Pikalo že bil minister. In v kolikor to ni res bi mi danes želeli
               odgovore, saj zato smo danes tukaj, zato mi protestiramo proti temu ignorantskemu
               odnosu, da dr. Pikala ni danes z nami.</p>
               <p>Leto 2013, od marca naprej mislim da je bil minister za izobraževanje, znanost in
               šport dr. Pikalo. Hvala lepa.</p>
            </sp>
            <sp xml:id="SDT6-KZNJF-nujna-8-2014-05-14.sp21">

               <speaker>PREDSEDNIK MAG. ANDREJ VIZJAK:</speaker>

               <p>Morebiti še en dodatek.</p>
               <p>Zdaj, iz obrazložitve k tej zahtevi za sklic seje zelo jasno izhaja, da je bil s
               strani ministrstva v letu 2009 objavljen javni razpis, kjer je s projektom
               Državljanska vzgoja zmagala Fakulteta za družbene vede in je torej ministrstvo tisto,
               ki je, kako bi rekel, trasiralo pot temu projektu in ga tudi financiralo. In vi,
               spoštovani državni sekretar ste predstavnik ministrstva, vi, upam vsaj, na
               ministrstvu imate kakšen arhiv,
               jaz ne vem koga naj vabimo ali naj vabimo bivšega državnega ali koga bi po vaši oceni
               vabili, da bi bodili relevantne podatke o temu projektu kot vse, ki so danes
               odgovorni funkcionarji na temu ministrstvu. In vi se zdaj izmikate, da to sodi v neki
               drugi mandat pod nekega drugega ministra. Poglejte, ne bo šlo, mi danes mislim mi na
               tej komisiji obravnavamo celo kopico revizijskih poročil, ki se nanašajo na številna
               obdobja, številnih mandatov vlad. In vedno je predstavnik revidiranca tistega, ki
               daje pojasnila pač aktualni funkcionar, ne glede na to, da če se lahko revizija
               nanaša na predpretekle mandate. In zato tudi od vas pričakujemo pojasnila v zvezi s
               tem.</p>
               <p>Jaz upam, da to ni bilo za vas samo da ste alocirali denar za ta projekt in potem vas
               nič več ni zanimalo. Javni razpis gotovo ima za posledico neko pogodbo, je tukaj nek
               skrbnik te pogodbe, je pravzaprav nekdo, ki je odgovoren, ki se je podpisoval in
               seveda odobril vsa ta izplačila. In to so sigurno tudi zaposleni na ministrstvu, ki
               so verjetno še danes zaposleni na ministrstvu, saj ne gre za tako oddaljeno
               obdobje.</p>
               <p>Tako da vas res prosim, da nehate s tem izmikanjem in daste kakšna vsebinska
               pojasnila.</p>
            </sp>
            <sp xml:id="SDT6-KZNJF-nujna-8-2014-05-14.sp22">

               <speaker>ALJUŠ PERTINAČ:</speaker>

               <p>Hvala lepa za besedo.</p>
               <p>Ja, poglejte, glede tega ni nobenih težav da mi zagovarjamo ali revizijska poročila
               ali… Samo moramo vedeti za kateri projekt gre. Jaz sem pač prej iskreno povedal, da
               iz tega kar je bilo povedano in kar je zapisano v predlogu za sklic seje ne razumem
               za kateri projekt gre.</p>
               <p>Bi pa prosil tudi vseeno, da me tudi zaščitite kot predsednik komisije na tej seji,
               ker spoštovana gospa Mateja Pučnik prav gotovo ve, da mediji niso v pristojnosti
               Ministrstva za izobraževanje, znanost in šport, so v pristojnosti Ministrstva za
               kulturo. In jaz res ne morem biti na tej seji odgovoren za to, kaj je kateri medij
               objavil ali ni objavil. Vi ste pa želeli, izrecno ste to navedli, moja pojasnila kot
               predstavnika ministrstva v zvezi s tem kaj je kateri medij objavil ali pa ni objavil.
               To bi bilo pa res nedostojno, da bi se mi kot ministrstvo opredeljevali do tega, kaj
               eden medij objavi ali pa ne objavi.</p>
               <p>Poglejte, če vas prav razumem, zdaj ko ste navedli še letnico 2009 in tako naprej, vi
               želite pojasnila v zvezi z javnim razpisom formalne oblike izobraževanja za
               državljanstvo v multikulturni družbi, ali se o tem pogovarjamo? Če se o tem
               pogovarjamo seveda dobite od mene vsa pojasnila, ki jih želite. Samo ne morem pa biti
               odgovoren za to ali zdravniški konzilij pri zdravstveni zavarovalnici odobri
               operacijo za enega otroka ali ne odobri in še vse ostalo, kar ste med drugim tudi
               navedli da bi naj pojasnjeval. Proti temu pa res moram protestirati.</p>
            </sp>
            <sp xml:id="SDT6-KZNJF-nujna-8-2014-05-14.sp23">

               <speaker>PREDSEDNIK MAG. ANDREJ VIZJAK:</speaker>

               <p>Jaz bi bil zelo vesel, poglejte, da me poslušate, ko govorim. In če bi me poslušali
               potem bi ugotovil, da smo čedalje bolj alergični na takšna izmikanja zaradi tega, ker
               smo na eni strani skurite dober milijon evrov in še nočete pojasniti denarnih tokov
               in podrobnosti, po drugi strani imamo pa številne akutne probleme v družbi. In jaz ne
               pričakujem od vas, da pojasnite to kar sem jaz navedel na temu zdravstvenemu področju
               ampak želim, da zelo podrobno pojasnite, kaj se je dogajalo s tem projektom.</p>
               <p>In, spoštovani državni sekretar, poglejte, zdaj ste vi navedli, da ste šele zdaj
               ugotovili kaj prazvprav mi želimo od vas ali pa bi rekel vsaj slutite. Potem očitno
               niste prebrali zahteve za sklic te seje kjer v prvem odstavku obrazložitve pišemo:
               »Poslanska skupina Slovenske demokratske stranke je dne, 5. februarja vložila
               interpelacijo o delu in odgovornosti ministra za izobraževanje, znanost in šport, dr.
               Jerneja Pikala zaradi suma nepravilnosti in korupcije pri javnem razpisu Ministrstva
               za šolstvo iz leta 2009, kjer je s projektom Državljanska vzgoja zmagala Fakulteta za
               družbene vede <stage>(v nadaljevanju FDV)</stage> in za izvedbo projekt prejela sedemsto tisoč
               evrov.«</p>
               <p>Zdaj vas pa jaz sprašujem, spoštovani državni sekretar, koliko projektov je osvojila
               na tem javnem razpisu FDV z nazivom Državljanska vzgoja ki so ovrednoteni na sedemsto
               tisoč evrov. Izvolite.</p>
            </sp>
            <sp xml:id="SDT6-KZNJF-nujna-8-2014-05-14.sp24">

               <speaker>ALJUŠ PERTINAČ:</speaker>

               <p>Hvala lepa za besedo.</p>
               <p>Poglejte, jaz sem prepričan, da nobenega, čeprav podrobnosti ne poznam, ker sem
               uvodoma povedal, da je pravna oseba Univerze v Ljubljani. In na javne razpise, ki jih
               objavlja Ministrstvo za šolstvo ali Ministrstvo za izobraževanje, znanost, kulturo in
               šport ali pa Ministrstvo za izobraževanje, znanost in šport se je prijavila kot
               pravna oseba Univerza v Ljubljani. Tako da, Fakulteta za družbene vede ni pravna
               oseba, ko gre za javna sredstva, je pravna oseba in lahko nastopa v pravnem prometu,
               ko gre za tržna sredstva za lasten račun, tako da na razpis se gotovo ni mogla
               prijaviti Fakulteta za družbene vede. </p>
               <p>Tako da, odgovor na vaše vprašanje je prav gotovo nobenega. Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp25">

               <speaker>PREDSEDNIK MAG. ANDREJ VIZJAK:</speaker>

               <p>Poglejte, spoštovani državni sekretar, saj  je javni razpis objavljal ministrstvo. Ali pravite, da ministrstvo ni
               izbralo nobenega takšnega projekta in ga financiralo s temi sredstvi? Se pravi, da
               tega projekta sploh ni bilo ali kaj? <stage>/ Oglašanje iz klopi./</stage> No, potem se pa izmikate
               in formalizirate, da nismo tukaj napisali, da se je na javni razpis prijavila
               Univerza v Ljubljani Fakulteta za družbene vede in je to zdaj ključni problem, da vi
               ne želite odgovarjati in se sprenevedate da ne veste o katerem projektu govorimo. In
               prosim vas, nehajte s tem, če želite, da pravzaprav pripeljemo zadevo na vsebinsko
               raven. Mi nismo to sklicali zaradi tega, da bi se tukaj zatikali ob ne vem takšne in
               drugačne, ne vem, odvetniške trike ampak želimo, da pojasnite denarne tokove in način
               porabe javnih sredstev pri temu projektu.</p>
               <p>In vas sprašujem ali ste seznanjeni, da bi Fakulteta za družbene vede izvajala ta
               projekt, ki je bil financirana s strani ministrstva, takratnega ministrstva očitno,
               za šolstvo iz leta 2009. Ali ste seznanjeni s tem?</p>
            </sp>
            <sp xml:id="SDT6-KZNJF-nujna-8-2014-05-14.sp26">

               <speaker>ALJUŠ PERTINAČ:</speaker>

               <p>Ja, seznanjen sem, da je Univerza v Ljubljani pridobila eno operacijo na javnem
               razpisu formalne oblike izobraževanja za državljanstvo v multikulturni družbi in da
               so bile na temu razpisu, ki je imel sicer dva ločena sklopa, tematsko in vsebinsko
               bile izbrane dve operaciji, drugo pa je izvajal znanstveni raziskovalni center
               slovenske akademije znanosti in umetnosti. </p>
               <p>Bi pa, če mi dovolite, ker sem ravno že pri besedi vseeno prosil tudi za pojasnilo,
               večkrat ste že navedli tudi danes, da smo skurili milijon in še nekaj sredstev… Zdaj
               upam da ne mislite mene osebno pa tudi, če mislite ministrstvo moram pa žal
               protestirati, veste mi ničesar nismo skurili in ker vi upravičeno opozarjate na to da
               moram imeti jaz spoštljiv odnos do te komisije bi vas prosil, če imate tudi vi
               spoštljiv odnos do mene osebno in pa do funkcije, ki jo predstavljam in pa do
               resorja, ki ga zastopam.</p>
               <p>Zdaj pa, če želite lahko nadaljujem s pojasnili glede samega javnega razpisa, katere
               operacije so bile izbrane, na kakšen način in tako naprej.</p>
            </sp>
            <sp xml:id="SDT6-KZNJF-nujna-8-2014-05-14.sp27">

               <speaker>PREDSEDNIK MAG. ANDREJ VIZJAK:</speaker>

               <p>Jaz bi vas samo prosil, poglejte, da nas ne obremenjujete z nekimi podatki, ki nas ne
               zanimajo temveč odgovorite na zelo konkretna vprašanja, ki so s strani predstavnice
               predlagatelja bila tudi vam posredovana. Mi vemo, da lahko govorimo o vaših
               prizadevanjih na ministrstvu, uro, dve, morebiti tudi tri ampak to nas ta trenutek ne
               zanima. Spoštujete tudi to, da imam ob 12.00 izredno sejo in da moramo biti časovno
               racionalni in zato bi vas prosil, da svoja pojasnila usmerite na odgovore na
               vprašanja.</p>
               <p>Kar se pa tiče spoštljivosti in nespoštljivosti… Poglejte, če doživimo to kar
               doživljamo zdaj ob tej razpadajoči Vladi ali pa razpadli Vladi, to se pravi, da se
               ministri niti ne udeležujejo niti ne opravičujejo iz sej, potem seveda in potem ko
               doživimo tudi takšno vaše izmikanje seveda marsikomu tudi popusti ta, kako bi rekel,
               toleranca oziroma morebiti tudi način izbora besed. Zato toliko v pojasnilo.</p>
               <p>Bi potem lahko ali vam še enkrat predstavnik predlagatelja prebere vprašanja ali ni
               potrebno? Gospod Pavlišič želi postopkovno.</p>
            </sp>
            <sp xml:id="SDT6-KZNJF-nujna-8-2014-05-14.sp28">

               <speaker>MARKO PAVLIŠIČ (PS DL):</speaker>

               <p>Hvala za besedo, gospod predsednik.</p>
               <p>Zdaj, gospod predsednik, poglejte mi imamo tukaj sklicano sejo Komisije za nadzor
               javnih financ in tukaj smo imeli, piše v vabilu oziroma v sklicu te seje s čim se
               bomo ukvarjali in to ste v predlogu te komisije, te seje tudi dva sklepa. Sicer prvi
               je da komisija predlaga Računskemu sodišču Republike Slovenije, da v letni revizijski
               program dela vključi tudi revizijo Fakultete za družbene vede. In drugi predlog
               sklepa je, da Komisija za nadzor javnih financ poziva Ministrstvo za izobraževanje,
               znanost in šport, da v roku trideset dni pripravi prikaz porabe javnih finančnih
               sredstev in tako naprej.</p>
               <p>Skratka imamo ta dva sklepa in ta dva obadva sklepa se meni zdita zelo razumna
               predvsem iz tega vidika, da kot je že omenila tudi sama predlagateljica, mi nimamo
               tukaj nobenih konkretnih dokumentov na katerih bi lahko vsebinsko kar koli presojali.
               V temu sklicu seje imamo izpis dveh člankov, enega iz Reporterja in drugega iz
               Politicisa<stage>/?/</stage>, dveh spletnih mest skupaj s komentarji in vso solato, kot
               imenujejo.</p>
               <p>Skratka, to res ni dobra osnova za kakršno koli vsebinsko razpravo  na tej seji. Plus ugotovili smo že skupaj,
               da nam manjkajo recimo tukaj ključne osebe in zdaj tukaj že pol ure vrtite na žalost
               gospoda državnega sekretarja glede nekih vprašanj na katere ne more dati
               odgovora.</p>
               <p>Tako da, jaz predlagam res gospod predsednik, da se tukaj dajmo se osredotočiti na ta
               dva predlagana sklepa in razpravo povezano s tem, se pravi lahko gospodom
               predstavnikom Računskega sodišča tudi zastavimo recimo vprašanje ali je smiselno ali
               lahko prevzame to delo, kakšni so pomisleki glede tega in gospodu državnemu
               sekretarju po drugi strani ali so kakšni problemi s tem, da pripravijo te podatke in
               potem lahko to sejo nadaljujemo z bolj vsebinsko obravnavo, ko bomo imeli te ustrezne
               podatke.</p>
               <p>Ta trenutek pa ugotavljam, da ne razpolagamo z ničemer in tukaj se gremo neko, bom
               rekel, temo kar sem želel da se izognemo že na samem začetku, v bistvu nadaljujemo
               interpelacijo na nek način. Še več, glede na že omenjen populizem, ki ga sami gospod
               predsednik izvajate, z omenjanjem dečka iz Renč pa z omenjanjem odstopa Vlade, ker
               vsi vemo zakaj se je to zgodilo, zato ker se je nek posameznik obremenjen s korupcij
               odmrznil in zdaj to izkoriščajo v predvolilne namene.</p>
               <p>Dajmo se držati tega kakršno sejo ste sklicali, se pravi tukaj imamo dva predloga
               sklepov, razpravljamo prosim o tej vsebini, tudi v smislu že omenjene
               racionalizacije. Ker sicer pa samo zapravljamo tukaj čas in čas je denar v temu
               primeru davkoplačevalski denar.</p>
               <p>Prosim, gospod predsednik, če naprej vodite sejo v tej smeri. Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp29">

               <speaker>PREDSEDNIK MAG. ANDREJ VIZJAK:</speaker>

               <p>Spoštovani poslanec, jaz sem jo želel v tej smeri začeti. Ampak, če ste dobro
               poslušal in ta vaša pravzaprav intervencija je bila namenjena drugi strani. Ker če bi
               mi začeli dobivati pojasnila, vsebinska, v zvezi s tem gradivom, ki je bilo poslano
               potem verjetno sploh ne bi bilo potrebno tega vrtenja na žaru, kot ste sami uporabili
               besedo. In jaz upam, res da bomo ta pojasnila dobili.</p>
               <p>In še nekaj, spoštovani poslanec, jaz ne vem kako si vi predstavljate ampak če bi
               bilo temu res tako, da sploh ne rabimo nič pojasnil danes tukaj, potem sploh seje ne
               bi rabili ampak bi samo ta dopis poslali na ministrstvo in potem bi, brez pojasnila
               seveda ta pojasnila čez trideset dni dobili. Mi so le upali in upamo še zdaj, da bomo
               ta pojasnila danes dobili, tudi v zvezi z drugim sklepom te komisije. Ne nazadnje je
               bilo tudi Ministrstvu poslano poslansko vprašanje s temi vprašanji tako da
               Ministrstvo je seznanjeno, podrobno, s temi vprašanji. Verjetno pa, si vsi skupaj
               želimo odgovora. In jaz vas prosim, da damo zdaj besedo državnemu sekretarju, da
               dobimo ta pojasnila, tudi v duhu racionalizacije in varčevanja pri času. </p>
               <p>Izvolite, vidim da ne zaleže.</p>
            </sp>
            <sp xml:id="SDT6-KZNJF-nujna-8-2014-05-14.sp30">

               <speaker>MARKO PAVLIŠIČ (PS DL):</speaker>

               <p>Ja, tukaj, kot že omenjeno v samem sklicu seje, kot ste ga sklicali vi, imamo dva
               sklepa in tukaj oba dva, bom rekel, res, imate prav. Lahko bi vi ta vprašanja poslali
               sami direktno na Računsko sodišče. Lahko bi poslali sami na Ministrstvo za
               izobraževanje, znanost in šport, zakaj…</p>
            </sp>
            <sp xml:id="SDT6-KZNJF-nujna-8-2014-05-14.sp31">

               <speaker>PREDSEDNIK MAG. ANDREJ VIZJAK:</speaker>

               <p>Saj smo jih pa nismo dobili odgovora.</p>
            </sp>
            <sp xml:id="SDT6-KZNJF-nujna-8-2014-05-14.sp32">

               <speaker>MARKO PAVLIŠIČ (PS DL):</speaker>

               <p>No in zato verjetno ste se odločili izza sklic te seje, da bi potem v imenu komisije
               poslali ponovno ta vprašanja in bi s tem, bom rekel, ta vprašanja dobila večjo težo
               in potem bi bila verjetnost za odgovor, bom rekel, večja.</p>
               <p>Tako da, razumem, da ste se odločili za to dejanje ampak dajmo prosim nadaljevati v
               temu smislu, da sprejmemo ta dva sklepa in potem, bom rekel, vsebinsko razpravo lahko
               peljemo, ko imamo dovolj podatkov v zvezi s tem, da lahko o tem razpravljamo. Ker ta
               trenutek, ponavljam s čim razpolagamo, razpolagamo s printom iz Politicisa<stage>/?/</stage> in
               razpolagamo s printom iz Reporterja, z ničemer drugem, z nobenimi drugimi podatki.
               Dajmo prosim, prvo, pridobiti te podatke in to je vaša naloga, kot predsednika
               komisije, da poskušate tukaj zagotoviti vse, da bomo lahko imeli ustrezno gradivo in
               potem naprej ustrezno opravljali svoje delo in potem pač nadaljujemo. Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp33">

               <speaker>PREDSEDNIK MAG. ANDREJ VIZJAK:</speaker>

               <p>Že, že, spoštovani gospod Pavlišič ampak jaz sem upal, da drugi sklep morebiti celo
               ne bo potreben. Predlagatelji smo ga dali zaradi tega, ker ta pojasnila potrebujemo
               in glede na to, da na ministrstvu dobro vedo, kaj želimo za ene podatke pridobiti da
               bodo danes s temi podatki tudi prišli in jih postregli. Saj ne gre za ne vem koliko
               podatkov, ker gre za en projekt in jaz menim, da je v celoti mogoče dobiti danes
               odgovore in upam, da tudi v duhu racionalnega dela tudi ta sklep sploh ne bo
               potreben. Bomo videli.</p>
               <p>Zato bi jaz res prosil državnega sekretarja na ministrstvu,  da pojasni te podrobnosti tega projekta,
               denarne tokove, tudi namene pravzaprav v duhu tega poslanskega vprašanja in ne
               nazadnje tudi drugega sklepa, ki je danes predlagan. Prosim.</p>
            </sp>
            <sp xml:id="SDT6-KZNJF-nujna-8-2014-05-14.sp34">

               <speaker>ALJUŠ PERTINAČ:</speaker>

               <p>Hvala lepa za besedo.</p>
               <p>Jaz se bom potrudi, samo ne morem obljubiti, da bo to v roku dveh ur. Ker, kot sem
               zdaj razumel z vseh razprav in v ponovnem pregledu pač zahteve za sklic seje
               komisije, gre res za zelo kompleksna vprašanja. Res je, da se nanašajo na en
               konkreten projekt ampak tisto, kar sprašujete pa se nanaša na sistem črpanja in iz
               vprašanj in tudi iz teh medijskih zapisov izhaja, da pač gre tukaj tudi za neko
               določeno nepoznavanje samega sistema in načina črpanja evropskih sredstev in to tudi
               terja neka dodatna pojasnila. To sem povedal zato, ker ste me prej pač opozorili, da
               želite konkretne odgovore. Glejte, zelo konkretno lahko, pa zelo na hitro odgovorim.
               V zvezi z operacijama, ki sta bili izbrani na javnem razpisu formalne oblike
               izobraževanja za državljanstvo v multikulturni družbi, v postopku izvajanja in
               kasneje nihče izmed pristojnih organov, ki so pač zadolženi in pooblaščeni, da
               izvajajo nadzor nad porabo sredstev, ni ugotovil nobenih nepravilnosti. To je
               najkrajši možni odgovor, ki ga lahko ta hip dam.</p>
               <p>Zdaj pa, kaj pa to pomeni? Kdo so tej organi in na kakšen način se v to vključujejo,
               če želite še ta dodatna pojasnila. Najprej glede finančnih tokov. Vi veste, da se
               financirajo projekti, ki se financirajo iz sredstev evropskih strukturnih skladov po
               načinu finančnega toka. To pomeni, da ko vsak izdatek, ki se pač povrne iz teh
               sredstev, mora najprej nastati, mora biti izdan račun, ta račun mora biti pregledan s
               strani ustreznih služb, mora biti odobren in potem se pač upravičencu povrnejo za ta
               namen sredstva. Skratka, nič se ne plačuje vnaprej. V času, ko sta se izvajale
               operacije, ki sta bili izbrani na tem javnem razpisu, takratno Ministrstvo za šolstvo
               in šport tudi še ni uporabljalo instituta predplačil, tako da pač vsi izdatki, ki so
               bili financirani iz tega vira, se pravi evropskega socialnega sklada, so bili
               financirani po tem načelu, ki sem ga zdaj navedel.</p>
               <p>Financiranje poteka tako, da pač upravičenec potem, ko je bil izbran na javnem
               razpisu, seveda ministrstvo z njim sklene pač ustrezno pogodbo, v kateri se pač
               opredeli vse pravice in obveznosti in na podlagi te pogodbe pač upravičenec izvaja
               projekt in za upravičene stroške v okviru projekta, ki so določeni z razpisom, s
               pogodbo in pa tudi z navodili organa upravljanja, to je krovni organ, ki skrbi za
               črpanje sredstev strukturnih skladov in je v tistem času, mislim, da se je imenoval
               Služba Vlade Republike Slovenije za lokalno samoupravo. Skratka, tudi s temi navodili
               so opredeljeni pač upravičeni stroški in za te stroške potem, ko nastanejo in ko jih
               upravičenec plača, lahko pošilja tako imenovane zahtevke za izplačilo na ministrstvo.
               In ko ministrstvo prejme ta zahtevek za izplačilo z razpisom in s pogodbo in z
               navodili ministrstva se določi ali so to pač mesečni zahtevki ali so trimesečni in
               tako naprej. Ko ministrstvo prejme ta zahtevek za izplačilo, ga seveda pregleda
               vsebinsko in finančno in upravičene stroške, ki so nastali, pač za njih povrne
               sredstva v takšni višini, kot so določena spet z navodili organa upravljanja, uredbo
               o porabi kohezijskih sredstev, pravilnikom oziroma navodili ministrstva, pogodbo in z
               razpisom. Na tak način poteka financiranje projekta. In potem upravičenec pač prejme
               ustrezno višino sredstev na svoj račun.</p>
               <p>Ob zaključku projekta se seveda praviloma zgodi, da vsi stroški, ki so bili pač
               navedeni v posameznem projektu, vse aktivnosti mogoče niso bile izvedene ali pa so
               bile izvedene, mogoče vsi stroški, ki jih je upravičenec uveljavljal, pač tudi niso
               bili upravičeni in zato tudi ni dobil sredstev. Skratka, ob zaključku projekta pač se
               potem pokaže kako uspešen je bil posamičen projekt pri realizaciji, tako vsebinski
               kot tudi finančni. V samem postopku izvajanja in tudi kasneje je pač revizijski organ
               tisti, ki skrbi za pravilnost postopkov črpanja v Sloveniji skladno s predpisi, Urad
               za nadzor proračuna, tako imenovan »audit authority« in Urad za nadzor proračuna pač
               preverja potem še dodatno ali je bila zakonodaja spoštovana. V samem postopku izvajanja pa seveda tudi
               Ministrstvo za finance kot plačilni organ pred vsakim izplačilom in potem tudi še po
               zaključku projekta preveri ali pač je bilo vse narejeno tako, kot mora biti. Ko se
               pripravljajo zahtevki za izplačilo, seveda Republika Slovenija pridobiva tudi
               sredstva iz evropskega proračuna za ta namen. Temu se reče zahtevek za povračilo, ki
               ga pripravlja pač ministrstvo, v tem primeru pač Ministrstvo za šolstvo in šport, ga
               naslovi na Ministrstvo za finance, kjer ga ponovno pregledajo in če je vse v redu, se
               ga pošlje potem pač Evropski komisiji. Jaz lahko povem za operaciji, ki sta bili</p>
            </sp>
            <sp xml:id="SDT6-KZNJF-nujna-8-2014-05-14.sp35">

               <speaker>PREDSEDNIK MAG. ANDREJ VIZJAK:</speaker>

               <p>Spoštovani državni sekretar. Glejte, mi smo na tej komisiji že nekajkrat obravnavali
               učinkovitost črpanja evropskih sredstev, načine črpanja in tako naprej. Tako, da nas
               ne prosim utrujati s postopkovnimi, bi rekel obrazložitvami. Ker to recimo poslanci
               poznamo. To vas sprašujemo čisto po… jaz bi prosi mogoče tudi predlagatelja, da ne
               vem, ponovi ta vprašanja – koliko je bilo teh sredstev? Katerim konkretno? Vi
               pravite, da imate v drobovje vse podatke. Saj so bila vsa izplačila in vsa povračila
               in vsi zahtevki ratificirani in tako naprej. Skratka, morate imeti točno tabelo komu
               je šel ta denar, koliko ga je šlo in za katere namene je šlo in kot pravite je
               dosedanji nadzor, pravzaprav ni ugotovil nepravilnosti. Potem sploh nimate problema
               nam te podatke posredovati. In prosim, bodite konkretni in prosim še enkrat, dajte
               spoštovani predlagatelj ponoviti vprašanja, da ne bomo slišali spet nekih splošnih
               postopkovnih pravil črpanja evropskih sredstev, kar dovolite, res je do nas
               podcenjujoče. To poznamo, moramo poznati in nam postrezite s tistimi podatki, za
               katere vas sprašujemo, to so pa predvsem koliko tega denarja in za katere namene in
               komu. Če zelo poenostavim. Izvolite.</p>
            </sp>
            <sp xml:id="SDT6-KZNJF-nujna-8-2014-05-14.sp36">

               <speaker>DR. MAJA BUČAR:</speaker>

               <p>Hvala lepa za besedo še enkrat, predsednik. V izogib temu, da resnično ne tratimo
               dragocenega časa, bi želeli konkretne odgovore. Mene zanima koliko sredstev je
               ostalo, ali so bila ta sredstva v okviru tega projekta Državljanska vzgoja vsa
               porabljena. Ker še enkrat, v novici in indici obstajajo, da sredstva niso bila
               porabljena v celoti in da so jih na Fakulteti za družbene vede iz tega projekta, iz
               tega konta prenašali na drug projekt. In me zanima kateri so tej projekti, ali je to
               res ali ni res ali so se s tem res plačevali računi za telefon, se pravi nujni
               telefonski pogovori in morda še za katere druge, da je bil ta denar prenesen še za
               katere druge projekte. Lahko pa še enkrat ponovim vseh pet vprašanj, ampak mislim, da
               v osnovi tole želimo slišati.</p>
            </sp>
            <sp xml:id="SDT6-KZNJF-nujna-8-2014-05-14.sp37">

               <speaker>PREDSEDNIK MAG. ANDREJ VIZJAK:</speaker>

               <p>Glejte, da vam pomagam. Koliko sredstev je bilo izplačano za ta projekt? Koliko
               sredstev je, torej glede na razpisano vrednost ostalo? Za katere namene so bili
               porabljeni in seveda komu so bila ta sredstva izplačana? Samo to želimo. Pa nas ne
               obremenjevati s temi procedurami, povračil, izplačil zahtevkov za refundacijo in
               ostalih stvari. Prosim lepo.</p>
            </sp>
            <sp xml:id="SDT6-KZNJF-nujna-8-2014-05-14.sp38">

               <speaker>ALJUŠ PERTINAČ:</speaker>

               <p>Hvala lepa za dodatno obrazložitev vprašanj. Glejte, ampak vendarle - jaz sem že na
               začetku navedel, da nihče ni ugotovil nobenih nepravilnosti. Vse to, kar je
               spoštovana gospa poslanka Pučnikova zdaj navajala, so nepravilnosti. Skratka, če bi
               do tega prišlo, potem bi to že kdo ugotovil in bi ustrezno ukrepal. Skratka, na ta
               vprašanja ne morete dobiti pozitivnega odgovora. Lahko pa odgovorim na to glede
               zneska. Glejte, pogodbena vrednost je bila najprej, samo trenutek, da bom navedel
               pravo številko. 604.980 evrov. Govorimo za Univerzo v Ljubljani in sicer pogodbo o
               sofinanciranju izvedbe projekta in številka v okviru operativnega programa razvoja
               človeških virov za obdobje 2007-2013, državljanstvo v novi dobi, državljanska vzgoja
               za multikulturni in globalizirani svet. Potem pa s sklenjenim aneksom zaradi
               spremenjene dinamike projekta, se je pač prvotni znesek 682.837 evrov, se pravi
               zmanjšal na 604.980 evrov. Od tega za leto 2010 225.000 evrov in za leto 2011 379.000
               evrov. Iz končnega finančnega poročila o izvedbi operacije, se pravi dejanska poraba,
               sestava stroškov glede na upravičenost iz naslova javnega razpisa je projekt, ki ga je izvajala
               Univerza v Ljubljani, vseboval naslednje stroške po vsebini in po zneskih, vam jih
               bom navedel.</p>
               <p>Stroški plač in druga povračila stroškov dela zaposlenih na projektu so znašali
               385.492 evrov, honorar za avtorsko delo zunanjih izvajalcev je znašal 29.000 evrov,
               delo po podjemni pogodbi je znašalo 4.000 evrov, spet zunanji izvajalci. Prispevki
               delodajalcev za socialno varnost s znašali 53.820, stroški davka na dodano vrednost
               3.291 evrov, založniške in tiskarske storitve in pa elektronske publikacije 38.795
               evrov, stroški za izvedbo zaključne konference 1.421 evrov, posredni stroški v
               pavšalnem znesku v višini do 15% neposrednih upravičenih stroškov 75.000 evrov,
               skupaj 590.962 evrov. Skratka, lahko ugotovimo, da je pač upravičenec, to je Univerza
               v Ljubljani od pogodbenega z aneksom zmanjšanega pogodbenega zneska 604.980 evrov
               prejel 590.962 evrov za pač upravičene stroške, toliko je bila pač dejanska
               poraba.</p>
               <p>Da odgovorim zdaj na vaše vprašanje – upravičenec seveda ni prejel razlike do
               pogodbene vrednosti, ker tudi ni izkazal pač z upravičenimi stroški, da bi lahko ta
               sredstva prejel, tako da iz tega naslova na projektu niso ostala nobena sredstva.
               Tista pač, tisti izdatki, ki so bili upravičeni, so bili tudi povrnjeni v skupni
               višini 590.962 evrov. Tako, da če vas skrbi, da je kdorkoli s to razliko 14.000
               približno evrov kam potoval ali pa kakšen telefon plačeval, to ste lahko brez skrbi,
               ker se to ni moglo zgoditi, ker so ta sredstva ostala ministrstvu in jih je seveda
               ministrstvo potem skladno z namenom, za katerega so v operativnem programu in v
               proračunu bila namenjena, pač lahko namenilo za druge projekte. Glede bolj konkretno,
               pač katere osebe, koliko in kako, pa vendarle predlagam, a vprašamo pač predstavnico
               Univerze v Ljubljani, gospo prodekanjo Majo Bučar, da vam ona o tem odgovori.</p>
               <p>Bi pa samo še to povedal, da seveda, ker sem razumel iz teh vprašanj, pa tudi iz teh
               medijskih zapisov, ki so sicer polni netočnih informacij in zelo vprašljive narave,
               da ni čisto jasno kaj se zgodi s stroški, ki so v pavšalnem znesku, posredni stroški.
               Mi temu v žargonu rečemo »overhead«. To je 15% neposrednih upravičenih stroškov. Bi
               samo povedal, da za teh 15% pač upravičenec ne rabi predlagati konkretnih dokazil o
               upravičenosti izdatkov, to pa zato, ker seveda nastajajo pri izvedbi projektov tudi
               neki določeni stroški, ki so tako imenovani režijski stroški. Če vam dam zelo nazoren
               primer, recimo v pisarni, kjer nekdo dela na projektu, lahko jo uporabljata še druga
               dva isti čas in je potem zdaj zelo težko razdeliti stroške elektrike recimo, pa tako
               naprej na vsak posamičen projekt, zato pač evropska pravila in tudi slovenska
               dovoljujejo, da imamo pač nek določen pavšalni znesek do 15%, kjer pač se lahko
               porablja sredstva za projekt, za upravičene stroške, ki pa jih ni treba posebej
               dokazovati. Toliko samo še kot dodatno pojasnilo. Hvala lepa. Predlagam, da zdaj
               slišimo še s strani predstavnice univerze bolj konkretno, pa bi potem šli na
               vsebinske učinke, ali vi želite, da jaz kaj nadaljujem?</p>
            </sp>
            <sp xml:id="SDT6-KZNJF-nujna-8-2014-05-14.sp39">

               <speaker>PREDSEDNIK MAG. ANDREJ VIZJAK:</speaker>

               <p>Samo še eno vprašanje. Rekli ste večkrat, da ste bili nadzirani in da niso nadzor. S
               strani katerih inštitucij je bil ta konkretni projekt nadziran razen ta nadzor, ki je
               pač že tako ali tako, ker gre za evropska sredstva.</p>
            </sp>
            <sp xml:id="SDT6-KZNJF-nujna-8-2014-05-14.sp40">

               <speaker>ALJUŠ PERTINAČ:</speaker>

               <p>Posebej, da je meni znano, da bi recimo Računsko sodišče se s tem ukvarjalo ne, razen
               v revidiranju pač zaključnega računa proračuna. Tako, da glede tistega sklepa, ki je
               predlagan, da bi pač Računsko sodišče posebej ta projekt pač uvedlo v naslednje
               revizije, da se bodo sicer sami do tega opredelili ampak tovrstne revizije s strani
               Računskega sodišča ni bila izvedena, tako da…</p>
            </sp>
            <sp xml:id="SDT6-KZNJF-nujna-8-2014-05-14.sp41">

               <speaker>PREDSEDNIK MAG. ANDREJ VIZJAK:</speaker>

               <p>Pa s strani kogarkoli, recimo proračunske inšpekcije, je to kdo pogledal?</p>
            </sp>
            <sp xml:id="SDT6-KZNJF-nujna-8-2014-05-14.sp42">

               <speaker>ALJUŠ PERTINAČ:</speaker>

               <p>Urad za nadzor proračuna pač posebej, da bi v vzorec to zajeli mislim, da ne. Bo pa
               gospa lahko povedala, če imajo oni pač kakšne druge podatke. Skratka, je pa šlo skozi
               vse postopke, skozi katere mora iti in to, kar prej nisem mogel do konca povedati,
               ker smo potem šli na bolj konkretno, samo še en stavek, če mi dovolite. Seveda mi smo
               prejeli s strani evropskega proračuna povračilo za 85% teh sredstev, kar pomeni, da
               seveda je tudi Evropska komisija certificirala te izdatke. Je tudi Evropska komisija
               potrdila, da so pač izdatki bili upravičeno porabljeni in je slovenski proračun iz
                   tega naslova dobil
               pač priliv v proračun. Hvala lepa.</p>
            </sp>
            <sp xml:id="SDT6-KZNJF-nujna-8-2014-05-14.sp43">

               <speaker>PREDSEDNIK MAG. ANDREJ VIZJAK:</speaker>

               <p>Jaz bi predlagal, da damo še dr. Maji Bučar besedo, pa potem še bi prosil tudi
               proračunsko inšpekcijo, ali ste imeli s tem kaj opravka. Tako, da približno dobimo to
               sliko. Potem bi pa nadaljevali z razpravo, če se strinjate poslanec Frangež. V redu?
               Ja. Izvolite, gospa Bučar.</p>
            </sp>
            <sp xml:id="SDT6-KZNJF-nujna-8-2014-05-14.sp44">

               <speaker>DR. MAJA BUČAR:</speaker>

               <p>Hvala lepa.</p>
               <p>Jaz bi najprej na začetku rada razčistila eno zadevo, namreč v vabilu oziroma gradivu
               za to sejo se večkrat omenja, da je Fakulteta za družbene vede potrošila in zapravila
               milijon, enkrat je milijon 400, enkrat je milijon 14. Kot ste slišali s strani
               predstavnika ministrstva, je bilo zelo jasno povedano koliko sredstev je Univerza v
               Ljubljani in Fakulteta za družbene vede za ta projekt pridobila, koliko smo bili…
               koliko je teh sredstev in bi res prosila, da se to tudi zapisniško ugotovi. Ni govora
               o nobenem milijonu, še manj o milijonu 400. Če bi FDV lahko iz 590.000, ki jih je
               dobil, porabil milijon 400, mislim, da bi imeli zelo zanimivo računovodstvo. Dejansko
               mislim, da izvira iz teh namigovanj novinarjev na nerazumevanje kaj je to pavšal. Teh
               15%, ki so namenjeni režijskim stroškom fakultete in za katere se računi ne polagajo.
               To, kar vam je zdajle gospod Pertinač tudi povedal.</p>
               <p>Se pravi, pri vseh evropskih projektih, tudi projektih evropskega socialnega sklada
               velja, da ima pravico prijavitelj pridobiti tudi kritje posrednih stroškov, za
               katerega ni potrebno dokumentacije dostavljati financerjem. In to je pravzaprav ključ
               do razumevanja tega kaj je porabljeno in do kdaj je porabljeno in kako je porabljeno.
               Namreč tudi teh pavšalnih stroškov, te pavšalne stroške obračunamo pri izstavitvi
               zahtevka, ni pa nujno, da so tej vsi pavšalni stroški do tega datuma tudi že
               porabljeni. Se pravi režija fakultete lahko ima še kakšen račun tudi, ki se nanaša na
               obdobje, ko je projekt trajal, tudi še iz tega obdobja.</p>
               <p>Vsa druga vprašanja, poslanska vprašanja, ki so letela na gospoda ministra dr.
               Pikala, pa sem jaz danes prvič slišala in dokumentacijo za to bi morali pa na
               fakulteti, če seveda smatrate, da je fakulteta dolžna odgovarjati na vprašanja, ki so
               njemu namenjena, pripraviti odgovor pisni.</p>
            </sp>
            <sp xml:id="SDT6-KZNJF-nujna-8-2014-05-14.sp45">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Morebiti samo še s strani proračunske inšpekcije. Ali ste slučajno ta
               projekt nadzirali? Ali se lahko, gospa, samo izklopite, prosim. Gospa Bučar.</p>
            </sp>
            <sp xml:id="SDT6-KZNJF-nujna-8-2014-05-14.sp46">

               <speaker>DR. MAJA BUČAR:</speaker>

               <p>Ja, dober dan. Ta projekt, kakorkoli se že imenuje po vsebini, bi ga mi že našli, no.
               Kateri je in kakšno ime nosi. Ta projekt ni bil predmet nobenega našega nadzora, s
               tem, da bi jaz opozorila na to – urad za nadzor proračuna izvaja različne oblike
               nadzora. Eno je nadzor v okviru sektorja za revizijo evropskih strukturnih skladov,
               ki tudi dejansko pač opravlja nadzore na podlagi nekih vzorčenj. Drugi nadzor je pa
               nadzor proračunske inšpekcije, ki jo jaz vodim. Mi pa, moram reči, da delamo pač te
               preglede na drugačni osnovi, se pravi en del pregledov na podlagi plana, drug del
               pregledov je pa na podlagi zahtev, pobud, predlogov, prijav in tako naprej. Ta
               projekt ni bil predmet nobenega našega nadzora iz preprostega razloga, ker po tistih
               kriterijih, ko mi plan sestavljamo, pač očitno ni prišel v poštev, ni bilo takšnih
               indicev do lanskega leta, da bi bilo tukaj kaj narobe, smo Ministrstvo za šolstvo
               vsekakor gledali že večkrat ampak nekatere druge postavke, medtem, ko prijave zahteve
               predloga za uvedbo inšpekcijskega nadzora za ta konkretni projekt, pa do zdaj
               pravzaprav nismo prejeli.</p>
            </sp>
            <sp xml:id="SDT6-KZNJF-nujna-8-2014-05-14.sp47">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Najprej predstavnica predlagatelja, poslanka Pučnik, potem bom pa
               nadaljeval z razpravo poslancev. Izvolite.</p>
            </sp>
            <sp xml:id="SDT6-KZNJF-nujna-8-2014-05-14.sp48">

               <speaker>MATEJA PUČNIK (PS SDS):</speaker>

               <p>Hvala lepa za besedo še enkrat, predsednik. Jaz se zahvaljujem seveda gospodu
               Pertinaču za obrazložitev in pa ta sredstva, ki jih je navajal, čeprav mislim, da smo
               en del tega obračuna slišali tudi že ob interpelaciji ampak vendarle. Vi pravite, da
               nadzorna komisija ni ugotovila nobenih nepravilnosti in da je bil nadzor narejen
               tako, kot je potrebno ampak vendarle  obstajajo dokumenti, ki dokazujejo prenos sredstev s konta projekta
               Državljanska vzgoja, financiranega s sredstvi Evropske unije, na konto Fakultete za
               družbene vede. Zdaj ste govorili tudi o teh pavšalnih stroških, o teh 15%, tudi gospa
               dr. Bučarjeva je o tem govorila, teh režijskih stroških, zato jaz še enkrat
               sprašujem. Ali zdaj v sklopu teh 15%, ki so očitno bili zagotovljeni za te režijske
               stroške, je dr. Pikalo potoval leta 2012, 2013 s temi sredstvi se je pokrivalo
               njegove telefonske račune. Oziroma tudi če prav razumem, da lahko se ta sredstva
               koristijo po zaključenem projektu, sem tudi v poslanskem vprašanju postavila
               konkretno vprašanje kaj v zvezi z oblikovanjem predmeta ali izbirne vsebine je bilo v
               Los Angelesu, pa v Berlinu ali v Budimpešti, da so se na ta račun lahko nakazovala
               oziroma koristila sredstva iz tega projekta. Mogoče še to, kot dodatno vprašanje.
               Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp49">

               <speaker>PREDSEDNIK MAG. ANDREJ VIZJAK:</speaker>

               <p>Ja, izvolite, prosim.</p>
            </sp>
            <sp xml:id="SDT6-KZNJF-nujna-8-2014-05-14.sp50">

               <speaker>ALJUŠ PERTINAČ:</speaker>

               <p>Ja, hvala lepa za vprašanje. Glejte ne, ne gre za to, da bi se s sredstvi iz tega
               projekta, tudi v tem delu ne, ker ni potrebno dokazovati neposredno upravičenih
               stroškov. Vi prijavite projekt na javni razpis in potem seveda pač ste recimo na
               javnem razpisu uspešni in potem v okviru predmeta javnega razpisa in da spet ne
               naštevam vseh ostalih …<stage>/Nerazumljivo./</stage>…, imate neke določene upravičene stroške. Jaz
               ne poznam projekta, na katerem bi vsi stroški bili 100% upravičeni. Vedno so pač tudi
               neki stroški, ki niso upravičeni, vedno je tisti, ki je uspešen s prijavo na razpise
               s projektom, mora tudi lastna sredstva pač v ta projekt vložiti zato, da krije te
               stroške, ki niso upravičeni.</p>
               <p>In zdaj bolj podrobno bo sicer pač profesor Bučarjeva lahko vam odgovorila ampak ne
               more se zgoditi, da bi kdorkoli že potoval 2 leti po zaključku projekta v Los
               Angeles, pa bi zato koristil sredstva iz tega projekta. Saj sem prej, se mi zdi,
               dosti podrobno razložil. Do tega sploh ne more priti, ker je način financiranja
               takšen, da do tega ne more priti. In če je fakulteta pač prestavljala svoja sredstva
               iz ene svoje postavke na drugo, to jaz res težko komentiram, potem je pač očitno šlo
               za sredstva fakultete, ki jih je pač namenila za ta projekt, pa potem ali so bila
               porabljena ali niso bila porabljena in ker, če niso bila porabljena, se je pač
               odločilo, da jih je namenila za drug projekt ampak to je stvar univerze, pa
               fakultete. To ni stvar ministrstva. Tisto, kar smo mi financirali v okviru projekta,
               je bilo pač dokazano, so bili upravičeni izdatki, ki so bili potem naknadno
               preverjeni, plačani in za katere smo, kot sem že povedal dobili v višini od 85% tudi
               povračilo s strani Evropske komisije. Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp51">

               <speaker>PREDSEDNIK MAG. ANDREJ VIZJAK:</speaker>

               <p>Bi dal še gospe Bučarjevi enkrat besedo, pa še mogoče bom, kako bi rekel - zelo
               preprosto poskusil povzeti to, kar je bilo zdaj rečeno. Vi ste torej dobili za ta
               projekt na Fakulteti za družbene vede in vi ste vse to izplačali, 590.900 in še nekaj
               evrov, ne? Če tako malo na hitro izračunamo, 15% pomeni približno 90.000 evrov.
               …<stage>/Oglašanje v ozadju./</stage>… Ja, pa to je potem manj, kot 15%. Ker, če znam jaz računati,
               od približno 600.000 evrov, je 15% 90.000 evrov.</p>
            </sp>
            <sp xml:id="SDT6-KZNJF-nujna-8-2014-05-14.sp52">

               <speaker>ALJUŠ PERTINAČ:</speaker>

               <p> Mogoče sem se jaz nesrečno izrazil, se opravičujem. Do 15% je. Jaz nisem odstotka
               navajal.</p>
            </sp>
            <sp xml:id="SDT6-KZNJF-nujna-8-2014-05-14.sp53">

               <speaker>PREDSEDNIK MAG. ANDREJ VIZJAK:</speaker>

               <p>Ja, aha, to se pravi ste manj. V redu. No, to je prvo pojasnilo. Hvala lepa. To se
               pravi, je šlo za 75.000 evrov računov, ki ste jih plačali za ta projekt, pri čemer
               ni… Ne, pardon, pardon, brez računov 75.000 evrov ste plačali, pri čemer ni bilo
               nobenega, kako bi rekel, računa oziroma nekega… To so pač tej pavšalni stroški, ne?
               In potem je seveda fakulteta ta denar dobila in ga je recimo lahko tudi v
               nadaljevanju porabila. Kajti dobila je to po teh stroških, potem, ne pred tem. In vas
               sprašujem, spoštovana dekanja… Prodekanja, pardon, ja. Človek nikoli ne ve kaj bo
               jutri. Torej, zanima me ali držijo te navedbe o prerazporeditvi sredstev iz tega
               projekta na druge projekte, kot je bilo tu zelo jasno povedano in za katere namene so
               ta sredstva kasneje šla. Izvolite.</p>
            </sp>
            <sp xml:id="SDT6-KZNJF-nujna-8-2014-05-14.sp54">

               <speaker>DR. MAJA BUČAR:</speaker>

               <p>Se oproščam, tako detajlno teh podatkov pa nimam. To bi se pa morala pripraviti.</p>
            </sp>
            <sp xml:id="SDT6-KZNJF-nujna-8-2014-05-14.sp55">

               <speaker>PREDSEDNIK MAG. ANDREJ VIZJAK:</speaker>

               <p>Nas bodo zanimali, ja.</p>
            </sp>
            <sp xml:id="SDT6-KZNJF-nujna-8-2014-05-14.sp56">

               <speaker>DR. MAJA BUČAR:</speaker>

               <p>Ja, nekaj je bilo že v toku projekta potrošenega režijskega, zanesljivo, ne? Saj je
               projekt dve leti trajal. Torej so bili določeni režijski stroški.
               </p>
            </sp>
            <sp xml:id="SDT6-KZNJF-nujna-8-2014-05-14.sp57">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Poslanec Frangež, želeli ste besedo.</p>
            </sp>
            <sp xml:id="SDT6-KZNJF-nujna-8-2014-05-14.sp58">

               <speaker>MATEVŽ FRANGEŽ (PS SD):</speaker>

               <p>Hvala lepa za besedo.</p>
               <p>Najprej, predsednik naj uvodoma povem, da močno spoštujem poslanstvo komisije za
               nadzor javnih financ in še posebej dejstvo, da ima v tej komisiji večino opozicija.
               To je pač del tudi ustavno zapovedanega nadzora nad izvrševanjem oblasti.</p>
               <p>Zato nimam problema s sklicem te seje, kot tudi ne absolutno pravico predlagatelja,
               da na sejo uvrsti in predlaga sporna vprašanja bi pa vendarle priporočal tudi zato,
               ker ste pravzaprav s tem predlogom komisiji predlagali pomembne sklepe, da trditve na
               katere opirate svoje interpretacije predlagatelju utemeljite še na čem drugem kot na
               medijskih zapisih dvomljivega slovesa. Ne nazadnje pa ima po Zakonu o računskem
               sodišču in to govorim v svojstvu predlaganega sklepa po določilih mislim da drugega
               odstavka 25. člena omenjenega zakona ima vsak poslanec pravico, da predlaga
               Računskemu sodišču v obravnavo v posameznem koledarskem letu predlog za revizije, ki
               naj se vključijo v letni program revizije Računskega sodišča.</p>
               <p>Še več, če iz tega nabora predlogov mora torej Računsko sodišče upoštevati najmanj
               pet predlogov iz Državnega zbora, od tega pa najmanj dva predloga opozicijskih
               poslancev in najmanj dva predloga delovnih teles Državnega zbora.</p>
               <p>Jaz zato nimam problema ne s tem, da Komisija za nadzor javnih financ danes sprejme
               predlagani prvi sklep, opozicija ima potrebno večino v tej komisiji. Kot tudi ne, da
               v primeru neuspeha pri sprejemanju tega sklepa predlagatelji pobudo za uvrstitev teh
               vprašanj v revizijo, v letni program dela Računskega sodišča predlagajo kot posamezne
               poslanke ali poslanci.</p>
               <p>Tisto, kar pa nekoliko vznemirja je dejansko političen kontekst. Jaz sem hvaležen
               Državnemu sekretarju da je prej zelo podrobno razložil na kakšen način sploh pride do
               finančnega toka, pri izvajanju projektov, ki so financirani iz evropskih strukturnih
               skladov in soglašam z njegovo interpretacijo, da je pravzaprav v nepoznavanju teh
               pravil in sistema pravzaprav povod za različne interpretacije o domnevnih
               nepravilnosti pri izvajanju projekta Državljanska vzgoja.</p>
               <p>Državni sekretar je prej zelo jasno povedal, da nobena od institucij, ki so se s tem
               projektom zaenkrat ukvarjale ni ugotovil nobene nepravilnosti. In potem smo
               ugotovili, da se s tem ni ukvarjalo ne Računsko sodišče in ne proračunska inšpekcija.
               In v temu kontekstu bi lahko ostalo v zraku da je sicer državni sekretar povedal
               resnico, da pa pravzaprav revizij ni bilo. Ampak, to bi bil napačen vtis zaradi tega,
               ker je pri izvajanju, pri nakazovanju povračil v predhodni fazi že prišlo, bom rekel,
               do kontrol organov upravljanja, nacionalnih organov kot tudi evropske komisije, ki je
               sredstva za ta projekt odobrila in v končni fazi seveda zagotovila, da ta sredstva se
               bodo nedvomno v pravilno izkazovanje sredstev za projekt. V nasprotnem primeru bi,
               tako kot ima Slovenija na kar nekaj projektih težave, do pravzaprav povračila iz
               evropskega proračuna ne bi prišlo. Jaz pa verjamem, gospod predsednik, da to
               vprašanje zelo dobro poznate, ne nazadnje ste tudi kot predsednik komisije ta
               vprašanja že večkrat sprožali na sejah te komisije.</p>
               <p>Bi pa si želel ravno v izogib tega, da Komisija za nadzor javnih financ ne bi bila politično instrumentalizirana
               za posamezne politične cilje v temu kontekstu ambicijo po obračunu z, po vašem
               prepričanju režimsko Fakulteto za družbene vede. Še več, ministrom Socialnih
               demokratov, dr. Jernejem Pikalom in še več, predsednikom Socialnih demokratov, dr.
               Igorjem Lukšičem, da v kontekst svojega nadzorniškega dela morda vendarle vzamemo pod
               drobnogled sporne prakse tega ministrstva. Zdaj, mogoče samo za namig, recimo tisto
               sporno prakso tega ministrstva, ki jo je že ugotovilo Upravno sodišče Republike
               Slovenije pri nezakonitem podeljevanju koncesij zasebnim fakultetam v času neke druge
               Vlade, neke druge vrednostne orientacije. V nasprotnem primeru, v vsakem primeru ima
               opozicija, bom rekel, vso pravico, jaz pa priporočam, da v nadaljevanju postopkov,
               tudi v primeru sprejetja prvega sklepa, očitke o nepravilnostih utemeljimo na čem
               drugem kot na gradivu, ki je danes pred nami. To gradivo sestoji, ne samo, bom rekel
               iz politično orientiranih medijev, Politicisa<stage>/?/</stage> in Reporterja, še več, pravzaprav je
               del gradiva vrsta komentarjev pod temi članki. In, oprostite sam pač teh komentarjev
               ne morem jemati kot verodostojno osnovo za presojanje o tem ali je pri posameznem
               vprašanju, pri posameznem projektu, bilo kaj narobe ali ne.</p>
               <p>Še enkrat, kontrole, ki so pripeljale do tega, da je bil projekt verodostojno
               zaključen in da je za projekt Republika Slovenija prejela tudi povračila iz
               evropskega proračuna kažejo na to, da na temu projektu ni bilo ugotovljenih nobenih
               nepravilnosti, opozicija pa ima vse mehanizme, da doseže podrobnejšo kontrolo z
               revizijsko močjo Računskega sodišča, bodisi s sklepom te komisije ali iniciativo
               posameznih poslancev.</p>
            </sp>
            <sp xml:id="SDT6-KZNJF-nujna-8-2014-05-14.sp59">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa, gospod Frangež.</p>
               <p>Jaz bi bil zelo vesel, če bi bili vi navzoči na tej seji od začetka in bi marsikaj
               slišal. Slišal bi tudi to, da smo mi vabili korektno na to sejo tiste, ki nam bi dali
               neposredno lahko najdaljše odgovore in da se tudi opravičili niso. Vaš predsednik
               Socialnih demokratov, gospod Lukšič se raje skupaj z ministrom udeležuje nekega tega
               mladih na Ptuju, kar nas je obvestil gospod Pavlišič iz nekih komentarjev na
               Facebook-u kot pa da bi bil danes tukaj v parlamentu in dal kakšna pojasnila in bi iz
               tega lahko verjetno tudi prišli bližje resnici pri temu projektu. Jaz sem pravzaprav
               v nadaljevanju vesel, da smo nekaj številk v končni fazi le zbezali in začeli
               ugotavljati nekatere pomembne stvari.</p>
               <p>Zdaj, kar se tiče pa nadzora in posledično nepravilnosti, mi imamo v tej državi ta
               trenutek blokiran sredstva iz kohezijskega sklada, prav zaradi post festum nadzora,
               kar pomeni, da je stvar, ko govorimo o nadzoru evropske komisije seveda večfazna. In
               lahko bo prišlo do vračil.</p>
               <p>In govoriti danes, da tukaj ni nič narobe je lahko zelo, zelo problematično. Ne
               nazadnje tudi zaradi poročil proračunske inšpekcije, tudi zaradi poročil so nekateri
               projekti verjetno bili s strani Evropske komisije vzeti nekoliko bolj pod drobnogled
               in sledile so raznorazne sankcije evropske komisije. In mene še enkrat zanima in vas
               res konkretno sprašujem kateri konkretni nadzori s strani evropske komisije, to ste
               namreč govorili, so bili izvedeni ali mislite zgolj na proceduro, tehnično proceduro
               pri izplačilih iz proračuna in povračilih iz evropskega proračuna, ko ste povedali o
               vseh teh. Kajti prej smo s strani proračunske inšpekcije slišali da ni bilo
               nikakršnega nadzora… Zdaj, jaz ne vem, ali tudi tistega sestavnega dela drugega, ki
                   skrbi nad proračunskimi
               sredstvi za ta projekt ste imela v mislih ali samo konkretno vaše proračunske
               inšpekcije, to bi še rad v pojasnilo…</p>
            </sp>
            <sp xml:id="SDT6-KZNJF-nujna-8-2014-05-14.sp60">

               <speaker>JANJA PERME:</speaker>

               <p>Ne, ne celoto sem imela v mislih.</p>
            </sp>
            <sp xml:id="SDT6-KZNJF-nujna-8-2014-05-14.sp61">

               <speaker>PREDSEDNIK MAG. ANDREJ VIZJAK:</speaker>

               <p>Ja, izvolite.</p>
            </sp>
            <sp xml:id="SDT6-KZNJF-nujna-8-2014-05-14.sp62">

               <speaker>JANJA PERME:</speaker>

               <p>Tako kot sektor za revizijo evropskih strukturnih skladov kot proračunska inšpekcija
               nobeden od teh ni imel.</p>
            </sp>
            <sp xml:id="SDT6-KZNJF-nujna-8-2014-05-14.sp63">

               <speaker>PREDSEDNIK MAG. ANDREJ VIZJAK:</speaker>

               <p>No vidite, tudi sektor, ki je za to zadolžen, seveda dela po nekem vzorčenju, vsak
               projekt ne kontrolira te kontrole ni. In vi govorite, da so bile kontrole in da ni
               bilo nepravilnosti in jaz pa sprašujem katere konkretno kontrole so bile tukaj razen
               te vaše interne, notranji nadzor verjetno, ki ga imate na ministrstvu ali še katero
               koli drugo. ali celo mislite, da je to, ko vam ministrstvo za finance da žegenj za
               izplačilo, da je to nadzor… <stage>/ Oglašanje iz klopi./</stage> Ne ni, ni no. Poglejte, če ne
               potem pomeni, da proračunska inšpekcija ne bi ugotovila nikoli nobenih nepravilnosti,
               saj so že tako ali tako nadzor prej naredili kakor tudi ne Računsko sodišče pač ne bi
               bilo nobenih nepravilnosti, evropska komisija ne bi ugotovila nobenih nepravilnosti.
               Danes nebi imeli blokiranih evropskih sredstev zaradi tega, ker je tako ali tako že
               vse v redu bilo.</p>
               <p>Tako da, poglejte, jaz vam samo želim povedati, da je bil ta nadzor, kot smo zdaj
               dognali in na katerega ste se v startu izgovarjali izredno ozek, in da je seveda
               prav, da nam kakšne stvari še pojasnite dodatno. In tudi to bo zelo zanimivo, tudi
               strukturo teh petinsedemdeset tisoč evrov, ta bi me res zanimala… Saj če ste to
               plačali, to ste porabili, ste morali nekaj s tem plačati, ne glede na to dali rabite
               to argumentirati pri, kako bi rekel, pri pridobivanju teh sredstev. In zato so tu na
               mestu vprašanja ali je iz teh kontov šel denar tudi za razna potovanja ministra, ki
               nimajo nobene veze s tem projektom in za prerazporeditev iz, formalno govorim, konta
               tega projekta na druge konte. In bi vas res prosil za kakšno pojasnilo sicer pa bomo
               res do nadaljevanja seje pridobili ta pojasnila oziroma nam jih boste poslali.</p>
               <p>Izvolite, želeli ste, potem pa dam besedo naprej.</p>
            </sp>
            <sp xml:id="SDT6-KZNJF-nujna-8-2014-05-14.sp64">

               <speaker>ALJUŠ PERTINAČ:</speaker>

               <p>Hvala lepa za besedo.</p>
               <p>Poglejte, jaz se ne morem strinjati, da je nadzor bil ozek, nadzor je bil takšen kot
               ga predvideva evropski pravni red pa slovenski pravni red, čisto takšen je bil. Nihče
               na Ministrstvu za izobraževanje, znanost in šport ali pa kako se je že prej imenovalo
               v prejšnjih vladah nima vpliva na to na kakšen način Urad za nadzor proračuna določa
               svoj vzorec katere operacije bo gledal in katere ne. In zdaj nam vi tukaj očitate, da
               imamo ozek nadzor… Poglejte, takšen nadzor imamo kot je bil tudi takrat, ko je bila
               kakšna druga vlada, čisto isti. In projekte, ki ste jih vi navedli, ko ste rekli, ja
               zdaj pa imamo blokado v evropskem proračunu, dajte še povedati kdaj so ti stroški, ki
               so povzročili to blokado nastali, v letu 2012…</p>
            </sp>
            <sp xml:id="SDT6-KZNJF-nujna-8-2014-05-14.sp65">

               <speaker>PREDSEDNIK MAG. ANDREJ VIZJAK:</speaker>

               <p>V 2009…</p>
            </sp>
            <sp xml:id="SDT6-KZNJF-nujna-8-2014-05-14.sp66">

               <speaker>ALJUŠ PERTINAČ:</speaker>

               <p>… V letu 2012 so se projekti, revidirale so se operacije, ki so se izvajale v letu
               2012 in na podlagi tega imamo zdaj blokado v višini sto osemdeset milijonov evrov
               ampak nočem sploh zahajati v to smer.</p>
               <p>Poglejte, da ne bo nesporazuma, nadzor je bil takšen kot je bil pri vsakem drugem
               projektu. Jaz nimam nobenih težav s tem, ministrstvo nima nobenih težav s tem, da
               Računsko sodišče, Urad za nadzor proračuna, kdor koli že to še dodatno pogleda, če
               misli, da je to potrebno. Nobenih problemov s tem. Samo to, kar pa vi vaši
               argumentaciji aplicirate je pa tako, ker niso tisti, ki jih jaz smatram kot te, da bi
               moral reči, da ni nič narobe je vse narobe, to pa tudi ne drži. Kot vi pravite,
               problematično je govoriti, da ni bilo nepravilnosti… Enako problematično je govoriti,
               da so nepravilnosti bile, na podlagi česa? Časopisnih člankov spletnih medijev. Na
               podlagi česa vi govorite, da so nepravilnosti bile?</p>
               <p>Poglejte, govorilo se je v medijih tudi v domnevni kazenski ovadbi zoper neke
               domnevne osebe in tako naprej. Med njimi sem bil tudi jaz omenjen, zato lahko o tem
               govorim. In kaj je pisalo v tisti domnevni kazenski ovadbi, jaz je nisem videl eni
               mediji so jo pa objavili… Jaz ne vem ali so si jo sami izmislili ali jo je Andrej iz
               Štajerske jim prinesel ne vem kdo je naredil. Ampak poglejte, tam je pisalo, da sem
               jaz leta 2009 orkestriral ta javni razpis… Veste kaj je prvi zadetek, če vi kateri
               koli spletni brskalnik vtipkate moje ime, moj življenjepis na ministrstvu. In veste
               kaj je prvi stavek, ki tam piše? Kdaj sem se zaposlil na ministrstvu. Torej, kje so
               zdaj ta dejstva, ki tam kažejo pa ti indici pa ne vem kaj še vse, da se je dogajalo.
               Veste kaj vas bo po mojem zelo zabavalo, veste kje sem pa bil zaposlen takrat, ko bi
               se naj to dogajalo pa očitno tega nisem mogel početi, ker nisem bil tam zaposlen? Na
               Univerzi v Ljubljani. S čim sem se pa ukvarjal? Ja s prijavo evropskih projektov.</p>
               <p>Tako da, veste, vsi imamo ne samo tisto ne vemo kaj bomo jutri, tudi se spomnimo kaj smo bili včeraj. In vas
               prosim, da te stvari vendarle upoštevate, tukaj ne sedimo eni ljudje, ki sploh ne
               vemo za kaj gre in kar nekaj smo en denar trošili za ne vem kaj in kar eni so en
               denar trošili za ne vem kaj in mi smo jim ga kar delili, kar tako. Vi sami veste da
               sistem takšen ne gre, vi spoštovani gospod poslanec ste bili tudi minister, vi veste
               kako ta stvar poteka. Ne nazadnje ste bili minister, ki je bil odgovoren za tudi
               oziroma je bil v vaši sestavi organ upravljanja takrat, ki je bil za to odgovoren. Vi
               veste kako ta stvar poteka. In ni »fair«, da tukaj predstavljate javnosti ali komur
               koli že, da to kar tako nekaj, smo kar nekaj »talali« en denar pa ne vem kaj. Ni res!
               In jaz res podpiram, da odbor sprejmete dva sklepa, mi bomo pripravili vsa pisna
               pojasnila v tridesetih dneh in tudi upam, da bo Računsko sodišče se bodo sami
               odločili ampak v okviru svojih pristojnosti šlo revidirati ta projekt. Da enkrat
               naredimo konec s tem insinuacijam in tem nekim zgodbam kjer nekdo prinese neko
               domnevno ovadbo potem pa je to fakt in potem s tem faktom mahamo okoli, sem pa tja,
               veste.</p>
               <p>Ker za ta projekt, še enkrat povem, do sedaj nihče ni ugotovil nobene pravilnosti kaj
               šele, da bi za to bil nekdo pravnomočno obtožen, kar se tukaj očita. To so pač drugi
               projekti pa drugi ljudje. Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp67">

               <speaker>PREDSEDNIK MAG. ANDREJ VIZJAK:</speaker>

               <p>Poglejte zdaj tako; nadzora razen v proceduri črpanja evropskih sredstev na temu
               projektu ni bilo, to smo ugotovili. In nadzorovala ga ni ne inšpekcija, ki je zato
               pristojna, ker pač ni vzorčila tega projekta… Poglejte v fazi črpanja evropskih
               sredstev je pač procedura, ki je bila speljana, normalno. Ampak mi govorimo zdaj o
               nadzoru nad tem in tega ni bilo, to želim povedati.</p>
               <p>In državni sekretar, iz kjer koli že je in kjer koli je že bil prej zaposlen nam je
               od začetka povedal, da noben nadzorni organ ni doslej tega ugotovil. In zdaj seveda,
               če ni nekega eksternega nadzora izven procedure črpanja evropskih sredstev jaz to
               smatram, da je bil to relativno ozek ali pa zelo ozek nadzor nad tem projektom.
               Seveda pa črpanje evropskih sredstev predvideva proceduro, ki ima tudi elemente
               kontrole. To vsi vemo.</p>
               <p>In ni res, poglejte, ko govorite en kup nepravilnosti, ni res, da je bilo moje
               ministrstvo kadar koli organ upravljanja pri črpanju evropskih sredstev, verjetno ste
               me zamenjali z gospodom Že6rjavom, ki je bil minister za gospodarski razvoj in
               tehnologijo v letu 2012. Jaz sem bil v letu 2004 do 2008, kjer smo imeli tako
               imenovano Žagarjevo službo, ki je to počela.</p>
               <p>Tako da, poglejte, bodimo tukaj malo precizni in gotovo bomo mi želeli izvedeti
               podrobnosti tudi glede teh petinsedemdeset tisoč evrov in bomo želeli izvedeti tudi
               to, kar nam niste povedali, povedali ste nam številke, niste nam pa povedali komu je
               šlo, ker pravite, da tega nimate oziroma ste celo s prstom pokazali na Univerzo.
               Kakor koli, poglejte, te podatke bi mi želeli, to se pravi komu, katere pogodbe so
               zadaj, koliko je bilo izplačanih zneskov za vse tiste namene, ki ste jih prej
               kumulativno našteli v tej strukturi petsto devetdeset in še nekaj tisoč evrov te
               realizacije tega konkretnega projekta.</p>
               <p>In tukaj bi se dotaknil tudi na eno sejo,k i smo jo imeli nedavno, ko ste sama,
               spoštovana direktorica povedala, ko govorimo o smotrnosti porabe. Ta projekt je bil
               najprej očitno ocenjen na milijon in še nekaj, na koncu se je izkazalo, da se isto
               stvar da narediti ne vem, za petsto devetdeset tisoč evrov. Skratka, kdo to alocira v
               startu, kaj, kako, kje je seveda eno veliko vprašanje in potem, ko govorimo o teh
               začetkih… Saj poglejte, vi zdaj da me ne razumete narobe, nič ne leti zdaj na vas ali
               pa da je kdo kaj porabil samo hočem povedati, ko je to nekdo alociral je imel v
               mislih čisto neke druge številke, ki so se pa na koncu v razpisu zožile.</p>
               <p>Tako da, poglejte, jaz bi dal zdaj naprej besedo tukaj poslancu Širclju.</p>
            </sp>
            <sp xml:id="SDT6-KZNJF-nujna-8-2014-05-14.sp68">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa predsednik. </p>
               <p>Še enkrat, mi zdaj govorimo o projektu za katerega je bila cena zdaj petsto
               devetdeset sedemsto tisoč in kot ste že omenili se je dejansko zniževala. Govorimo o
               sredstvih, ki jih je dobila Univerza v Ljubljani, Fakulteta  za družbene vede da se zdaj pravilno izražam v
               zvezi s tem in seveda ta sredstva niso prišla kar iz, bom rekel, neba ampak so prišla
               ali od davkoplačevalcev, del ali iz Evropske unije. In seveda govorimo o nadzoru nad
               temi sredstvi in seveda kakšen je bil dejansko nadzor.</p>
               <p>Zdaj vsi smo ugotovili, da tega nadzora ni bilo zaradi tega dejansko pozivamo vse
               pristojne inštitucije, da to naredijo. Namreč tisti, ki smo bili tudi kdaj zaposleni
               v državni upravi ali pa na Ministrstvu za finance seveda ločimo dve vrti nadzora; to
               je sproten nadzor ali pa v okviru nekega projekta, še posebej če gre za sredstva iz
               Evropske unije in eksterni nadzor, to je ene izmed inštitucij, ki zato dejansko
               skrbijo glede smotrnosti.</p>
               <p>Zdaj, jaz bi dejansko pričakoval od Univerze v Ljubljani Fakultete za družbene vede
               in kot državnega sekretarja enostavno podatke kako so ta sredstva bila porabljena. In
               tudi navsezadnje, če govorimo o tistih petinsedemdeset tisoč evrih za katere ni
               potrebno, kot pravite, da gre za neki pavšal in kaj je to pavšal… To seveda ne
               pomeni, da za ta pavšal ni nikakršnih dokumentov. To ne pomeni, da morajo biti ta
               sredstva dejansko dokumentirana na takšen ali drugačen način. Mi ne govorimo zdaj o
               nekem denarju, ki bi lahko šel popolnoma, bom rekel izven kakršnega koli nadzora.
               Tukaj nadzor je potreben.</p>
               <p>In glede na to, da tukaj tudi navajate spornost teh dokumentov, ko navajate te
               časopisne članke in tako naprej… Dajte informacije, povejte informacije kako so se
               delila ta sredstva, saj jih imate, saj jih morate imeti. Potem pa povejte dokumente
               in pokažite te dokumente, saj ni nobenih težav. Navsezadnje je komisija za nadzor
               javnih financ tudi ena izmed komisij in eden izmed organov Državnega zbora, ki skrbi
               za to, da potekajo finance v redu. In, če vas seveda motijo ti časopisni članek in
               tako naprej, dajte na mizo dokumente in zadeva bo rešena. Povejte koliko je kdo dobil
               in zadeva je seveda v tej povezavi zaključena, če že tako želite. Seveda lahko pride
               potem še Računsko sodišče in tako naprej. Ampak zakaj se v bistvu to ne naredi, jaz
               vas pozivam. Saj imate vsi točno se ve komu je koliko šlo, kako je šlo in tako
               naprej.</p>
               <p>Univerza v Ljubljani, Fakulteta za družbene vede mora verjetno to imeti. In zakaj ne
               daste podatkov…</p>
            </sp>
            <sp xml:id="SDT6-KZNJF-nujna-8-2014-05-14.sp69">

               <speaker>DR. MAJA BUČAR:</speaker>

               <p>Ja kako naj vam jih dam ko me nihče ni o tem vprašal…</p>
            </sp>
            <sp xml:id="SDT6-KZNJF-nujna-8-2014-05-14.sp70">

               <speaker>MAG. ANDREJ ŠIRCELJ (PS SDS):</speaker>

               <p>Poglejte, jaz bi prosil, da ne…</p>
            </sp>
            <sp xml:id="SDT6-KZNJF-nujna-8-2014-05-14.sp71">

               <speaker>MAG. ANDREJ ŠIRCELJ (PS SDS):</speaker>

               <p>Jaz bi ali ministrstvo ali kdor koli verjetno se ve, če dobite tudi tukaj poslansko
               vprašanje v katerem se dejansko prosi za dokumente verjetno veste, da se bo seveda
               tukaj zahtevalo te dokumente. In jaz mislim da potem ne bo nobenih težav, poslansko
               vprašanje, ki je bilo tukaj postavljeno govori o tem, »Prosimo da nam odstopite
               dokumente«, med drugim tudi to pravi.</p>
               <p>Tako da, tukaj ni nobenih težav pa naj to naredi seveda ministrstvo, vi lahko daste
               to ministrstvu ampak tukaj bi rad povedal, da tudi Univerza v Ljubljani ne dobiva
               denarja iz neba ampak od davkoplačevalcev in mora z njim, s tem denarjem še kako
               skrbno gospodariti ne samo zakonito ampak tudi skrbno. In tudi za te projekte. In v
               bistvu mora se vedeti za vsak evro. In povejte kam je ta denar šel, h komu in
               navsezadnje so to popolnoma javni podatki. Tako da jaz mislim, da bi tukaj dejansko
               lahko naredili en korak naprej in potem dejansko bi prišli do tega, da to je in ta
               komisija je komisija, ki je za to tudi pristojna. Jaz dejansko pozivam, da poveste te
               podatke.</p>
            </sp>
            <sp xml:id="SDT6-KZNJF-nujna-8-2014-05-14.sp72">

               <speaker>MAG. ANDREJ ŠIRCELJ (PS SDS):</speaker>

               <p>Takoj vam dam, gospa Bučar besedo ampak, poglejte, težko razumem, da niste
               pričakovali ali pa da niste bili predhodno seznanjeni s temi vprašanji.</p>
               <p>Naj vam preberem drugi sklep: »Komisija za nadzor javnih financ poziva Ministrstvo za
               izobraževanje, znanost in šport, da v roku tridesetih dni pripravi prikaz porabe
               javno,  ki so bili namenjeni
               za ta projekt Državljanska vzgoja. To se pravi, kaj je to drugega kot to, kar vas, to
               ste dobili z vabilom skupaj in jaz mislim, da bi bilo fino, da dobimo te podatke. Saj
               jih bomo prej ali slej dobili.</p>
               <p>Ja, izvolite, postopkovno ima gospod Pavlišič, prednost je.</p>
            </sp>
            <sp xml:id="SDT6-KZNJF-nujna-8-2014-05-14.sp73">

               <speaker>MARKO PAVLIŠIČ (PS DL):</speaker>

               <p> Hvala za besedo.</p>
               <p>Res je, tukaj piše pač ta predlog drugega sklepa, vendar glejte, vsak, ki to prejme,
               razume, da gre tukaj za predlog sklepa, o katerem bomo šele glasovali in tega
               vsekakor ne more razumeti, da naj s temi podatki potem pride že na kar samo sejo
               komisije. Če bi to želeli, bi morali zapisati drugače, vi ste zapisali v sklic seje
               predlog sklepa, ki se nanaša na to, da naj v 30 dneh pripravijo te podatke. Gospod
               predsednik, ne morete zdaj pričakovati od udeležencev tukaj, da to razumejo, da
               morajo pa s temi podatki že kar priti. Lepo prosim, dajte upoštevati to in to, kar
               ste sami zapisali v ta sklic seje. Lepo prosim, pa še enkrat bi ponovno pozval k
               racionalnosti našega dela in da se res osredotočimo na obravnavo teh dveh sklepov,
               jih sprejmemo, ali pa zavrnemo, če je takšna volja, bom rekel, komisije in potem pač
               nadaljujemo s tem delom, ko bomo imeli ustrezne podatke, ker tukaj s tem, kar
               trenutno razpolagamo, še enkrat poudarjam, imamo na razpolago kopijo dveh člankov,
               enega iz Politikisa in drugega iz spletne strani Reporterja in to je vse kar imamo,
               skupaj s komentarji, ki so jih udeleženci tam gor dali, na tem spletnem mediju.
               Glejte, to ni dobra osnova za neko resno debato na tej seji komisije.</p>
               <p>Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp74">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa.</p>
               <p>Glejte, spoštovani gospod Pavlišič, zdaj, iz gradiva, ki je bilo dano za sklic te
               seje, ki smo ga podpisali predlagatelji, zelo jasno izhaja, kaj bo tema in o čem bomo
               govorili. In s strani vabljenih kasnejše izgovarjanje na to, da ne vejo, o čem bomo
               govorili in da na to niso pripravljeni, enostavno ne morem tega akceptirati. Tako, da
               je iz tega gradiva zelo jasno, nas zanima prikaz oziroma struktura porabe teh
               sredstev, komu, lahko tudi napišemo še bolj podrobno, kaj pomeni prikaz porabe.
               Verjetno se ne bomo zadovoljili zgolj s tem, kar smo že ustno danes slišali, koliko
               je šlo za avtorske pogodbe, koliko je šlo za te pogodbe, ampak nas bo zanimalo
               dejansko prikaz po pogodbah in s kom in tako naprej. Zato smo dali tudi relativno
               dolg rok.</p>
               <p>Izvolite, gospa Bučar, želite besedo.</p>
            </sp>
            <sp xml:id="SDT6-KZNJF-nujna-8-2014-05-14.sp75">

               <speaker>DR. MAJA BUČAR:</speaker>

               <p> Ja, hvala lepa.</p>
               <p>Dve zadevi. Najprej, kot ste sami prebrali, Fakulteta za družbene vede je prejela
               vabilo, oziroma dekan je prejel vabilo na nujno sejo in ob tej nujni seji zahtevo smo
               prebrali na spletnem mestu državnega zbora, kjer je bilo navedeno, da bo ministrstvo
               v roku 30 dni, če bo sklep sprejet, kot je kolega omenjal, pripravilo zahtevano
               dokumentacijo, ministrstvo. Poslansko vprašanje, ki je bilo namenjeno dr. Jerneju
               Pikalu, ni nikoli bilo posredovano Fakulteti za družbene vede, zato to, kar gospod
               Šircelj pričakuje kot odgovor z naše strani, nam to vprašanje ni bilo zastavljeno, ko
               nam bo, bomo ustrezno dokumentacijo navedli. Fakulteta je od začetka tega preganjanja
               dostavljala medijem, jaz imam tukaj izpis, kaj vse, od seznama, avtorskih pogodb,
               najemnih pogodb, pogodb, ki smo jih imeli s podjetji, izplačila plače, do prevozov in
               prehrane, vse, kar je bilo porabljeno znotraj tega projekta, so že novinarji, ker pač
               smo javna inštitucija in smo morali posredovati te podatke, dali, niso pa zbrani na
               način, kot ste vi ta trenutek od nas zahtevali. In kot sem vam povedala, če je to
               zahteva vis-a-vis fakultete, bo fakulteta to ustrezno pripravila.</p>
               <p>Hvala lepa.</p>
            </sp>
            <sp xml:id="SDT6-KZNJF-nujna-8-2014-05-14.sp76">

               <speaker>PREDSEDNIK MAG. ANDREJ VIZJAK:</speaker>

               <p> Ja, hvala lepa.</p>
               <p>Samo to, hvala lepa za to, ampak prej je uvodoma državni sekretar na vas pokazal, da
               predložite to strukturo, je res, državni sekretar? Zato smo se na vas osredotočili,
               čeprav imate prav, vprašanja so letela na ministrstvo.</p>
               <p>Ja, izvolite repliko.</p>
            </sp>
            <sp xml:id="SDT6-KZNJF-nujna-8-2014-05-14.sp77">

               <speaker>MAG. ANDREJ ŠIRCELJ (PS SDS):</speaker>

               <p> Ja, hvala lepa.</p>
               <p>Gospa Bučarjeva, jaz sem se na vas obrnil, pa zaradi tega, ker ste tudi tukaj
               vabljeni in ker verjetno ima fakulteta oziroma Univerza v Ljubljani, Fakulteta za
               družbene vede, te podatke. In Univerza v Ljubljani, Fakulteta za družbene vede bo
               verjetno poslala te podatke na ministrstvo, verjetno jih bo ministrstvo zahtevalo ali
                  pa prosilo zanje in tako se
               bo to zgodilo. Ampak tukaj dejansko pač državni sekretar nekako na vas kaže, da imate
               vi seveda podatke in normalno, če ste zdaj tukaj, imate te podatke. Drugače pa ja, ta
               komisija bo zahtevala to od Vlade Republike Slovenije in Univerza v Ljubljani,
               Fakulteta za družbene vede bo podatke o smotrnosti, gospodarnosti in tako naprej
               verjetno dostavila ministrstvu oziroma Vladi Republike Slovenije.</p>
            </sp>
            <sp xml:id="SDT6-KZNJF-nujna-8-2014-05-14.sp78">

               <speaker>PREDSEDNIK MAG. ANDREJ VIZJAK:</speaker>

               <p> Izvolite, državni sekretar.</p>
            </sp>
            <sp xml:id="SDT6-KZNJF-nujna-8-2014-05-14.sp79">

               <speaker>ALJUŠ PERTINAČ:</speaker>

               <p> Hvala lepa za besedo.</p>
               <p>Glejte, na srečo v državnem zboru obstajajo tudi magnetogrami sej, se da potem
               pogledati, kaj je kdo rekel, ker je zapisano.</p>
               <p>Jaz sem povedal, na koga predlagam, da se naslovi vprašanje, ne, da ima gospa
               prodekanja s sabo te podatke, tega gotovo nisem nikoli rekel, je pa res, da smo mi
               tudi razumeli predlagani sklep tako, kot je bil zapisan, skratka, da bo komisija
               želela, če bo tak sklep sprejet, prikaz, to kar zdaj vi želite, da imam jaz danes s
               sabo, tukaj iz žepa, da potegnem, v 30 dneh, pisni. In je nekorektno, gospod poslanec
               Šircelj, da me zdaj tukaj pač obtožujete, da tega nimam in pač to terjate od mene.
               Zakaj potem je predlagan tak sklep, če vi želite, da imam jaz to danes s sabo. To je
               nekorektno, a veste, in zdaj tukaj implicirate, da tega nimamo, da ne vem kaj, da se
               izgovarjamo, gor in dol, to, oprostite, je nekorektno. Jaz sem že povedal, mi nimamo
               vpliva na to, ali bodo sklepi sprejeti ali ne, ampak nimamo težav z nobenim izmed
               sklepov, tisti, ki se nanaša na nas, ga bomo tudi izvršili. To je edini odgovor, ki
               vam ga lahko dam, vse ostalo pa boste upravičeno lahko naslovili katerekoli očitke na
               nas, ali pa na mene osebno, takrat, ko boste prejeli te naše odgovore in z njimi ne
               boste zadovoljni. Vnaprej že razsojati, kako stvari so, pa se mi res ne zdi
               korektno.</p>
               <p>Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp80">

               <speaker>PREDSEDNIK MAG. ANDREJ VIZJAK:</speaker>

               <p> Ja, izvolite, poslanec Šircelj.</p>
            </sp>
            <sp xml:id="SDT6-KZNJF-nujna-8-2014-05-14.sp81">

               <speaker>MAG. ANDREJ ŠIRCELJ (PS SDS):</speaker>

               <p> Ja, hvala lepa.</p>
               <p>Zdaj, če se vam zdi seveda to nekorektno, gospod Pertinač, se vam jaz lahko tudi
               opravičim za to, ampak dejstvo je, da ta projekt, o njem se govori že nekaj časa,
               govori se že nekaj mesecev ali pa vsaj nekaj tednov, da določeni podatki so bili
               dejansko že v javnosti. Navsezadnje je tudi gospa Bučarjeva povedala, koliko podatkov
               so že dali medijem in tako naprej in tako naprej. In zaradi tega se je pač tukaj se
               formalistično skrivati za nek predlagani sklep milo rečeno, bom rekel, predvsem
               nekorektno, nekorektno, navsezadnje tudi do gledalcev, zaradi tega, ker navsezadnje,
               nekaj stvari je pa vseeno že več znanih in če pač o tem ne želite govoriti, ali pa se
               bo zdaj to zamaknilo za 30 dni, seveda tudi v redu, ampak nekorektno je, da se ne
               pride z dejanskimi in vsebinskimi informacijami in da dejansko pač ministrstvo
               oziroma Vlada Alenke Bratušek pač sodeluje na določen način. Ker tukaj, na začetku
               ste si začeli, ste pač formalistično govorili o tem, ali je to Univerza v Ljubljani,
               ali je to Fakulteta za družbene vede, čeprav večina poslušalcev in gledalcev ve, da
               je Fakulteta za družbene vede del Univerze v Ljubljani in kdo je kdaj pravna oseba in
               tako naprej. In te formalizme navsezadnje lahko, če želimo pač priti do dna, dejansko
               spremenimo v neko sodelovanje. In ne nazadnje je tukaj vabljen bil minister Pikalo,
               ki je bil udeležen pri tem projektu in bi on lahko to pojasnil, če vi nimate teh
               podatkov, ampak kot ste tudi sami rekli, navsezadnje ste tudi vi bili nekoč na
               Univerzi v Ljubljani v službi, kjer ste skrbeli za ta sredstva in verjetno poznate te
               zadeve. Tako, da ta nekorektnost, jaz mislim, da je predvsem, glede na vsebino tega
               sestanka oziroma te seje danes, ker leti predvsem na vas in na ministrstvo že s tem,
               ko dejansko minister ni čutil potrebe, da bi dejansko sem prišel.</p>
               <p>Tako, da tukaj gre za veliko sprenevedanja z vaše strani.</p>
            </sp>
            <sp xml:id="SDT6-KZNJF-nujna-8-2014-05-14.sp82">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa.</p>
               <p>Poglejte, jaz bi zdaj predlagal sprejem enega sklepa, glede na to, kar je bilo
               povedano. Namreč, dr. Bučarjeva ima s sabo ne nazadnje tudi te dokumente, vsaj tako
               je prej pokazala, kar pomeni, da jih ni prav veliko, jaz mislim, da en takšen seznam
               prejemnikov sredstev iz tega projekta ni problem delati 30 dni, zato jaz predlagam v
               sprejem, pred prekinitvijo te seje, ko bomo seveda naredili dodaten napor glede na to, kar smo se na
               začetku same seje pogovarjali, da bi povabili tudi oba ustrezna ministra oziroma vse
               tiste, ki so bili vabljeni, ki se niso niti opravičili, kaj šele, da bi prišli,
               torej, da bi v roku 8 dni prejeli to zahtevano dokumentacijo, predvsem, to se pravi,
               komisija, jaz bom zdaj prebral predlog sklepa. Komisija za nadzor javnih financ
               poziva Ministrstvo za izobraževanje, znanost in šport, da v roku 8 dni pripravi
               podroben prikaz porabe javnofinančnih sredstev, ki so bila za projekt Državljanska
               vzgoja dodeljeni Univerzi v Ljubljani, Fakulteti za družbene vede in jih posreduje
               Komisiji za nadzor javnih financ. Podroben seznam naj vsebuje vse prejemnike sredstev
               s seveda zneski in datumi izplačil, kakor tudi podrobno strukturo pavšalne porabe v
               znesku 75 tisoč evrov.</p>
               <p>Prosim.</p>
            </sp>
            <sp xml:id="SDT6-KZNJF-nujna-8-2014-05-14.sp83">

               <speaker>MAG. ANDREJ ŠIRCELJ (PS SDS):</speaker>

               <p> Predsednik, jaz predlagam, da se tudi noter v ta sklep napiše, da naj ta
               dokumentacija vsebuje pravne podlage, na podlagi katerih so bila ta sredstva
               izplačana.</p>
            </sp>
            <sp xml:id="SDT6-KZNJF-nujna-8-2014-05-14.sp84">

               <speaker>PREDSEDNIK MAG. ANDREJ VIZJAK:</speaker>

               <p> Potem dopolnjujemo to, da seznam vseh prejemnikov s pravno podlago, se pravi z
               zneski, datumi, prejemniki, to velja seveda tudi za ra pavšalni del, ne samo tistih
               590 tisoč minus 75 tisoč, ampak tudi teh 75 tisoč. Jaz mislim, da boste to, glede na
               vse skupaj, v 8 dneh lahko pripravili. Jaz bi potem predlagal, da potem na podlagi
               tega prekinemo, če bo ta sklep sprejet, prekinemo to sejo, dobimo ta seznam,
               nadaljujemo z obravnavo in seveda v tem času tudi ponovno povabimo vabljene, ki se
               danes niso odzvali k dodatnim pojasnilom k temu seznamu.</p>
               <p>Izvolite, ste želeli besedo?</p>
            </sp>
            <sp xml:id="SDT6-KZNJF-nujna-8-2014-05-14.sp85">

               <speaker>ALJUŠ PERTINAČ:</speaker>

               <p> Ja, hvala lepa za besedo.</p>
               <p>Glejte, mi nimamo težav s sprejetjem tega sklepa, sem že prej povedal, tudi s krajšim
               časovnim rokom ne, je pa nekoliko nenavadno, glede na to, da ste mi vi govorili,
               gospod predsednik komisije, pa tudi ostali poslanci, člani komisije, kako poznate pač
               sistem in tako naprej, da poslanec Šircelj želi, da se notri tudi pravne podlage
               navedejo. Saj mi bomo to navedli, ampak sem razumel, da če poznate sistem, poznate
               tudi pravne podlage.</p>
               <p>Bi pa samo še en stavek, če mi dovolite. Jaz že kar precej časa hodim na delovna
               telesa tega državnega zbora v različnih vlogah, ampak se mi je danes prvič zgodilo,
               da bi kdo naslavljal poslušalce in gledalce na komisiji, to se mi zdi zelo pomembno. </p>
               <p>Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp86">

               <speaker>PREDSEDNIK MAG. ANDREJ VIZJAK:</speaker>

               <p> Ja, pogosto govorimo o slovenski javnosti, pa o davkoplačevalcih, kar so eni in
               isti.</p>
               <p>Ja, izvolite, replika.</p>
            </sp>
            <sp xml:id="SDT6-KZNJF-nujna-8-2014-05-14.sp87">

               <speaker>MAG. ANDREJ ŠIRCELJ (PS SDS):</speaker>

               <p> Gospod državni sekretar, poznamo in ta arogantnost z vaše strani, da vi tukaj
               ocenjujete dejansko delo poslancev, je neprimerna. Je neprimerna. In poznamo nadzorne
               mehanizme in poznajo nadzorne mehanizme, verjamem pa, da vas je navedba, da je treba
               dati tudi pravne podlage, nekoliko zmotila. Verjetno, s tem tako naslavljate. Zdaj,
               koga jaz tukaj naslavljam, je popolnoma moja zadeva in to ni vaša stvar. Popolnoma
               moja zadeva in tudi retorika in tudi o tem, kaj govorim, kako govorim, je moja
               zadeva. Vi pa niste v poziciji, da bi to ocenjevali, vsaj jaz mislim, da ne. In
               zaradi tega bi verjetno želeli tudi tukaj nekaj spoštovanja, tudi do te komisije, do
               članov te komisije in do navsezadnje, poslank in poslancev. Tudi s strani Vlade
               Alenke Bratušek, oziroma s strani njihovih predstavnikov.</p>
            </sp>
            <sp xml:id="SDT6-KZNJF-nujna-8-2014-05-14.sp88">

               <speaker>PREDSEDNIK MAG. ANDREJ VIZJAK:</speaker>

               <p> Torej, zdaj jaz, a veste, jaz dobronamerno razumem ta predlog o pravnih podlagah,
               kajti sami ste prej povedali, da je del teh izplačil na podlagi pogodb o zaposlitvi,
               nekaj je na podlagi avtorskih pogodb in vprašanje še, na podlagi kakšnih pogodb še,
               pogodb civilnega prava, drugih, torej pogodb o delu, ali delovršnih pogodb in ne vem
               česa še. In zato se mi zdi, da je to pomembno, da se ve, iz katerega naslova, ali je
               ta človek bil v delovnem razmerju, ali je bil v kakršnikoli drugi relaciji. Jaz ne
               vem, zakaj ste morali tako reagirati in moram reči, da tudi jaz, to komisijo vodim
                   zdaj v tem mandatu, delno,
               to se pravi, pod Vlado Alenke Bratušek, tudi vodil sem jo v času tako imenovane
               Pahorjeve vlade tri leta in take arogance s strani državnega sekretarja do poslancev
               nisem vajen. To je ena, tako kot ste verjetno mene prej poimenoval, to se še tukaj v
               tem parlamentu s strani predstavnikov vlade ni zgodilo.</p>
               <p>To je, bi rekel, tudi izkaz, vaš osebni, pač govori to o vas, saj ni druge težave,
               ampak mi moramo le vedeti, kaj je naloga te komisije, naloga te komisije je tudi
               nadzor, o katerem ste govorili, da je bil že opravljen, recimo. Tako, da glejte, jaz
               mislim, da odnos vašega ministrstva do državnega zbora je izkazan tudi z neudeležbo
               vabljenih in ne misliti, da bomo mi to kar tako mirno požrli, to bo samo še
               stopnjevalo našo reakcijo in sum, da je nekaj tukaj zelo narobe. Namesto, da bi
               enostavno te dokumente dali, ker jih ni veliko in zdaj je res totalno sprenevedanje,
               da niste vedeli, o čem bomo danes tukaj govorili, bi lahko to že vse s seboj imeli.
               Ampak v redu, držite se kot pijanec plota formalizmov, tudi teh predlaganih sklepov,
               jaz sem vesel, da temu sklepu ne nasprotujete, se pravi, da damo ta rok 8 dni in s
               temi podrobnostmi, ki smo jih prej taksativno našteli, zato bi jaz seveda tudi dal ta
               predlog na glasovanje.</p>
               <p>Ja, izvolite, gospod Pavlišič, postopkovno.</p>
            </sp>
            <sp xml:id="SDT6-KZNJF-nujna-8-2014-05-14.sp89">

               <speaker>MARKO PAVLIŠIČ (PS DL):</speaker>

               <p> Hvala.</p>
               <p>Zdaj, kot ste že sami omenili, se pravi, predlagate drugačen sklep, kot je bil v
               sklicu seje, ali bi se dalo morda dobiti to v pisni obliki, da vidim točno, o čem
               odločamo. Namreč kar veliko je bilo rečeno glede tega taksativnega naštevanja in
               ostalega, pa bi bilo res zelo fino, da dobimo to v pisni obliki.</p>
               <p>Hvala.</p>
            </sp>
            <sp xml:id="SDT6-KZNJF-nujna-8-2014-05-14.sp90">

               <speaker>PREDSEDNIK MAG. ANDREJ VIZJAK:</speaker>

               <p> Dobro.</p>
               <p>Odrejam 5 minut pavze, da to napišemo.</p>
               <p><stage type="time">(Seja je bila prekinjena ob 11.05.)</stage>
               </p>
               <stage type="time">(Seje se je nadaljevala ob 11.10.)</stage>
            </sp>
            <sp xml:id="SDT6-KZNJF-nujna-8-2014-05-14.sp91">

               <speaker>PREDSEDNIK MAG. ANDREJ VIZJAK:</speaker>

               <p> Torej spoštovani! Nadaljujem s sejo komisije. Pravkar je bil članom komisije
               razdeljen tudi predlog sklepa, ki sem ga prej povzel oziroma ga je tudi delno
               dopolnil poslanec Šircelj. Naj preberem ta predlog sklepa. Torej Komisija za nadzor
               javnih financ poziva Ministrstvo za izobraževanje, znanost in šport, da v roku osmih
               dni pripravi podroben prikaz porabe javnofinančnih sredstev, ki je bil za projekt
               državljanske vzgoje dodeljen Univerzi v Ljubljani, fakulteti za družbene vede in jih
               posreduje komisiji. Podoben seznam naj vsebuje pravne podlage, vse prejemnike
               sredstev, z zneski in datumi izplačil in tudi specifikacijo pavšalne porabe v znesku
               75 tisoč evrov. Sprašujem ali ima kdo kakšno ambicijo po razpravi pri tem predlogu
               sklepa? V kolikor ne, ga dajem na glasovanje. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Ugotavljam, da je smo ta predlog sklepa sprejel.</p>
               <p>Na tej točki tudi prekinjam to točko in sejo komisije. O datumu nadaljevanja vas bom
               obvestil naknadno. Gotovo pa bo to po tem roku, ki smo ga dali tudi ministrstvu za
               pripravo tega podrobnega prikaza.</p>
               <p>Hvala lepa in hvala za udeležbo tistim, ki ste danes bili z nami. <stage type="time">(SEJA JE BILA
                  PREKINJENA 14. MAJA 2014 OB 11.13.)</stage>
               </p>
            </sp>
         </div>
      </body>
   </text>
</TEI>