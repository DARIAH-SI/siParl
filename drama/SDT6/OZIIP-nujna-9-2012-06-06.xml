<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZIIP-nujna-9-2012-06-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">6035FCDD69D8B3B9C1257D1F005A5EB5</idno>
               <idno type="custom" subtype="day">663925A65B298AEBC1257A160034CA93</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=663925A65B298AEBC1257A160034CA93</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZIIP-nujna-9-2012-06-06.OZIIP" n="9">
               <name>nujna seja</name>
               <date when="2012-06-06"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZIIP-nujna-9-2012-06-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZIIP-nujna-9-2012-06-06.OZIIP">
                        <orgName key="OZIIP">Odbor za infrastrukturo in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA INFRASTRUKTURO IN PROSTOR</stage>
            <stage type="session">9. nujna seja</stage>
            <stage type="date">(6. junij 2012)</stage>
            <stage type="chairman">Sejo je vodil Danijel Krivec, predsednik odbora.</stage>
            <stage type="time">Seja se je pričela ob 15. uri. </stage>


            <sp xml:id="SDT6-OZIIP-nujna-9-2012-06-06.sp1">

               <speaker>PREDSEDNIK DANIJEL KRIVEC:</speaker>

               <p>Spoštovane kolegice in kolegi! Pričenjam 9. nujno sejo Odbora za infrastrukturo in
               prostor.</p>
               <p>Obveščam vas, da se nihče od članic in članov odbora ni opravičil. Imamo pa na seji
               nadomestno članic, in sicer poslanko Marijo Plevčak nadomešča mag. Jana Jenko.</p>
               <p>Za uvod bi najprej pozdravil gospoda ministra Zvonka Černača in vršilca dolžnosti
               direktorja Direktorata za infrastrukturo, gospoda Riglerja.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red:</p>
               <p>1. Predlog zakona o spremembah in dopolnitvah Zakona o cestah, nujni postopek.</p>
               <p>Ker do pričetka seje nisem prejel nobenega predloga za spremembo dnevnega reda, je ta
               določen, kot je bil predlagan s sklicem.  Prehajamo na <title>1.</title> in edino <title>TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O
               CESTAH, NUJNI POSTOPEK.</title>
               </p>
               <p>Predlog zakona je Državnemu zboru v obravnavo poslala Vlada s predlogom, da ga
               obravnava po nujnem postopku. Seznanjam vas, da je Kolegij predsednika Državnega
               zbora na 17. seji, 4.6.2012, sprejel odločitev, da se predloženi predlog zakona
               obravnava po nujnem postopku.</p>
               <p>Na sejo so bili za obravnavo te točke povabljeni predstavniki Ministrstva za
               infrastrukturo in prostor in predstavniki Zakonodajno-pravne službe Državnega
               zbora.</p>
               <p>Za obravnavo predloga zakona je bilo posredovano naslednje gradivo: predlog zakona z
               dne 31.5.2012, mnenje Zakonodajno-pravne službe z dne 5.6.2012, mnenje Komisije
               Državnega sveta za lokalno samoupravo in regionalni razvoj z dne 6.6.2012, pripombe
               družbe Dars, d.d., z dne 6.6.2012. Vsa navedena gradiva so objavljena na spletni
               strani Državnega zbora. Na mizo pa ste prejeli še amandmaje poslanskih skupin SDS,
               DL, SLS, DeSUS in Nove Slovenije, ki jih imate v pregledu.</p>
               <p>Za uvod dajem besedo predstavniku predlagatelja zakona, gospodu ministru Zvonku
               Černaču, da poda dopolnilno obrazložitev k posameznim členom predloga zakona. Gospod
               minister, izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp2">

               <speaker>ZVONKO ČERNAČ:</speaker>

               <p>Hvala lepa za besedo, spoštovani predsednik. Spoštovane poslanke in poslanci,
               predstavnik Državnega sveta, gospod Verbič! Dovolite mi samo nekaj besed, glede na
               to, da gre za manjše spremembe zakona. V enem delu se te spremembe nanašajo na prenos
               Direktive Evropskega parlamenta in Sveta 2010/407/EU z dne 7. julija 2010 o okviru za
               uvajanje inteligentnih prometnih sistemov v cestnem prometu in za njihove vmesnike do
               drugih vrst prevoza v cestnem prometu. V drugem delu sprememb gre za manjše spremembe
               zakona, ki pa so na nek način pomembne, ker se je na podlagi dosedanjega izvajanja
               zakona pokazalo, da so nujne, ker bodo na eni strani olajšale izvedbo posameznih
               postopkov, na drugi strani pa tudi pocenile te storitve.</p>
               <p>Področje inteligentnih prometnih sistemov, ki se prenašajo z omenjeno direktivo, do
               sedaj v našem pravnem sistemu ni bilo pravno urejeno. Navedena direktiva prinaša
               okvir, kot sem že povedal, za uvajanje inteligentnih prometnih sistemov v cestnem
               prometu z vmesniki do drugih vrst prevoza. V skladu s prvim odstavkom 18. člena
               direktive morajo države članice sprejeti pravne in upravne predpise, ki so nujni za
               njeno izvajanje, in to uskladitev opravljamo s temi spremembami zakona.</p>
               <p>V slovenski pravni red bi se s tem predlogom sprememb in dopolnitev zakona ustvaril
               okvir za uvajanje inteligentnih prometnih sistemov v Republiki Sloveniji. Direktiva,
               kot veste, pooblašča Evropsko komisijo, da izda specifikacije kot delegirane pravne
               akte. Države članice same po sebi niso dolžne uvesti aplikacij in storitev ITS na
               svojem državnem ozemlju, če pa se odločijo za uvedbo, mora biti ta v skladu s temi
               specifikacijami. S temi spremembami zakona želimo predvsem doseči, da se s
               specifikacijami, ki jih je izdala komisija, razvijejo pravni učinki, po katerih se je
               treba obvezno ravnati pri uvajanju ukrepov ITS.</p>
               <p>V drugem delu gre za spremembe zakona, pri katerih se je v praksi pokazalo, da je
               zakon v določenih delih pomanjkljiv in da te pomanjkljivosti na nek način tudi
               otežujejo izvajanje zakona. Tako gre za spremembe pri vrednotenju storitev
               presojevalcev  varnosti cest in
               pri pristojnosti posameznih organov za ukrepanje ob zaporah na cestah ter za zelo
               pomembne spremembe pri izdelavi investicijske dokumentacije za projekte, ki
               pomembneje ne posegajo v prostor in od te poenostavitve je tudi odvisna hitrost
               izvedbe posameznih aktivnosti.</p>
               <p>V zakonu so tudi nekatere določbe, ki na formalen način urejajo vprašanja v zvezi z
               nacionalnim centrom za opravljanje prometa, tako bo mogoče v polni meri ta center
               usposobiti za njegovo polno delovanje do postavljenega roka.</p>
               <p>V okviru teh uvodnih besed dovolite še nekaj besed glede pripomb, ki so bile
               posredovane, predvsem glede pripomb Zakonodajno-pravne službe Državnega zbora. Kot
               vidim, amandmaji koalicijskih poslanskih skupin nekako povzemajo te pripombe. Tudi na
               ministrstvu smo jih podrobno proučili in nekako v skladu s tem, kar je bilo
               predlagano in kar je zdaj predlagano v obliki amandmajev kot spremembe, se tudi
               strinjamo in jih podpiramo. Predlagam torej, da se ti amandmaji podprejo in sam zakon
               v celoti. Hvala.</p>
            </sp>
            <sp xml:id="SDT6-OZIIP-nujna-9-2012-06-06.sp3">

               <speaker>PREDSEDNIK DANIJEL KRIVEC:</speaker>

               <p>Hvala gospodu ministru za uvodno obrazložitev in predstavitev.</p>
               <p>Besedo dajem predstavnici Zakonodajno-pravne službe mag. Saši Bricelj Podgornik.
               Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp4">

               <speaker>MAG. SAŠA BRICELJ PODGORNIK:</speaker>

               <p>Hvala za besedo.</p>
               <p>Zakonodajno-pravna služba je o predloženem zakonu pripravila v skladu s svojimi
               pristojnostmi mnenje. Pripombe smo podali k posameznim členom. Glede na to, da so
               vloženi amandmaji, bi v okviru uvodne predstavitve izpostavila zgolj tiste pripombe,
               ki s temi amandmaji niso upoštevane.</p>
               <p>Najprej v zvezi z 2. členom ugotavljamo, da se v 2. člen Zakona o cestah dodajajo
               opredelitve nekaterih pojmov, ki so vsebovani v direktivi, ki se prenaša v pravni red
               Republike Slovenije s tem predlogom zakona. V zvezi s tem izpostavljamo, da glede na
               to, da je direktiva kot pravni akt Evropske unije po svoji pravni naravi instrument
               za usklajevanje pravnih ureditev držav članic na določenem področju in se pri njeni
               implementaciji v pravni red omogoča upoštevanje tudi posebnosti nacionalnih pravnih
               sistemov in njihovih pravnih instrumentov. Izpostavili smo, da bi se izraze, ki
               služijo vsebinski pojasnitvi posameznega pojma, nadomestili z izrazi, uveljavljenimi
               v našem pravnem sistemu, zlasti v veljavnem Zakonu o cestah. Uporaba posameznih
               izrazov, ki niso uveljavljeni v našem pravnem sistemu, namreč zmanjšuje sam pomen
               vsebinske opredelitve pojmov, ki jih vsebuje zakon, in s tem tudi splošno
               razumljivost in jasnost, ki se zahteva od predpisov.</p>
               <p>V zvezi s 4. členom s pravno-sistemskega vidika opozarjamo, da pomeni predlagana
               določba novega drugega odstavka 9. člena zakona širitev obsega oziroma vsebine
               gradnje objekta, kot ga določa sistemski Zakon o graditvi objektov, zlasti glede na
               razsežnost pomena pojma "prostorska ureditev", ki je po Zakonu o prostorskem
               načrtovanju opredeljen kot sklop usklajeno načrtovanih posegov v prostor, dejavnosti
               in omrežij s pripadajočimi površinami na določenem območju. Vsak odstop od sistemske
               ureditve namreč zmanjšuje preglednost in notranjo konsistentnost veljavne pravne
               ureditve. Zaradi načela pravne varnosti je lahko poseg v sistemsko ureditev dopusten
               zgolj v strogo omejenem obsegu, le izjemoma in restriktivno ter v podanih utemeljenih
               razlogih. Iz tega načela, načela pravne varnosti, izhaja še načelo določnosti
               predpisov in tudi z vidika tega načela se določba, tako kot je zapisana, kaže kot
               preohlapna oziroma nedoločna in bi lahko prišlo potem do težav pri njeni uporabi v
               praksi.</p>
               <p>V zvezi s 7. členom opozarjamo zlasti na določbi prve in druge alineje, ki vsebujeta
               široka pooblastila nacionalnega centra za upravljanje prometa, zlasti z vidika
               poseganja v pristojnosti drugih nosilcev odločanja o posameznih ukrepih.  V zvezi z 8. členom, in sicer v
               zvezi s predlagano rešitvijo novega drugega odstavka 105. člena zakona, opozarjamo,
               da določba, ki določa, v katerih prostorih deluje nacionalni center za upravljanje
               prometa, po svoji vsebini ne predstavlja zakonske materije. Zato v zakon kot osrednji
               splošni akt, ki naj bi urejal le temeljna, poglavitna vprašanja na določenem pravnem
               področju, ne sodi. Po našem mnenju je tudi predlagana rešitev tretjega odstavka
               nejasna, saj ni jasno niti iz besedila določbe niti iz obrazložitve k členu, na
               kakšen način naj bi navedeni subjekti sodelovali oziroma katere naloge naj bi
               posamezni subjekti opravljali, da ne bi prišlo do kopičenja pristojnosti in
               posledično sporov o pristojnosti.</p>
               <p>Pri 9. členu v zvezi s predlagano določbo prvega odstavka 105.c člena opozarjamo, da
               ni določenih nobenih kriterijev ali meril, ki bi jih minister upošteval ob presoji
               smotrnosti uvedbe aplikacije ali storitve ITS, kar sicer zahteva načelo
               legalitete.</p>
               <p>V zvezi s predlaganimi rešitvami 105.č člena opozarjamo, da ni jasen njihov namen.
               Varstvo osebnih podatkov namreč celovito ureja sistemski Zakon o varstvu osebnih
               podatkov, predlagane rešitve pa ne določajo, kateri osebni podatki naj bi se
               obdelovali pri uporabi storitev ITS, kaj naj bi obdelovanje osebnih podatkov obsegalo
               in kakšen je namen obdelave, te elemente pa mora določiti že zakon. V zvezi z
               nekaterimi določbami drugega odstavka ugotavljamo, da v pretežni meri povzemajo celo
               dobesedno nekatere vsebine, ki jih ureja Zakon o varstvu osebnih podatkov, kar je
               nepotrebno in tudi pravno-sistemsko neustrezno. Hvala za besedo.</p>
            </sp>
            <sp xml:id="SDT6-OZIIP-nujna-9-2012-06-06.sp5">

               <speaker>PREDSEDNIK DANIJEL KRIVEC:</speaker>

               <p>Hvala Zakonodajno-pravni službi za predstavitev mnenja.</p>
               <p>Želi podpredsednik Komisije za lokalno samoupravo in regionalni razvoj Državnega
               sveta, gospod Jernej Verbič, predstaviti mnenje komisije? Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp6">

               <speaker>JERNEJ VERBIČ:</speaker>

               <p>Hvala, predsednik. Pozdrav vsem skupaj!</p>
               <p>Komisija Državnega sveta za lokalno samoupravo in regionalni razvoj je na svoji
               izredni seji 5. junija 2012 obravnavala Predlog zakona o spremembah in dopolnitvah
               Zakona o cestah in ga soglasno podprla.</p>
               <p>Na začetku smo bili seznanjeni, da je ključni razlog za pripravo sprememb in
               dopolnitev Zakona o cestah prenos določene direktive, torej Direktive Evropske unije
               2010/40. No, istočasno so nam povedali, da predlog vsebuje tudi manjše spremembe, ki
               odpravljajo pomanjkljivosti, ki so se pri izvajanju zakona pokazale kot
               problematične. Komisija je bila detajlno seznanjena s tem in tudi s tistim, kar smo
               slišali zdaj glede 105. člena.</p>
               <p>Komisija podpira implementacijo direktive Evropske unije, ki celovito ureja uvajanje
               inteligentnih prometnih sistemov. Vendar pa istočasno... <stage>/izklop mikrofona!/</stage>...
               komisijo razveseljuje dejstvo, da se spreminja vsebina 5. člena novele zakona, kajti
               določeni postopki se poenostavljajo, zmanjšujejo se nepotrebni stroški državnega in
               tudi občinskih proračunov. Komisija podpira tudi predlog za razširitev pristojnosti
               občinskih redarjev v 10. členu novele zakona. Kot razveseljivo dejstvo je bilo
               slišati, da je ministrstvo kontaktiralo in se usklajevalo glede posameznih členov z
               informacijsko pooblaščenko in so upoštevali tudi mnenje informacijske pooblaščenke...
               <stage>/govori brez mikrofona - se ne sliši!/</stage></p>
            </sp>
            <sp xml:id="SDT6-OZIIP-nujna-9-2012-06-06.sp7">

               <speaker>PREDSEDNIK DANIJEL KRIVEC:</speaker>

               <p>Hvala za predstavitev mnenja Komisije Državnega sveta za lokalno samoupravo in
               regionalni razvoj.</p>
               <p>Ugotavljam, da so vsi prisotni s strani predlagateljev predstavili svoja stališča in
               mnenja, zato predlagam, da preidemo na razpravo in glasovanje o posameznih členih in
               vloženih amandmajih v okviru druge obravnave predloga zakona.  Ugotavljam, da so amandmaje vložile poslanske
               skupine koalicije, in sicer k 1., 2., 3., 6., 7., 9., 13., 16. in 17. členu predloga
               zakona in da smo pravkar dobili na klop tudi predlog za dva amandmaja, ki ju je
               vložil gospod Gašpar Gašpar Mišič, in predlaga, da se obravnavata, kot amandmaja
               odbora. Gre za amandmaja k 4. členu in 8. členu. To ste pravkar prejeli na mizo. </p>
               <p>Odboru predlagam, da po opravljeni razpravi najprej glasujemo o amandmajih ter nato v
               skladu s tretjo alinejo 128. člena Poslovnika Državnega zbora o vseh členih skupaj.
               Glasujemo o tem predlogu. Glasujemo. Ne dela. Prekinjam glasovanje. Saj je.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>To pomeni, da delamo v skladu s predlaganim predlogom.</p>
               <p>Gremo po predlogu, kot je bilo vloženo. Prehajamo na razpravo o členih. Prehajamo na
               1. člen in amandma k temu členu. Kdo želi razpravljati? Pri 1. členu je lahko
               razprava tudi kot splošna razprava.</p>
               <p>Najprej želi besedo gospod Janez Ribič, izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp8">

               <speaker>JANEZ RIBIČ (PS SLS):</speaker>

               <p>Hvala za besedo, spoštovani. Lepo vas pozdravljam.</p>
               <p>Naj v uvodu povem, da je področje inteligentnih prometnih sistemov in uvajanje le-teh
               v realne prometne tokove eden izmed načinov, ki bodo v prihodnosti vplivali tako na
               izboljšanje varnosti prometnih udeležencev, kot tudi na zmanjšanje škodljivih
               vplivov, ki jih ima promet na okolje. Menim, da se v tem skriva velik potencial, ki
               bo koristil v Sloveniji in celotni Evropski uniji. Vpliv tako imenovanih ITS sistemov
               se bo konec koncev poznal tudi na zdravju vsakega posameznika, saj vemo, da je promet
               eden izmed največjih, če ne celo največji onesnaževalec okolja. Delci PM10 in ostali
               prašni delci, ki so posledica nepopolnega notranjega izgorevanja dizelskih in
               bencinskih motorjev so namreč tihi ubijalci, saj se v človeškem organizmu nalagajo
               skozi daljše časovno obdobje in tako povzročajo pljučne in ostale kronične bolezni.
               Zaskrbljujoče je, da je obolelih čedalje več, prihajajo pa predvsem iz večjih mest,
               kjer so koncentracije teh delcev večkrat presežene. Da niti ne omenjam postopkov
               Slovenije pred sodiščem Evropske unije, ki bo zelo verjetno kmalu odločilo v našo
               škodo. Zato so trajne strateške rešitve še kako potrebne, in ena izmed takšnih
               rešitev je tudi vpeljava ITS sistemov oziroma vsaj postavitev nekega okvira, ki bo
               omogočil vpeljavo in nadgradnjo teh sistemov.</p>
               <p>V Slovenski ljudski stranki podpiramo predlog zakona o cestah, ki v slovenski pravni
               red prenašajo določbe evropske direktive s področja uvajanja ITS sistemov, čeprav gre
               pri danes obravnavanem zakonu zgolj za vzpostavitev nekega okvira, ki bo v bližnji
               prihodnosti omogočil uvedbo storitev in aplikacij ITS, menim da gre za pomemben
               strateški korak k izboljšanju stanja na področju prometa pri nas, saj je težav, kot
               vsi vemo, ogromno. Temu bodo sledile specifikacije, ki jih bo opredelila evropska
               komisija, države pa se bodo nato odločale katera bo prevzela in na kakšen način jih
               bodo implementirale. Torej, v tej luči velja predlagani zakon pozdraviti.  Tudi glede ostalih določb, ki bodo
               izpostavljene kasneje, smo v naši poslanski skupini prepričani, da predstavljajo
               pomembne korake k izboljšanju prometne varnosti ter skrajšanju postopkov pri
               izvajanju manjših investicij v cestno infrastrukturo, na primer vzdrževalna dela in
               tako naprej.</p>
               <p>Zato tudi s tega vidika v Poslanski skupini Slovenske ljudske stranke predlagano
               novelo podpiramo.</p>
               <p>Predlagani amandma k 1. členu bom podprl, prav tako pa bom podprl tudi amandmaje k
               ostalim členom predloga zakona, ki smo jih vložile koalicijske poslanske skupine in
               so usklajene z Zakonodajno-pravno službo.</p>
               <p>Hvala lepa.</p>
            </sp>
            <sp xml:id="SDT6-OZIIP-nujna-9-2012-06-06.sp9">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Besedo dajem gospodu Gašparju Gašparju Mišiču, izvoli.</p>
            </sp>
            <sp xml:id="SDT6-OZIIP-nujna-9-2012-06-06.sp10">

               <speaker>GAŠPAR GAŠPAR MIŠIČ (PS PS):</speaker>

               <p>Hvala predsednik. Spoštovani minister in ostali vabljeni gostje.</p>
               <p>Vesel sem, da ste v koalicijskih strankah vložili amandmaje in da ste v pretežni meri
               tudi upoštevali oziroma spoštovali mnenje Zakonodajno-pravne službe, ker je bilo res
               videti na začetku, ko smo prejeli predlog zakona, da gre spet za eno množico opomb,
               predvsem takšnih, ki so pravno nesprejemljivi oziroma neusklajeni s pravno
               stroko.</p>
               <p>V Pozitivni Sloveniji smo mnenja, da v času globalizacije se mobilnost ljudi, blaga
               in kapitala povečuje, meje vedno bolj izginjajo. V vseh državah Evropske unije se
               močno povečuje potreba po mobilnosti, zaradi velikih prometnih obremenitev pogosto
               prihaja do zastojev in velikih čakalnih vrst udeležencev v prometu. V preteklosti je
               bilo mogoče zaradi povečanih prometnih tokov zgraditi infrastrukturo z večjo
               kapaciteto ali pa razširiti že obstoječe prometne povezave, vendar pa zaradi
               prostorskih in ekonomskih razlogov ter neugodnih vplivov na okolje infrastrukture ni
               mogoče razširjati v nedogled. V številnih državah poskušajo problem prevelikih
               prometnih obremenitev rešiti z razvojem in uvedbo aktivnih sistemov upravljanja
               prometa in uvedbo inteligentnih transportnih sistemov in storitev, tako imenovani
               ITS. Evropska komisija je predlagala načrt aktivnosti potrebnih za razvoj prometa v
               Evropi, za zagotovitev učinkovite kakovostne in varne storitve. V Evropi trenutno
               velja splošno pravilo, da so uporabniki v središču prometne politike, kar v Pozitivni
               Sloveniji ocenjujemo, končno, vendar uporabnik je vedno iz leta v leto bil ogrožen,
               ker se ni mislilo na uporabnike, ampak kar splošno se je nekako promet povečeval in
               na kar v določenih državah članicah EU nismo bili najbolje pripravljeni. Torej,
               želijo si zmanjšanja zastojev in emisij onesnaževalcev, večje produktivnosti,
               mobilnosti, izboljšanje varnosti in seveda reševanje življenj v prometu. Eden od
               pomembnih ciljev je tudi doseganje ravnotežja med različnimi vrstami prevoza. Zato je
               sprememba zakona oziroma prenos direktive dobrodošel. Zavedati pa se je treba da
               države članice niso dolžne uvesti aplikacij in storitev integriranih prometnih
               sistemov, inteligentnih, pardon, na svojem državnem ozemlju, če pa se odločijo za
               uvedbo, mora biti ta v skladu s specifikacijami. S temi spremembami zakona naj bi se
               predvsem doseglo, da se s specifikacijami, ki jih je izdala komisija razvijejo pravi
               učinki, po katerih se je treba obvezno ravnati pri uvajanju ukrepov inteligentnih
               transportnih sistemov.</p>
               <p>V Pozitivni Sloveniji na Vlado naslavljamo pobudo za pripravo strategije uvajanja
               tovrstnih sistemov pri nas, tako na nivoju države, kot tudi regionalnem nivoju in
               tudi na nivoju naših dveh največjih mest. Tu ciljamo predvsem na Ljubljano in
               Maribor, mesti na krožišču dveh evropskih prometnih koridorjev. Opozoriti želimo
               tudi, da se z razvijanjem tehnologij inteligentnih transportnih sistemov pri nas
               ukvarja kar nekaj, kar veliko število podjetij in raziskovalnih institucij. Večina
               jih sodeluje tudi v slovenski tehnološki platformi za vozila, ceste in promet, so pa
               tudi slovenska podjetja, ki delujejo globalno in v to platformo niso vključena.
                   Projektov je kar nekaj, žal
               pa pri tem pogrešamo skupen nastop oziroma strategijo razvoja tovrstnih sistemov,
               tako na nivoju države kot tudi na regionalnem in občinskem nivoju.</p>
               <p>Kar se tiče javne infrastrukture, večina denarja prihaja iz proračunov države ali
               občin, nekaj tudi iz evropskih skladov. Seveda ima pri tem zelo velik interes tudi
               privatni kapital, zato se predvsem v tujini pojavljajo tako imenovani javno-zasebni
               partnerji oziroma javno-zasebna partnerstva. Pri nas teh še ni, vendar to ne pomeni,
               da ni interesa zanje. Zaradi koristi podjetij in posameznikov ti sistemi vlagajo v
               inteligentne transportne sisteme, na primer, z nakupom navigacijske naprave oziroma
               druge opreme. Predvsem tu bi veljalo narediti korak naprej, zato je tudi naloga in
               odgovornost na nas, predvsem pa na izvedbi na strani ministrstva in ministra, da se
               potrudimo in ujamemo korak s časom, da čim prej tudi pri nas rešimo ta problem, ki ni
               tako majhen, je pa rešljiv, če se ga pravilno in na pravi način lotimo. Hvala
               lepa.</p>
            </sp>
            <sp xml:id="SDT6-OZIIP-nujna-9-2012-06-06.sp11">

               <speaker>PREDSEDNIK DANIJEL KRIVEC:</speaker>

               <p>Hvala. Pričakoval sem tudi stališče do amandmaja, ker je to tema pri 1. členu. Bi pa,
               preden dam besedo naslednjim govornikom, vseeno opozoril, gre predvsem za tiste, ki
               ste novi poslanci, v okviru nujnega postopka ni običajna širša splošna razprava
               oziroma splošna razprava sploh ni predvidena. Res pa je, da je tudi dosedanja praksa
               bila, da se pri 1. členu lahko nekoliko več pove, vendar vseeno bi prosil, da v nekem
               okviru, ki ga zakon obdeluje, ne pa na splošno o temi. Tema, ki je bila zdaj
               predstavljena s strani kolega podpredsednika, bo tudi tema posebne seje še v roku
               tega meseca. S tem ne omejujemo nekih mnenj, vendar vseeno prosim, da se opredelite o
               členu in predvsem o amandmaju k temu členu v svojih razpravah.</p>
               <p>Besedo dajem gospodu Srečku Mehu. Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp12">

               <speaker>SREČKO MEH (PS SD):</speaker>

               <p>Hvala lepa. Spoštovani gospod minister, poslanke in poslanci!</p>
               <p>Prvi člen na nek način opredeljuje, da mi zaradi direktive delamo vse tisto, kar
               pravzaprav delamo po nujnem postopku. Pa vendar danes spreminjamo Zakon o cestah,
               najprej s tistim, kar so nekako evropske direktive, in z drugim delom, kjer
               popravljamo nekatere stvari, ki bi pravzaprav terjale širšo razpravo. In ravno zaradi
               tega se mi zdi, da so nujni postopki narejeni tako, da onemogočajo vsebinsko razpravo
               v tolikšni meri, kot bi morala biti, še posebej zato, ker je Zakonodajno-pravna
               služba na začetku povedala, da kar veliko členov ni usklajenih s tistim, kar je
               Zakonodajno-pravna služba predlagala, torej, ne 2., ne 4., ne 7., ne 8., ne 9. člen.
               Na vsak način bi človek pričakoval, da predlagatelj, se pravi, Vlada Republike
               Slovenije, uskladi in pripravi tisto, kar je potrebno za to, da lahko rečemo, da je
               to bilo usklajeno z Zakonodajno-pravno službo. Seveda se jaz na ceste, kot vsi
               Slovenci, zelo dobro spoznam, pa Slovenke tudi, oprostite, spoštovane gospe, na to se
               zelo dobro spoznamo, ampak gre seveda za to, da če spoštujemo pravni red in pripombe
               pravne službe, bi bilo prav, da se te med seboj tudi uskladijo. Zato sprašujem, ali
               je sploh prav, da delamo še druge posege, in bom kasneje še povedal, kakšne pripombe
               oziroma kakšna so ta naša stališča.</p>
               <p>Najprej je moje vprašanje, kakšen je odgovor na pripombe Zakonodajno-pravne službe.
               Sicer pa 1. člen sam po sebi absolutno ni sporen, amandma... Okej, hvala lepa.</p>
            </sp>
            <sp xml:id="SDT6-OZIIP-nujna-9-2012-06-06.sp13">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Besedo dajem gospe Renati Brunskole.</p>
            </sp>
            <sp xml:id="SDT6-OZIIP-nujna-9-2012-06-06.sp14">

               <speaker>RENATA BRUNSKOLE (PS PS):</speaker>

               <p>Hvala lepa. Prav lepo pozdravljeni!</p>
               <p>Glede na to, da so od prvega govornika naprej kolegi razpravljali, kot ste,
               spoštovani predsednik, opozorili, tudi v enem delu nekoliko splošno k predlagani
               spremembi in dopolnitvi zakona, pa tudi k 1. členu, se bom tudi sama poskušala tega
               vašega priporočila držati do neke mere.  V zvezi s 1. členom tega predloga zakona lahko rečem, da
               sama nimam težav, tako kot je kolega Gašpar Mišič iz naše poslanske skupine Pozitivna
               Slovenija opozoril, da v zvezi s 1. členom nimamo težav glede podpore tej spremembi
               oziroma, skoraj bi rekla, nekoliko redakcijskemu popravku. Vendar sam predlog zakona,
               tako je predhodnik že opozoril, spoštovani gospod minister, zavedam se, da se izjemno
               trudite, da bi v čim večji meri svoje delo opravljali čim bolje. In v zvezi s tem
               zakonom lahko rečem, da v nekaterih členih so nekatere izboljšave in spremembe, ki
               jih je res treba pozdraviti.</p>
               <p>Kolegi so govorili o tem, kaj pomeni ITS oziroma inteligentni prometni sistem. Sama
               ugotavljam, da v tem predlogu je čutiti, da manjka sodelovanje stroke. Da je tu na
               nek način manko, da ni državnega sekretarja za infrastrukturo in prostor, glede
               strokovnih vprašanj, saj namreč ugotavljamo, da je v tem predlogu zakona vključevanje
               vsega drugega, torej tudi poseg v druge velike, pomembne zakone, ki bi se morali čim
               hitreje rešiti. Zato si, spoštovani gospod minister, želim, da boste čim prej
               resnično posegli v zakone, ki bi jih želeli s tem zakonom zaobiti ali pa na nek način
               rešiti. V mislih imam Zakon o graditvi objektov, tudi Zakon o prostorskem
               načrtovanju. Naj spomnim, da je zadnja sprememba teh dveh zakonov bila izvedena, in
               je povezana s tem zakonom, močno povezana, v času prve vlade gospoda Janeza Janše v
               letu 2007 in 2008. Naše pričakovanje je, da se v tem zakonu ne rešuje in ne zaobide
               Zakona o graditvi objektov in v tem zakonu tega ne rešuje. Namreč, s takšnim
               predlogom, kot ga imamo danes na mizi, pomeni, da se dela nepopravljiva škoda,
               resnično nepopravljiva škoda, namesto da bi razmišljali o drugem tiru železnic, o
               tretji razvojni osi in ostalih velikih projektih, saj namreč ne deluje. Ni občinskih
               prostorskih načrtov, državnih prostorskih načrtov, gradbenih dovoljenj - zakaj? - ker
               sistem urejanja prostora, sistem varstva okolja in sistem graditve objektov ne
               deluje. Žal, v tem trenutku vse stoji. V tem Predlogu sprememb in dopolnitev Zakona o
               cestah - v nadaljevanju se bomo pri členih še ustavili - pa je poskus vključitve
               Zakona o graditvi objektov, rešitve nekaterih vprašanj. Zavedam se, da bi radi
               pospešili zadevo, vendar menim, da ste se tega na ministrstvu lotili z napačne smeri.
               Bojim se, da bi res potrebovali državnega sekretarja, strokovnjaka za prostor in
               infrastrukturo, urbanista; z velikim spoštovanjem, žal, strokovno teh vprašanj
               pravniki res ne morejo reševati. 1. člen predloga zakona bom sicer podprla, s tem se
               strinjam, vendar predlagam, da še dobro razmislite, in pričakujem tudi vaš odgovor,
               pri naslednjih členih, ker ni vprašanje samo ITS, ni vprašanje samo nacionalnega
               centra za upravljanje prometa, to pohvalim, moram reči, velike pohvale za ta predlog
               v enem od členov, o katerih bomo razpravljali, vendar nekatere vaše rešitve pa želijo
               zaobiti druge pomembne zakone, in to ni prav.</p>
            </sp>
            <sp xml:id="SDT6-OZIIP-nujna-9-2012-06-06.sp15">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Besedo dajem kolegu Ljubu Žnidarju.</p>
            </sp>
            <sp xml:id="SDT6-OZIIP-nujna-9-2012-06-06.sp16">

               <speaker>LJUBO ŽNIDAR (PS SDS):</speaker>

               <p>Spoštovani predsedujoči, gospod minister, vsem zbranim lep pozdrav tudi z moje
               strani!</p>
               <p>Naj na kratko podam nekaj informacij, da ne bo ta razprava šla tako na splošno in
               tako, bi rekel, nestrokovno.</p>
               <p>Ta zakon je sestavljen iz dveh segmentov. V prvem delu govori o evropski direktivi,
               kjer uvaja skupno inteligentno vodenje prometa na območju celotne Evrope.  In to direktivo mora seveda tudi
               Republika Slovenija, ki je pod isto streho kot Evropa, vnesti v svoj pravni red. Z
               drugega vidika je pa treba urediti tudi nacionalni center upravljanja prometa v
               Dragomlju, ki že obratuje in že deluje, in vse v smeri in pod pogoji, ki so usklajeni
               z vsemi evropskimi smernicami. In ta nacionalni center že obratuje, že deluje, zato
               predlagam predsedniku, da organizira ogled tega nacionalnega centra, da bodo kolegi
               dobili vpogled in spoznanje, kaj ta prometni center na območju Republike Slovenije že
               opravlja, da bo potem nadaljnja razprava na vseh naslednjih sejah bolj konstruktivna
               in da bomo vsi skupaj imeli več znanja in vedenja s tega področja. Tako se tu
               absolutno ne morem strinjati z razpravo, da tu stroka ni sodelovala. Stroka je tu
               sodelovala na evropski ravni in z evropskimi strokovnjaki, ni to slovenski unikum.
               Seveda, v zakonu je tudi nekaj ostalih dejavnikov, ki jih je smiselno in potrebno,
               tudi zaradi samega časa, zaradi samih postopkov, narediti, da bo ta zakon tudi bolj
               prijazen. Verjamem, da so pripombe pravne službe, ampak na koncu koncev bi rekel
               takole - ne verjamem, da se bo evropska zakonodaja prilagajala slovenski zakonodaji,
               ampak se bo slovenska zakonodaja slej ko prej prilagajala evropski. Pa sem zelo
               ponosen na svojo identiteto in bomo držali glavo pokonci, če bo treba, tudi na
               področju določene zakonodaje. Vendar verjamem, da bo v nadaljevanju še potrebna
               kakšna uskladitev tudi na tem področju. Toliko bi rekel glede raznih pripomb in teh
               stvari, ki zgledajo, kot da niso urejene, vendar so.</p>
               <p>Tako da v celoti podpiram ta zakon, saj kar precej segmentov izboljšuje, skrajšuje
               postopke in je veliko bolj prijazen do vseh uporabnikov. Hvala.</p>
            </sp>
            <sp xml:id="SDT6-OZIIP-nujna-9-2012-06-06.sp17">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Želi še kdo razpravljati? Gospod minister, izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp18">

               <speaker>ZVONKO ČERNAČ:</speaker>

               <p>Hvala lepa. Čisto na kratko, mislim, da je prav, da povem še nekaj stvari, čeprav je
               bilo zdaj v tem zadnjem izvajanju s strani gospoda Žnidarja odgovorjeno na večino teh
               pomislekov. Tudi ne vidim, da bi bile strokovne pripombe na ta zakon. Bile so
               formalnopravne in v največji možni meri smo te stvari uskladili. Nikoli ne bo
               enotnega stališča in pogleda pri vseh stvareh. Tudi pri drugih zakonih verjetno ne
               bomo nikoli do konca poenoteni. Ampak po vsebini smiselno, glede na pripombe, ki so
               bile posredovane, pa so te določbe v največji možni meri usklajene. Glede 2., 4., 7.,
               8. in 9. člena bom pa pojasnil pri obravnavi posameznih členov naš pogled na te
               pripombe.</p>
               <p>Vesel sem, da tudi opozicija, če pravilno razumem gospo Brunskole, podpira, da imamo
               na teh združenih ministrstvih dva državna sekretarja in da zdaj to ne bo več problem.
               Tako bom seveda v najkrajšem času poskrbel, da bo tudi ekipa na tem ministrstvu
               popolna. Moram reči, da smo tudi v okviru teh racionalizacij nekako izhajali iz tega,
               da smo stroške na vseh možnih nivojih znižali na najnižji nivo in tudi ta del, ta
               manjša praznina v določenem času je nekaj pomenila, seveda ne na škodo strokovnosti
               in samega opravljanja dela. Ne nazadnje, vršilec dolžnosti direktorja Direktorata za
               infrastrukturo zelo dobro pozna to področje in je po strokovni plati sodeloval tako
               pri pripravi teh sprememb kot na ostalih področjih.</p>
               <p>Ne gre za nikakršen zaobid ZGO-ja. Te pripombe se nanašajo na določbo sprememb,
                   ki govori o tem, da se za
               izvedbo investicijsko-vzdrževalnih del in vzdrževalnih del v javno korist
               investicijska dokumentacija ne izdeluje, razen dokumenta o identifikaciji
               investicijskega projekta in poročila o izvajanju investicije. Že zdaj velja
               regulativa, po kateri za zelo velike investicije v cestno infrastrukturo ne
               potrebujete tako zahtevne dokumentacije kot za investicije v številno drugo
               infrastrukturo. In do zdaj se ni izkazalo, da bi bilo to narobe, prej nasprotno.
               Moram izkoristiti to priložnost, da vam povem, da v teh spremembah, ki jih bo nujno
               narediti, tudi po nujnem postopku, tako Zakona o graditvi objektov kot Zakona o
               prostorskem načrtovanju, bo treba poseči tudi na tem nivoju v te postopke, ker je
               področje hiper normirano. Ogromno dokumentacije se izdeluje na številnih področjih po
               nepotrebnem. To ni pomembno samo zaradi tega, ker to veliko stane, pomembno je tudi
               zaradi tega, ker se ta dokumentacija izdeluje zaradi tega, ker jo nek predpis določa
               in je v končni fazi sama sebi namen. Ne pomeni nobene dodane vrednosti pri večji
               kontroli posameznih projektov ali pa izboljšanju samih projektov. In tu seveda
               računam na vašo pripravljenost, da boste razumeli, da smo dolžni te stvari
               spremeniti, in upam, da bomo uspeli te stvari vsi skupaj obravnavati na julijski seji
               Državnega zbora.</p>
               <p>Res je, kot je bilo rečeno, ne le na tem področju, marsikje stvari ne tečejo tako,
               kot bi morale. Verjamem, da se je prejšnja vlada trudila, da bi te stvari spremenila.
               Tudi dokumentacija, ki sem jo pregledal, na tem področju govori o tem, da je bil nek
               trud vložen, vendar ni obrodil sadov. Žal, ni obrodil sadov. V vseh treh letih je kar
               nekaj sklepov, zapisnikov, utemeljitev, kako je treba določene stvari spremeniti,
               vendar pravega učinka ni bilo. In zdaj smo na točki, ko je treba na eni strani v
               največji možni meri zagotavljati operativnost postopkov, izvedbe postopkov, na drugi
               strani pa tega ne bomo naredili, če ne bomo spremenili dela formalne regulative. Tako
               ta del sprememb v tem zakonu je relativno majhen, minoren, resnično minoren, vendar
               ne toliko, da ne bi omogočil hitrejšega izvajanja posameznih aktivnosti, ki se tičejo
               izvedbe posegov na vzdrževanju cest. Ne za ceno varnosti ne slabše izvedbe, pač pa
               samo zaradi tega, da bodo postopki tekli hitreje in bolj operativno.</p>
            </sp>
            <sp xml:id="SDT6-OZIIP-nujna-9-2012-06-06.sp19">

               <speaker>PREDSEDNIK DANIJEL KRIVEC:</speaker>

               <p>Hvala za ta dodatna pojasnila.</p>
               <p>Gospod Meh, želite še besedo k 1. členu in amandmaju? Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp20">

               <speaker>SREČKO MEH (PS SD):</speaker>

               <p>Ja, seveda, tudi sam mislim, da je 1. člen in evropska zakonodaja tisto, kar uvajamo
               v svoj pravni red, zaradi tega, ker smo se tako dogovorili. Pa vendar v svojem
               pravnem redu uporabljamo tisto, kar v naši zakonodaji piše. In pravo je ravno takšna
               stroka, kot je cestarstvo ali pa gradbeništvo ali pa karkoli drugega. In če želimo,
               da bomo stroko spoštovali, potem spoštujmo stroko na vseh nivojih. Mislim, da bomo še
               spreminjali, skrbijo me pa nujni postopki. Zaradi nujnih postopkov ne moremo
               izpeljati razprave, kot bi jo morali, razprave tudi na občinskih nivojih. Nas zadeva
               vsa ta zakonodaja tudi na občinskih nivojih, ker tudi tam se bo marsikaj zgodilo.
               Seveda se strinjam, da je treba zakonodajo pripraviti v tolikšni meri, da bomo
               operativni. Ampak, oprostite, zraven so tudi javna naročanja, zraven je tudi
               kontrola. Zadaj je tudi to, da lahko nekdo naroča komurkoli, tako kot piše, tistemu,
               da dobi dokumentacijo, ki jo potrebuje. Vsi tisti, ki smo se pa kakorkoli ukvarjali z
               dokumentacijo, lahko tudi plazov ali kakršnekoli sanacije cest, vemo, da smo za vsako
               najmanjšo sanacijo morali pridobiti strokovne popise, strokovno dokumentacijo, ker
               smo sicer naročali nekaj, pri čemer se je izvajalec smejal, kolikor se je hotel. S
               tega vidika me skrbijo spremembe, ki se napovedujejo in jih delamo po hitrem postopku
               oziroma nujnem postopku.  Mene
               seveda skrbi to, da danes govorimo o učinkih prejšnje vlade, pa jaz verjamem, da smo
               zamenjali samo vrh, da sodelavcev nismo zamenjali tistih, ki v ministrstvu delajo, da
               so sodelavci ostali in ti sodelavci danes delajo isto, kar so delali prej. Manjka pa
               tisto, kar smo vseskozi govorili mi, ki nismo strokovnjaki, pa smo bili politiki,
               lahko župani in karkoli smo pač bili. Kako, na kakšen način nam omogočiti vsem
               skupaj, da bomo lahko na tem področju delali tisto, kar pač naj bi delali operativno,
               strokovno in tudi čim manjša cena. Torej za ceno gre, zato, da bomo strokovno in
               dobro naredili. Jaz ne dvomim, da je v Dragomljah center že narejen, seveda pa
               nedvoumno jasno piše tudi v mnenju strokovne službe, da ne sodi to v zakon, ker gre
               za lastnino in ta lastnina ni države Slovenije, ampak je lastnina Darsa. In ta
               lastnina ni urejena. V zakon smo napisali nekaj, kar lastninsko ni urejeno, zato se
               mi zdi, da bi kazalo to razpravo voditi, lahko tudi v smer tega, kaj je pametno, na
               vsak način pa opozicija ne bo nasprotovala, torej tudi Socialni demokrati ne bomo
               nasprotovali prav nobeni rešitvi, ki prinaša boljše in operativnejše in dobre, ne
               bomo jim nasprotovali. Hvala lepa.</p>
            </sp>
            <sp xml:id="SDT6-OZIIP-nujna-9-2012-06-06.sp21">

               <speaker>PREDSEDNIK DANIJEL KRIVEC:</speaker>

               <p>Hvala. O tem bomo lahko pri 8. členu ponovno odprli razpravo. Jaz bi predlagal, da se
               vseeno držimo dnevnega reda oziroma členov, tako kot prihajajo in vidim, da ni želje
               več po razpravi o amandmaju k 1. členu. Mislim, da ste vsi podali svoje stališče,
               mnenje, zato predlagam, da gremo na glasovanje o vloženem amandmaju koalicijskih
               poslanskih skupin, ki je pripravljen v skladu z mnenjem Zakonodajno-pravne službe 1.
               členu. Glasujemo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Amandma k 1. členu je sprejet.</p>
               <p>V razpravo dajem 2. člen in amandma k 2. členu, ki so ga predlagale poslanske skupine
               koalicije. Kdo želi razpravljati? Gospod Meh. Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp22">

               <speaker>SREČKO MEH (PS SD):</speaker>

               <p>Gospod predsednik, poslušal sem Zakonodajno-pravno službo, torej njihovo mnenje, kjer
               piše, da pojmi, tako sem si na nek način na hitro zapomnil niso popolnoma usklajeni
               pojmi med tistim, kar je evropska in naša zakonodaja. Zato sprašujem, kaj je na tem
               področju potrebno narediti? Hvala lepa. Sicer pa nimam zadržkov.</p>
            </sp>
            <sp xml:id="SDT6-OZIIP-nujna-9-2012-06-06.sp23">

               <speaker>PREDSEDNIK DANIJEL KRIVEC:</speaker>

               <p>Hvala za razpravo. Želi Zakonodajno-pravna služba mogoče odgovor podati?</p>
            </sp>
            <sp xml:id="SDT6-OZIIP-nujna-9-2012-06-06.sp24">

               <speaker>SAŠA BRICELJ PODGORNIK:</speaker>

               <p>Hvala za besedo. Naša pripomba ni bila v tej smeri, da bi šlo za neusklajenosti z
               direktivo EU, naša pripomba je šla v smeri v bistvu jasnejše vsebine, opredelitve
               posameznih pojmov, se pravi, da bi se posamezni izrazi s katerimi se vsebina nekega
               pojma obrazlaga, da bi se pač uporabili izrazi, ki so uveljavljeni v našem pravnem
               sistemu.</p>
            </sp>
            <sp xml:id="SDT6-OZIIP-nujna-9-2012-06-06.sp25">

               <speaker>PREDSEDNIK DANIJEL KRIVEC:</speaker>

               <p>Hvala za to dodatno pojasnilo. Odpiram razpravo naprej. Gospod minister,
               izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp26">

               <speaker>ZVONKO ČERNAČ:</speaker>

               <p>Jaz bom prebral, kaj določa sprememba 2. člena. Ena točka se doda, ki se glasi, ITS
               ali inteligentni prometni sistemi so sistemi, ki uporabljajo informacijske in
               komunikacijske tehnologije na področju cestnega prometa, vključno s sistemi
               namenjenimi infrastrukturi, vozilom in uporabnikom, ter na področju upravljanja
               prometnega omrežja in upravljanja mobilnosti, kot tudi za potrebe vmesnikov z drugimi
               vrstami prevoza. Jaz mislim, da je ta določba dokaj jasna, enostavna, predvidevam, da
               tudi strokovno usklajena z evropsko direktivo in da tistim, ki te stvari uporabljajo
               je zelo jasno, kaj ta določa pomeni.</p>
            </sp>
            <sp xml:id="SDT6-OZIIP-nujna-9-2012-06-06.sp27">

               <speaker>PREDSEDNIK DANIJEL KRIVEC:</speaker>

               <p>Hvala ministru za dodatna pojasnila. Želi še kdo razpravljati o tem 2. členu in
               amandmaju k 2. členu? Gospa Renata Brunskole. Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp28">

               <speaker>RENATA BRUNSKOLE (PS PS):</speaker>

               <p>Hvala lepa. In hvala za obrazložitev tudi gospoda ministra in potrditev še v prejšnji
               moji razpravi. Jaz bi samo vprašala, tukaj je bilo podano, da je ta ITS dejansko
               mednarodno in evropsko poznano, kaj to pomeni. Vendar  vseeno v skrbi za slovenski jezik torej bo to v redu,
               da pač kratica se uporablja evropska, v angleščini, ker mislim, da to pomeni
               Information Tehnology Sistem, mi pa potem govorimo naprej ali inteligentni prometni
               sistemi, da ne bo morebiti kdaj pripombe v smeri, da se čisto ne držimo kratice v
               povezavi s slovensko terminologijo. Samo to bi vas vprašala ali Zakonodajno-pravno
               službo ali vas gospod minister. Hvala.</p>
            </sp>
            <sp xml:id="SDT6-OZIIP-nujna-9-2012-06-06.sp29">

               <speaker>PREDSEDNIK DANIJEL KRIVEC:</speaker>

               <p>Hvala. Želi minister odgovoriti? Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp30">

               <speaker>ZVONKO ČERNAČ:</speaker>

               <p>Če rabijo lektorji opraviti svoje delo, predlagam, da ga opravijo.</p>
            </sp>
            <sp xml:id="SDT6-OZIIP-nujna-9-2012-06-06.sp31">

               <speaker>PREDSEDNIK DANIJEL KRIVEC:</speaker>

               <p>Hvala. Mislim, da po vsebinski plati smo si razčistili, kaj je stvar 2. člena in tudi
               amandmaja. Predlagam, da zaključimo z razpravo o 2. členu in dajem na glasovanje
               amandma k 2. členu, ki so ga vložile poslanske skupine koalicije v skladu z mnenjem
               Zakonodajno-pravne službe. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Amandma k 2. členu je sprejet.</p>
               <p>Prehajamo na razpravo o 3. členu in amandmaju k 3. členu, ki so ga vložile poslanske
               skupine koalicije. Kdo želi razpravljati o 3. členu in amandmaju? <stage>(Vidim, da ni želje
               po razpravi.)</stage> S tem tudi zaključujem razpravo o amandmaju k 3. členu in dajem amandma
               na glasovanje. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Amandma k 3. členu je sprejet.</p>
               <p>Prehajamo na 4. člen in na predlog amandmaja za amandma odbora, ki je bil vložen na
               mizo. Amandma je vložil gospod Gašpar Gašpar Mišič. In odpiram razpravo k 4. členu in
               amandmaju, ki je predlagan, kot amandma odbora. Kdo želi razpravljati? Gospod Jože
               Velikonja imate besedo. Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp32">

               <speaker>JOŽE VELIKONJA (PS PS):</speaker>

               <p>Hvala za besedo. Lep pozdrav vsem prisotnim, tudi v mojem imenu. Zakon o cestah
               oziroma predlog sprememb in dopolnitev zakona v osnovi podpiram, ker s prenosom te
               evropske direktive omogoča uvajanje teh tako imenovanih inteligentnih prometnih
               sistemov. Omejil pa bi se na 4. člen, ki predloga sprememb zakona. Že
               Zakonodajno-pravna služba je ugotovila, da dikcija člena posega v povsem drugo
               področje, to je v graditve objektov. In sistemsko reševanje vprašanj vezanih na
               graditev objektov. To pa je urejeno v zakonu o graditvi objektov. Strinjam se, da je
               namen tega člena poenostavitev določenih postopkov, pa vendar menim, da člen s
               predlagano vsebino vprašanje odpira, ne pa rešuje. Vsebina člena je namreč
               preohlapna, zato je smiselno želeno rešitev pripraviti v spremembe zakona o graditvi
               objektov in na tak način urediti izjeme. Tudi pojma oziroma uporabo pojma prostorska
               ureditev v tem členu še dodatno zmanjšuje natančnost dikcije vsebine člena. Nedvomno
               bi se z ureditvijo v zakonu o graditvi objektov izognili špekulacijah pri uporabi
               tega člena in onemogočili nepreglednost pri uporabi zakona o graditvi objektov, zato
               predlagam, da se sprejme amandma k 4. členu tega zakona, kot amandma odbora in sicer
               z vsebino, da se vsebina 4. člena črta. Hvala.</p>
            </sp>
            <sp xml:id="SDT6-OZIIP-nujna-9-2012-06-06.sp33">

               <speaker>PREDSEDNIK DANIJEL KRIVEC:</speaker>

               <p>Hvala. Besedo je želela gospa Renata Brunskole. Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp34">

               <speaker>RENATA BRUNSKOLE (PS PS):</speaker>

               <p>Hvala lepa. Prej je nekdo od kolegov omenjal, da bi si želel, res je verjetno deloval
               na področju stroke povezane s cestami, vendar da nekatere splošne in nestrokovne
               razprave ne bi bile. Verjamem, da ni mislil tukaj mene, vendar to je ta člen, za
               katerega sem prej opozarjala,
               da ne bi bilo prav, da bi posegel v druga področja. In Zakonodajno-pravna služba, to
               o čemer smo kot predlagatelji in kar je kolega že predstavil, zakaj predlagamo
               črtanje tega 4. člena. To je tisti del za katerega in kar je Zakonodajno-pravna
               služba zelo jasno opozorila, naj še dopolnim, da je gospa pravnica tudi opozorila, da
               gre tudi tukaj za pomembno načelo določnosti predpisov. Torej, da gre za
               preohlapnost. In o čem, ko sem govorila o sodelovanju stroke, tako inženirske,
               prometne, urbanistične in okoljske, da se bojim, da je tukaj bilo tega premalo.
               Namreč tukaj v 4. členu je dodano, da gradnja javne ceste obsega celovito izvedbo
               gradnje objekta, vključno z izvedbo povezanih prostorskih ureditev potrebnih za njeno
               realizacijo. Preverila sem pri strokovnjakih, pri urbanistih in ostalih strokovnjakih
               s področja prometa, okoljske stroke in tudi inženirske. Pravijo mi, da to pomeni, kot
               da bi po domače urejali prostor. Torej, da smo na ta način vključili v ta zakon
               določene spremembe v povezavi z zakonom o graditvi objektov. In prepričana sem, glede
               na to, da je Vlada že zakon, kot je gospod minister prej omenil, da je v načrtu
               sprememba in dopolnitev zakona o graditvi objektov, jaz sem prepričana, da bo prišlo
               do javne predstavitvi mnenj, da bomo vključili tako zbornico za arhitekturo in
               prostor, društvo arhitektov, torej vse ostale strokovne službe, vključno pod vodstvom
               ministrstev in ostalih, da bomo lahko resnično imeli zakon, ki bo ustrezen. Zatorej
               predlagam, zato tudi sama bom podprla amandma, Pozitivne Slovenije in naš amandma, da
               se ta 4. člen črta, in da se v pravem zakonu, torej o graditvi objektov, ureja to kar
               bi na nek način po domače želeli urediti v tem zakonu in tukaj ne gre za
               nestrokovnost, ampak gre za poznavanje zadeve in za vedenje in torej to ni dobro, to
               ni možno. Ne kvarimo na ta način sistema v državi, še v večji meri narediti
               neurejenega. To se na ta način res ne dela. Prosim za odgovor gospod minister. Menim,
               da to ni tehtno, da se to vključi danes in sprejme.</p>
            </sp>
            <sp xml:id="SDT6-OZIIP-nujna-9-2012-06-06.sp35">

               <speaker>PRDSEDNIK DANIJEL KRIVEC:</speaker>

               <p>Hvala. Besedo je želel gospod Gašpar Gašpar Mišič. Izvoli.</p>
            </sp>
            <sp xml:id="SDT6-OZIIP-nujna-9-2012-06-06.sp36">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa predsednik. Torej res, gospod minister, bo potrebno kar nekaj pojasnil
               glede tega predloga spremembe 4. oziroma 9. člena osnovnega zakona. Jaz bi rad samo
               tako na kratko pojasnil, tako kot je zapisana v predlogu, v obrazložitvi predloga
               amandmaja, zakaj predlagamo v Pozitivni Sloveniji, da se predlog črta. Radi bi
               opozorili, da predlagani koncept vključuje tudi z izgradnjo cest povezane ureditve,
               torej ureditve, ki niso del ceste, so pa za izgradnjo povezane. Slednja rešitev se
               nam zdi sporna, saj posega v predpise o gradnji objektov in o prostorskem
               načrtovanju. Poleg tega pa predstavlja specialen poseg zgolj na eno vrsto objekta,
               torej ceste. Naslednje opozarja tudi Zakonodajno-pravna služba Državnega zbora s
               pravno-sistemskega vidika in sicer, da pomeni predlagana določba novega drugega
               odstavka 9. člena, širitev obsega oziroma vsebine gradnje objekta, kot ga določa
               sistemski Zakon o graditvi objektov. Zlasti glede razsežnosti pomena pojma prostorska
               ureditev, ki je po Zakonu o prostorskem načrtovanju opredeljen kot sklop usklajeno
               načrtovanih posegov v prostor, dejavnosti in omrežij s pripadajočimi površinami na
               določenem območju. Takšen odstop od sistemske ureditve zmanjšuje preglednost in
               notranjo konsistentnost veljavne pravne ureditve. Zaradi načela pravne varnosti,
               tukaj bi opozoril tudi na 2. člen ustave, je lahko poseg v sistemsko ureditev
               dopusten zgolj v strogo omejenem obsegu. Izjemoma in restriktivno ob podanih
               utemeljenih razlogih. Zato predlagamo, da se člen črta, in da se morebitne izjeme
               uredijo v sistemskih zakonih. Hvala lepa. 
               </p>
            </sp>
            <sp xml:id="SDT6-OZIIP-nujna-9-2012-06-06.sp37">

               <speaker>PRDSEDNIK DANIJEL KRIVEC:</speaker>

               <p>Hvala. Želi še kdo razpravljati? Če ne, dam besedo ministru za pojasnila.
               Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp38">

               <speaker>ZVONKO ČERNAČ:</speaker>

               <p>Hvala lepa. Mislim, da bi bilo res hudo, če bi s to spremembo določali to kar je bilo
               sedaj v teh predhodnih razpravah povedano. In tudi ne bi bilo dobro. Se strinjam.
               Vendar tega ne določamo. Se bojim, da je napačna interpretacija te spremembe, in da
               imamo zaradi tega velik problem. Poglejte, mi v 9. členu dodajamo en nov drugi
               odstavek, ki je bil že prebran. Lahko ga še enkrat preberem. Gradnja javne ceste
               obsega celovito izvedbo gradnje objektov vključno z izvedbo povezanih prostorskih
               ureditev potrebnih za njeno realizacijo, recimo. Kjer se nekaj rekonstruira, se
               odkoplje, se ugotovi, da je en kup kanalizacije, vode in ne vem še česa vse zraven in
               vse to je sklop celovite ureditve. Potem pa obstoječi 9. člen ohranjamo. Mi ohranjamo
               tretji odstavek, ki je sedaj bil drugi, ki govori o tem, "javne ceste se načrtujejo,
               projektirajo, gradijo in združujejo na način in pod pogoji, ki jih določajo predpisi,
               ki urejajo ceste, predpisi, ki urejajo varstvo okolja, prostorsko načrtovanje in
               gradnjo objektov", vse ohranjamo. Vse. Tudi za ta spremenjen drugi odstavek tega
               člena. Ter tiste tehnične smernice katerih uporaba je obvezna. Tako da, se bojim, da
               je žal napačna interpretacija. Sedaj kje se je zgodila, ne vem, vendar ne zameriti,
               tudi sam sem pravnik, pljuvam pri tem kar bom sedaj rekel, v lastno skledo. Dostikrat
               se zgodi napačna interpretacija v primerih, ko tisti, ki ne poznamo področja,
               strokovno, želimo to interpretirati in mnogokrat bi bilo bolje, da se raje pustimo
               poučiti kaj tehnično po strokovni plati to dejansko pomeni in potem interpretirajmo.
               In jaz sam pri sebi moram reči, da ponavadi tako ravnam. Ko gre za neko strokovno
               vprašanje, dam ta pravni pomislek na stranski tir, se pustim poučiti in potem to
               zgodbo interpretiram ali je formalno korektna ali ne. In se bojim, da je tako tudi v
               tem primeru. Mi besedilo tega 9. člena ohranjamo v celoti, dodajamo samo ta drugi
               odstavek. Zakaj? Zaradi tega, ker se je pa dejansko v praksi dostikrat pokazalo, da
               je interpretacija na posameznih nivojih različna in nastajajo v praksi pri izvajanju
               posameznih posegov problem. Tudi na ravni teh kontrol s strani posameznih, ki
               nadzirajo potem te postopke. In gre izključno za to, da se te različne interpretacije
               presekajo, da vemo kaj delamo, in da v skladu s predpisi, ki veljajo seveda, te
               postopke tudi peljemo. Tako da, problem bi bil, spoštovani, če bi istočasno obstoječi
               drugi odstavek črtali, pa ga ne. Ta ostaja.</p>
            </sp>
            <sp xml:id="SDT6-OZIIP-nujna-9-2012-06-06.sp39">

               <speaker>PRDSEDNIK DANIJEL KRIVEC:</speaker>

               <p>Hvala za pojasnilo, gospod minister. Besedo je želel najprej gospoda Gašpar Gašpar
               Mišič. Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp40">

               <speaker>GAŠPAR GAŠPAR MIŠIČ (PS PS):</speaker>

               <p>Spoštovani minister! Hvala za pojasnilo. Jaz bi sedaj prosil tudi, glede na to, da se
               naš amandma nanaša na mnenje Zakonodajno-pravne službe in opozorilo. Mi se nismo
               izmislili, zaradi načela pravne varnosti 2. člen ustave, je bil citiran v pravnem
               mnenju Zakonodajno-pravne službe Državnega zbora. In glede na situacijo, da je tam
               kar nekaj naših pravnikom, katerim jaz želim verjetni, tukaj je lepo zapisano na
               kratko, s pravno-sistemskega vidika opozarjamo, da pomeni predlagana določba novega
               drugega odstavka 9. člena zakona, širitev obsega oziroma vsebine gradnje objekta, kot
               ga določa sistemski zakon o graditvi objektov, zlasti glede na razsežnost pomena
               pojma prostorska ureditev, ki je po Zakonu o prostorskem načrtovanju opredeljen kot
               sklop usklajeno načrtovanih posegov v prostor dejavnosti in omrežij s pripadajočimi
               površinami na določenem območju. Torej gospod minister, jaz razumem vas in tudi sam
               bi si želel, da bi se naša zakonodaja prilagodila, in da bi te postopke in procedure
               potekale čim hitreje, vendar to pa ne pomeni, da če hočemo nekaj narediti hitreje, da
               bi kršili zakon oziroma, da bi delali nasprotno kot nam to narekuje zakonodaja, ki je
               že veljavna. Zato prosim gospod predsednik, če lahko predstavnica Zakonodajno-pravne
               službe Državnega zbora poda dodatno pojasnilo k temu členu. 
               </p>
            </sp>
            <sp xml:id="SDT6-OZIIP-nujna-9-2012-06-06.sp41">

               <speaker>PREDSEDNIK DANIJEL KRIVEC:</speaker>

               <p>Hvala. Preden bi dan besedo Zakonodajno-pravni službi je želela še gospa Renata
               Brunskole.</p>
            </sp>
            <sp xml:id="SDT6-OZIIP-nujna-9-2012-06-06.sp42">

               <speaker>RENATA BRUNSKOLE (PS PS):</speaker>

               <p>Jaz bi samo še enkrat povedala, da ne bi bilo napačno razumljeno. Pa mislim, da je
               kolega že dovolj jasno povedal. Res ne gre tu za kakršnokoli... Želja je, da se
               rešuje zadeve. Ne gre tu za zaostrovanje. Vendar tukaj gre za to, in kot ste
               poudarili, gospod minister, vem, da je tudi v.d. direktorica za prostor, tudi
               pravnica gospa Dolenčeva, kolikor vem. Zanima me, ali ste povprašali stroko, torej
               inženirsko, urbanistično stroko, v povezavi s tem dodatkom, ki posega v prostorsko
               ureditev. Ta odgovor bi vljudno prosila. Vidim, da pravnikov je na ministrstvu
               veliko. Tu je Zakonodajo-pravna služba opozorila. Zmotilo nas je tudi to, in to je
               tudi gospa pravnica še dodatno v obrazložitvi dodala, kar ni bilo napisano v mnenju,
               ko je še dodatno rekla, načelo določnosti predpisov, gre za preohlapnost. Ne bi
               navajala primerov, tako je omenila. Zanima me, ali so tudi urbanisti tukaj podali
               strokovno mnenje. Si pa želim tudi sama, da bi se zakon o graditvi objektov čim
               hitreje sprejel, spremenil, dopolnil. In to, kar ste poudarili, da bi se pospešili
               postopki. To se strinjam.</p>
            </sp>
            <sp xml:id="SDT6-OZIIP-nujna-9-2012-06-06.sp43">

               <speaker>PREDSEDNIK DANIJEL KRIVEC:</speaker>

               <p>Hvala. Besedo dajem Zakonodajno-pravni službi.</p>
            </sp>
            <sp xml:id="SDT6-OZIIP-nujna-9-2012-06-06.sp44">

               <speaker>SAŠA BRICELJ PODGORNIK:</speaker>

               <p>Hvala za besedo. K naši pripombi nimam kaj dodati. V drugem odstavku, predlaganem
               novem drugem odstavku je pač določeno, da gradnja javne ceste obsega celovito izvedbo
               gradnje objekta. Dodaja pa, da bo pač v ključno z izvedbo povezanih prostorskih
               ureditev. In glede na to, da je ta pojem opredeljen v zakonu o prostorskem
               načrtovanju zelo široko, ocenjujemo, da je takšna določba premalo določna. Hvala.</p>
            </sp>
            <sp xml:id="SDT6-OZIIP-nujna-9-2012-06-06.sp45">

               <speaker>PREDSEDNIK DANIJEL KRIVEC:</speaker>

               <p>Hvala. Želi besedo minister? Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp46">

               <speaker>ZVONKO ČERNAČ:</speaker>

               <p>Z vsem dolžnim spoštovanjem. Jaz pa ocenjujem, da je zelo določna. Poslanke in
               poslanci pa ocenite kdo ima bolj prav. Če bo prišel še tretji pravnik bo pa morda
               ocenil nekaj tretjega. Jaz sem vam prej utemeljil zelo podrobno, na praktičnem
               primeru pokazal kaj ta primer pomeni. Žal te utemeljitve na drugi strani nisem
               slišal. Ko bom slišal na drugi strani konkreten primer, in kaj, to kar vi pravite
               pomeni, potem bom temu verjel. Sedaj pa ne verjamem, ker je drugi odstavek dodan
               obstoječemu členu in v ničemer ne spreminja določbe sedanjega drugega odstavka, ki
               govori, da je potrebno pri načrtovanju, projektiranju in gradnji in vzdrževanju
               upoštevati vso veljavno regulativo tako s področja prostora, kot s področja graditve
               objektov. Ne vem, pa to ni treba biti pravnik, da je to jasno. In glavni problem, po
               moje, je ta, ko so nam zadnjič povedali kolegi iz ene izmed sosednjih držav, pri vas,
               ko se nekaj začne delati je deset pravnikov, kako bo eno železnico skupaj spravilo.
               Pri nas je pa deset inženirjev, in to je glavni problem. To je glavni problem,
               oprostite. Vsak mora svoj del posla opraviti. Jaz ne morem opravljati tistega dela
               posla, ki ga opravljajo moji kolegi, ki se nanj spoznajo. Moja naloga je samo, da jim
               omogočim, da čim bolj suvereno na tem delajo in da jih ne oviram pri tem. Poglejte,
               zame je zadeva zelo jasna in zelo dobro in eksaktno napisana. Mimogrede, gospa Tanja
               Bogataj je trenutno vodja Direktorata za prostor. Ampak ne vidim nobenih problemov s
               tem. Sem pa povedal zakaj je ta določba prišla. V končni fazi tudi če je ne bi bilo,
               bomo pa imeli še naprej probleme v praksi, ampak nič se zaradi te določbe slabega ne
               bo zgodilo, samo nekaj dobrega. Ker teh dilem, ki se sedaj dogajajo pri posameznih
               izvedbah, ko bo to enkrat zapisano v zakon, ne bo več.</p>
            </sp>
            <sp xml:id="SDT6-OZIIP-nujna-9-2012-06-06.sp47">

               <speaker>PREDSEDNIK DANIJEL KRIVEC:</speaker>

               <p>Hvala za dodatna pojasnila. Preden dam besedo gospodu Mehu, ki se je želel
               javiti...<stage>/oglašanje iz klopi./</stage> Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp48">

               <speaker>ZVONKO ČERNAČ:</speaker>

               <p>Jaz mislim, da sem na vse odgovoril. Če pa menite, da se te spremembe pišejo na tak
               način, da sodeluje zraven, ne vem, deset zunanjih strokovnjakov, vam moram povedati,
               da žal ne. Da tudi v bodoče bodo spremembe nastajale v okviru ministrstva. Jaz sem v
               zadnjih treh mesecih odpovedal 
               vse svetovalne pogodbe, številne svetovalne pogodbe, prekinil tiste, ki bi pomenile v
               tem obdobju še približno tri do štiri milijone stroškov nepotrebnih milijonov evrov
               nepotrebnih. In tudi v bodoče, tam, kjer bo nujno se bomo poslužili zunanjih
               storitev, drugače pa bomo vse spremembe zakonodaje, mislim, da je zadosti ljudi na
               ministrstvu, delali v okviru ministrstva.</p>
            </sp>
            <sp xml:id="SDT6-OZIIP-nujna-9-2012-06-06.sp49">

               <speaker>PREDSEDNIK DANIJEL KRIVEC:</speaker>

               <p>Hvala še za dodatna pojasnila. Preden vam dam besedo in gospodu Mehu, ker se je
               javil, mogoče v izogib težav pri tem 4. členu, en predlog z moje strani. Ta dikcija
               prostorske ureditve je očitno najbolj sporna. Ali je mogoče, da bi tu napisali "z
               izvedbo povezanih gradbenih ureditev", pa ne bo to tangiralo prostorske problematike?
               Samo v razmislek.</p>
               <p>Gospod Meh je želel besedo.</p>
            </sp>
            <sp xml:id="SDT6-OZIIP-nujna-9-2012-06-06.sp50">

               <speaker>SREČKO MEH (PS SD):</speaker>

               <p>Razprava ponovno gre v tisto smer, da spreminjamo zakon o graditvi, da spreminjamo še
               kaj drugega, ne samo zakonodajo, ki je vezana na evropsko. In 4. člen piše, da
               gradnja javne ceste obsega celovito izvedbo gradnje objekta, vključno z izvedbo
               povezanih prostorskih ureditev potrebnih za njeno realizacijo. Oprostite, če imamo
               vso dokumentacijo, ki jo potrebujemo za gradnjo ceste za to investicijo, potem moramo
               imeti tudi to. In ker se piše na primer deponijo, potrebno zaradi odlagališča
               materiala, potrebno zaradi gradnje ceste, kar mora v projektu biti zajeto. Saj ne
               moremo sedaj imeti kaj drugače kot to, se pravi, samo zaradi tega gre, torej tudi to
               je bilo potrebno že vse povsod imeti. Ni sedaj nekaj novega. Ker pa gre samo na
               primer eden od možnih drugih, to seveda pomeni, da je še kaj drugega, kar še tukaj ni
               napisano. Kar ni lahko nič narobe z vidika operative, samo recimo, da ta trenutek
               tega mi ne vemo. Hvala lepa.</p>
            </sp>
            <sp xml:id="SDT6-OZIIP-nujna-9-2012-06-06.sp51">

               <speaker>PREDSEDNIK DANIJEL KRIVEC:</speaker>

               <p>Hvala. Besedo je želela gospa Renata Brunskole.</p>
            </sp>
            <sp xml:id="SDT6-OZIIP-nujna-9-2012-06-06.sp52">

               <speaker>RENATA BRUNSKOLE (PS PS):</speaker>

               <p>Jaz sem pojasnilo želela v toliko, ali so strokovnjaki iz ministrstva, kot je prej
               rekel kolega Meh, so ostali ljudje strokovnjaki, ali so strokovnjaki iz področja
               prostorskega načrtovanja se vključevali. Namreč, če pogledamo sedaj zakon, kaj je
               bilo do sedaj, vidimo, recimo, v 2. točki, da je bilo navedeno: "Javne ceste se
               načrtujejo, projektirajo, gradijo in vzdržujejo na način in pod pogoji, ki jih
               določajo predpisi, ki urejajo ceste, predpisi, ki urejajo varstvo okolja, prostorsko
               načrtovanje in gradnjo objektov, ter tiste tehnične smernice, katerih uporaba je
               obvezna. Tu je navedeno, da dosedanji ta drugi odstavek, ki sem ga sedaj prebrala,
               postane tretji in tako dalje. Se je pa nekako vrnil vmes ta "gradnja javne ceste",
               kjer v bistvu je vse to kar že tako: "Gradnja javne ceste obsega celovito izvedbo
               gradnje objekta, vključno z izvedbo povezanih prostorskih ureditev potrebnih za njeno
               realizacijo." In zato je naše vprašanje, ali to potencialno pomeni, da bomo po domače
               urejali prostor. Samo zaradi tega smo vprašali.</p>
            </sp>
            <sp xml:id="SDT6-OZIIP-nujna-9-2012-06-06.sp53">

               <speaker>PREDSEDNIK DANIJEL KRIVEC:</speaker>

               <p>Hvala. Besedo je želel gospod Ljubo Žnidar.</p>
            </sp>
            <sp xml:id="SDT6-OZIIP-nujna-9-2012-06-06.sp54">

               <speaker>LJUBO ŽNIDAR (PS SDS):</speaker>

               <p>Spoštovani, še eno pojasnilo. Rekel bi, da bo sedaj praksa nujna praksa, ki bo
               potrebna v slovenski zakonodaji, da bomo vsebino poenostavili in nastavili bolj
               splošno. Zakaj? Zaradi tega, ker slovenska zakonodaja je neoperativna, bi rekel,
               zasnovana predvsem z akademskih vidikov in potem v praksi dejansko pomeni to ena
               velika cokla, tako pri razvoju, načrtovanju in izvedbi. Če se vrnem k temu 4. členu.
               4. člen samo poenostavlja drugi odstavek, ki ga postavlja bolj na splošno. In tu, jaz
               bi rekel, v tem ni dilema sedaj kaj je rekla stroka prostorskega načrtovanja, ki se
               ga ta člen sploh ne dotika. Mora jo ta izvajalec in ki to dela upoštevati vso
               prostorsko zakonodajo. To je velika razlika. Prostorci tako ali tako imajo svoja
               merila  in svoje okvirje. V
               tem delu se mora to samo upoštevati in o tem govori ta drugi odstavek 2. člena. To se
               pravi, da je potrebno spoštovati zakonodajo, ampak tukaj samo v tem odstavku, samo
               skrajšamo ta postopek in ga poenostavimo. Stroka pa ostane v vseh svojih segmentih
               primarnega pomena in tudi to prostorsko načrtovanje. Prav je, da se ta prostorska, ki
               je povezano na prostorsko ureditev upošteva. Ne da je prav, mora se in se tudi bo.
               Tako da o tem ni tukaj dileme, ali se ne upošteva ali ne, ampak se mora, ampak ta
               člen samo poenostavlja uporabo tako pri izvedbi, načrtovanju kot tudi pri graditvi.
               Hvala.</p>
            </sp>
            <sp xml:id="SDT6-OZIIP-nujna-9-2012-06-06.sp55">

               <speaker>PREDSEDNIK DANIJEL KRIVEC:</speaker>

               <p>Hvala. Besedo je želel še kolega Zvonko Lah.</p>
            </sp>
            <sp xml:id="SDT6-OZIIP-nujna-9-2012-06-06.sp56">

               <speaker>ZVONKO LAH (PS SDS):</speaker>

               <p>Dajmo pogledati, kaj to pomeni? Najprej pri gradnji neke ceste je potrebno izpeljati
               podrobni prostorski načrt, če gre za neko investicijo. Prostorski načrt v glavnem
               pelje tako, sedaj za avtoceste Dars, za državne ceste DRSC ali občina kakor se pač
               dogovorijo, in potem je vsa projektna dokumentacija, ves postopek po Zakonu o
               graditvi objektov, po Zakonu o prostorskem načrtovanju, vendar se lahko zgodi, da
               kasneje kot je minister rekel, pri sami izvedbi se zgodi nekaj nepredviden dogodek,
               kjer je potrebno poseči izven območja, ki ga določa ta izvedbeni prostorski načrt in
               potrebno je ukrepati, ker investitor nima pravico posegati izven tega območja.
               Seveda, potrebno je potem izpeljati izvedbeni prostorski načrt in po navadi to izvede
               investitor, s tem, da se upoštevajo vsi predpisi iz tega področja. To zadevo samo
               poenostavlja, da gre hitreje. Znotraj tega so pa vsi sogostodajalci pač potrebno in
               vsi dajo svoje mnenje. Včasih se zgodi, da pri sami izvedbi gradnje določene ceste je
               pač potrebno poseči izven območja, zaradi deponije, dostopa, premostitve neke in
               investitor nima nobene pravice poseči, če nima ustrezno dovoljenje, tukaj je pa
               možno, da je potrebno dopolniti izvedbeni prostorski akt in tukaj se stvari samo
               poenostavljajo, da se pravico tem investitorjem, odvisno na katerem nivoju, ali
               državnem ali lokalnem nivoju, da se to pospeši, da se operativno stvari ne zapletajo
               tako kot sedaj, potem gradbišča stojijo kakšno leto in se dela škoda. Mislim, da je
               prav, da to samo pospešuje to zadevo. S spremembo osnovne sistemske zakonodaje, ki je
               nujno potrebna, tako ZPN načrt kot Zakon o graditvi objektov je tudi tam potrebno
               stvari poenostaviti, ker mislim, da se v tej situaciji, v kateri smo bi morali
               postaviti neke roke, da je potrebno prostorske načrte oziroma občinske prostorske
               načrte izpeljati v določenem roku, ne vem pol leta in da se gradbena dovoljenja
               pridobijo v roku parih mesecev ali enega meseca in vsem, potem podrediti tem ciljem.
               Mi smo tako prenormirani, da če ne bomo hitro ukrepali bomo šli, ne vem kam, nam bo
               vlak odpeljal. Poglejte infrastrukturo, železnice, ceste. Dolensko avtocesto se je
               umeščalo v prostor 15 let. Koliko je bilo študij narejenih, koliko je to stalo,
               koliko je zaslužilo nekih izvajalcev bi rekel brez haske in koliko se je denarja
               zmetalo stran. To je potrebno nujno presekati.</p>
               <p>Tukaj poslušamo že kar nekaj časa od opozicije, da je potrebna širša razprava,
               sistemsko reševanje. Saj ste se lotili v pravo smer, ampak ne na pravi način. Kaj to
               pomeni?  Kam bomo prišli? Ni
               več tega časa. Lahko, ni ravno ta dikcija prava, ampak je učinkovita in mi rabimo
               sedaj učinkovitost. Če imamo pa ne vem kakšne akademske nivoje sedaj spraševali, da
               bodo modrovali, pa ne vem, pet različnih pravnikov, dragi kolegi, časa ni več. Tisti
               kolegi, ki ste bili župani in tukaj nas je kar precej pa vemo, kakšne težave smo
               imeli in si ne želimo teh težav več. Investitorji gredo mimo. Ni več časa, kolegi, z
               opozicije. Mislim, da morate biti toliko uvidevni, da hočemo biti samo bolj
               operativni in ta člen brez bojazni. Nič škode ne dela, seveda bo pa to, vsaj upam, v
               sistemskem zakonu prostorsko načrtovanje in v graditvi objektov bolj konkretno
               določeno in to nič ne škodi. Hvala.</p>
            </sp>
            <sp xml:id="SDT6-OZIIP-nujna-9-2012-06-06.sp57">

               <speaker>PREDSEDNIK DANIJEL KRIVEC:</speaker>

               <p>Hvala lepa. Besedo je želel, Gašpar Gašpar Mišič.</p>
            </sp>
            <sp xml:id="SDT6-OZIIP-nujna-9-2012-06-06.sp58">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa, predsednik.</p>
               <p>Gospod Lah, ta člen ne rešuje tega problema tako široko kot ste opisoval, ampak nič
               hudega, je prav, da ste opisali. Jaz se strinjam z vami tudi v tem delu, da se
               poenostavijo vsi procesi in postopki, absolutno. Ampak veste kako je, gospod
               minister, morate razumeti. V Pozitivni Sloveniji smo opozicijska stranka in želimo se
               držati črke zakona in vas opozarjati, kar je naša domača naloga in iz tega
               preprostega razloga, če vam notri v zakonodajnem-pravnem mnenju oziroma če vam
               zakonodajno-pravna služba napiše, da se tukaj dotikamo tudi 2. člena ustave oziroma
               da se napovejo, zaradi načela pravne varnosti, kar je zapisano v 2. členu ustave. Če
               ugotovimo, da pomeni pregledana določba novega drugega odstavka 9. člena zakona o
               širitvi obsega oziroma vsebine gradnje objektov kot to določa sistemski Zakon o
               graditvi objektov in zlasti glede na razsežnost pomena pojma prostorska ureditev. To
               se pravi, ta pojem je pomemben, ki je po Zakonu o prostorskem načrtovanju opredeljen
               kot sklop usklajeno načrtovanih posegov v prostor. Gospod minister, čeprav se nam
               mudi, jaz razumem, da trije pravniki ali deset pravnikov, toliko različnih pravnih
               mnenja in strinjam se z vami, da ste rekel, da v Slovenji pristopamo s pravniki k
               reševanju težav in problemov nekje drugje, kjer so bolj napredni pa z inženirji.
               Tukaj bi vas jaz podprl, vendar nikamor se nam tako ne mudi, da ne bodimo jasnega. Če
               karkoli je spornega ali, dajte ovržt, dajte to zapisati. Če karkoli želite, ali je
               potrebno potem spremeniti Zakon o graditvi objektov ali je potrebno morda karkoli
               bolje pojasniti v sistemskem Zakonu o prostorskem načrtovanju. Samo previdni bi radi
               bili in ne bi radi, da se sprejemajo taki zakoni, ki bodo, potem v praksi, ko
               pričnete z izvedbo boste ugotovili, da je potrebna spret sprememba tega in onega
               člena zakona, tudi tega, ki ga danes sprejemamo. Zato so naša opozorila dobronamerna,
               želja in cilja so nam enaki tako opozicije kot pozicije, zagotovo, ampak, jaz nisem
               pravnik, vi ste pravnik. Tukaj imamo predstavnico zakonodajno-pravne službe, ki je
               tudi v dopolnilni obrazložitvi pojasnila, kaj je pomislek in mimo tega pač ne moremo,
               zato ta amandma ne morem umakniti. Jaz bi z veseljem, če bi mi korigirali ta zapis 4.
               člena morda kako drugače, s katerim bi se zakonodajno-pravna služba strinjala. Mi
               poslanke in poslanci, jaz mislim, da ne bi smeli iti mimo mnenja zakonodajno-pravne
               službe. Sicer pa, zakaj ga imamo, saj zakonodajno-pravna služba ni samo eden pravnik.
               V zakonodajno-pravni službi je kar nekaj pravnic in pravnikov in jaz nimam razloga,
               da jim ne bi verjel. Verjemite mi, spoštovane kolegice in kolegi, da bi radi, da se
               čim prej kaj naredi v tej državi in da vam odpremo priložnosti in vrata, da čim prej
               realizirate številne infrastrukturne projekte še posebej take projekte, ki zadevajo
               promet in logistiko. Zato, ne nasprotujemo, ampak želimo, ko sprejemamo zakone, ker
               smo tukaj v DZ prvi, ki jih moramo spoštovati, da ne bi sami kršili zakone, ki smo
               jih sami v državnem zboru v preteklosti tudi sprejeli. 
               </p>
            </sp>
            <sp xml:id="SDT6-OZIIP-nujna-9-2012-06-06.sp59">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Besedo je želela še Renata Brunskole. Preden pa dam besedo, kolegu Gašpar Gašpar
               Mišiču, glede Zakonodajno-pravne službe, to je mnenje. In v obrambo integritete
               poslancev moram le povedati, da smo v tem okviru pri odločanju na nek način neodvisni
               v veliki meri, tako da mnenje ni obvezujoče v takem smislu, kot ste vi zdaj
               predstavili in je treba vedno tudi razmisliti. Pa tudi v preteklosti niso bila vedno
               upoštevana mnenja Zakonodajno-pravne službe, da ne bo pomote.</p>
               <p>Gospa Renata Brunskole, izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp60">

               <speaker>RENATA BRUNSKOLE (PS PS):</speaker>

               <p>Da ne bi bilo nesporazuma. V prejšnjem mandatu smo v okviru tega odbora, takrat se je
               imenoval Odbor za promet, govorili o dokončanju dolenjskega kraka avtoceste. In kot
               je gospod Lah rekel v svoji razpravi, da je treba, in se strinjam z njim, zadeve
               poenostaviti, da se da pravico investitorjem in da ni več časa. Da je potrebna
               učinkovitost, ker investitorji gredo mimo. Hočemo biti bolj operativni, citirala sem
               vaše besede, gospod Lah. In če smo bolj konkretni, meni tu pride na misel, seveda,
               tudi želja iz Novega mesta proti Trebnjemu je, da bi še kje bila kakšna bencinska
               črpalka, da bi mogoče oživila cona Mirna peč, ki je ob avtocesti. Morda bi se tudi
               katero od teh zadev s 4. členom kaj rešilo. Vendar predlagam, da se oba zakona, tako
               o graditvi objektov kot o prostorskem načrtovanju, dopolnita, spremenita, ker to, kar
               nas opozarja Zakonodajno-pravna služba, vezano na preohlapnost, vezano na 2. člen
               ustave, sistemsko ureditev in dopustnost, dajmo to upoštevati. In ne bo nobenega
               problema, tudi mi želimo, da se zadeve pospešijo, je pa tu res naša bojazen, da bi se
               rado malo po domače našlo neke vrste luknjo v nekam zakonu in zadeve rešilo
               enostavneje.</p>
               <p>Podprla bom amandma k 4. členu, da se 4. člen črta in naj se pripravi, kot je
               minister povedal, v juliju je v načrtu sprejetje dopolnjene spremembe zakona in da se
               tam zadeve rešijo. In verjamem, da je gospe pravnici in ostalim, ki ste strokovnjaki,
               pravniki, v tem trenutku težko.</p>
            </sp>
            <sp xml:id="SDT6-OZIIP-nujna-9-2012-06-06.sp61">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Preden dam besedo ministru, še gospod Srečko Meh. Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp62">

               <speaker>SREČKO MEH (PS SD):</speaker>

               <p>Gospod predsednik, rekli ste, da ni treba upoštevati Zakonodajno-pravne službe, torej
               njihovega mnenja. V principu se s samo dikcijo pravzaprav strinjam. Poslanke in
               poslanci moramo odločiti, pri tem moramo upoštevati zakonodajo in se moramo opirati
               na tiste, ki to zakonodajo bolje poznajo kot mi. Ampak, oprostite, taista služba, se
               pravi, ministrstvo, ki je predlagalo spremembe zakona, ima prav tako zakonodajno
               službo, kot jo imamo mi. In prav bi bilo, da v teh postopkih ti dve službi prideta do
               približno enotnega zaključka. Mislim, da bi bilo to dobro in prav. V izogib vsemu,
               kar bi se kasneje zgodilo, bi ne imeli teh dilem, ali lahko nekaj naredimo prav ali
               ne naredimo prav. In zdaj, če rečem, da sem za poenostavitev postopkov - prvi sem za
               to, da bi tako rekli, ne glede na to, da sem v opoziciji ali poziciji, upam, da bom
               kmalu spet v poziciji, če bom še kdaj poslanec, in da se bom potem, kot pravijo,
               "leta se obračajo" in si potem vedno lahko tudi v tej situaciji. Saj ne gre za to,
               ali zdaj mi nasprotujemo poziciji. Ne gre za nasprotovanje, gre preprosto za to, da
               razčistimo tisto, kar nam je nekdo povedal in kar bo še v naslednjih členih prišlo.
               To je moja izključna, recimo, skrb pri celi tej zadevi in redkokdaj bom nasprotoval
               izključno zaradi nasprotovanja. Hvala lepa.</p>
            </sp>
            <sp xml:id="SDT6-OZIIP-nujna-9-2012-06-06.sp63">

               <speaker>PREDSEDNIK DANIJEL KRIVEC:</speaker>

               <p>Hvala še za to vaše mnenje. Mislim, da se strinjava. Mogoče, preden dam besedo
               gospodu ministru, je treba vseeno, kar je minister opozoril, brati 9. člen v celoti,
               ne samo v kontekstu druge alineje. Druga alineja se ukvarja  samo s fazo gradnje, ko že gradbišče
               funkcionira. Vi pa ves čas govorite še o projektiranju, o umeščanju in tako naprej.
               Če berete 9. člen od začetka do konca, in tako se tudi bere, ne pa posamezne alineje,
               daje ta nov predlog, ki je v razpravi, možnost poenostavitve in pospešitve gradnje že
               v tisti fazi, ko se gradbišče odpre; tako sem jaz razumel intenco tega člena.</p>
               <p>Zdaj dajem besedo še Gašpar Gašpar Mišiču.</p>
            </sp>
            <sp xml:id="SDT6-OZIIP-nujna-9-2012-06-06.sp64">

               <speaker>GAŠPAR GAŠPAR MIŠIČ (PS PS):</speaker>

               <p>Predsednik, hvala.</p>
               <p>Torej, če je temu tako, potem je moje vprašanje, ki ga naslavljam spet na
               Zakonodajno-pravno službo Državnega zbora, ali ste prebrali 9. člen v celoti in ali
               je vaše mnenje temelj upoštevanja celotnega člena, ali ste prebrali samo nekaj
               odstavkov. Glejte, ne moremo se delati norca iz ne vem koga, zato ker se mi zdi, da
               je pravilno in pravično, da Zakonodajno-pravna služba upošteva celoten zakon in
               celoten obseg 9. člena in ne le drugega oziroma tretjega odstavka. Zato resno
               postavljam vprašanje - prosim Zakonodajno-pravno službo, da pojasni, kako so prišli
               do svojega mnenja oziroma ugotovitve, ki so nam jo poslali včeraj v toku dneva in smo
               jo v poslanski skupini skrbno proučili in želimo ravnati odgovorno. Smo za
               poenostavitev, še enkrat poudarjam, smo, vendar ne na račun kršenja zakonodaje,
               drugih dveh sistemskih zakonov. Če je treba, spremenimo še tista druga dva sistemska
               zakona in bo stvar urejena. Vendar radi bi imeli jasno sliko, nočemo kršiti zakonov.
               Glejte, ne moremo se vedno sklicevati na pretekle sklice, da tudi v preteklih sklicih
               Državni zbor ni upošteval mnenja Zakonodajno-pravne službe. Potem pa jo v smeri
               racionalizacije lahko tudi ukinemo! Kaj jo potem potrebujemo, če je ne upoštevamo?!
               Mi potrebujemo Zakonodajno-pravno službo, saj vendar brez nje ne moremo pravilno
               funkcionirati! In to, kar je gospod Meh predlagal, podpiram - da je treba uskladiti
               mnenje Zakonodajno-pravne službe Državnega zbora in Zakonodajno-pravne službe Vlade
               oziroma vašega ministrstva, in bi bila stvar končana.</p>
               <p>Zdaj pa res, gospod predsednik, prosim predstavnico Zakonodajno-pravne službe, da nam
               vsem skupaj pojasni, na kakšni osnovi so podali svoje mnenje.</p>
            </sp>
            <sp xml:id="SDT6-OZIIP-nujna-9-2012-06-06.sp65">

               <speaker>PREDSEDNIK DANIJEL KRIVEC:</speaker>

               <p>Hvala. Ne vem, če lahko ukazujem Zakonodajno-pravni službi, ampak bi prosil mogoče za
               kratek odgovor, potem pa beseda ministru.</p>
            </sp>
            <sp xml:id="SDT6-OZIIP-nujna-9-2012-06-06.sp66">

               <speaker>MAG. SAŠA BRICELJ PODGORNIK:</speaker>

               <p>Hvala za besedo.</p>
               <p>No, še enkrat. Seveda smo prebrali člen v celoti in še kakšnega drugega zraven.
               Seveda še vedno velja ta drugi odstavek, ki postane tretji odstavek. Je pa dejstvo,
               da se z novim drugim odstavkom dodaja nova določba, ki opredeljuje obseg gradnje
               javne ceste širše in vključuje tudi izvedbo povezanih prostorskih ureditev. Kaj so pa
               te povezane prostorske ureditve, pa ni točno določeno in opredeljeno, glede na to, da
               je ta pojem "prostorska ureditev" po Zakonu o prostorskem načrtovanju, kot sem že
               dejala, opredeljen zelo na široko.</p>
            </sp>
            <sp xml:id="SDT6-OZIIP-nujna-9-2012-06-06.sp67">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Besedo dajem še ministru za končno pojasnilo, preden preidemo na glasovanje.</p>
            </sp>
            <sp xml:id="SDT6-OZIIP-nujna-9-2012-06-06.sp68">

               <speaker>ZVONKO ČERNAČ:</speaker>

               <p>Hvala lepa.</p>
               <p>Pri načrtovanju, projektiranju, gradnji in vzdrževanju teh prostorskih ureditev iz
               predhodnega odstavka je treba spoštovati zakonodajo, ki to določa, kar je zapisano v
               sedanjem novem tretjem odstavku 9. člena, prejšnjem drugem odstavku. Tako tu nimam
               česa drugega dodati. Spoštovanje ustave in zakona seveda ni pridržano samo opoziciji,
               ampak se moramo po tem ravnati vsi. Tudi ni Zakonodajno-pravna služba ne Državnega
               zbora ne našega ministrstva nad ustavo in zakonom. Tudi v bodoče se bodo dogajale
               različne interpretacije, temu se ne bomo mogli izogniti, tako je pač življenje. In
               tudi v tem primeru povsod tam, kjer so te pripombe smiselne in sprejemljive, sta se
               službi uskladili, ampak so bile povzete, kar sem povedal na začetku, v obliki
               amandmajev k spremembah tega zakona.</p>
               <p>Na koncu bi rekel, da niti ne gre mogoče za toliko formalno vprašanje pri tej
               spremembi. Mislim, da gre mnogo bolj za strokovno vprašanje. In mogoče je problem pri
               tej interpretaciji se zgodil ravno zaradi tega, ker se je dalo prevelik poudarek tej
               formalnosti.  Če bi se ta
               interpretacija dogajala na neki strokovni ravni, verjetno te dileme ne bi bilo. Tako
               da mnenja Zakonodajno-pravne službe Državnega zbora, ne moremo reči, da ga nismo
               upoštevali. Upoštevali ga ne bi, če bi šli mimo tega in rekli, kot da tega ni.
               Mislim, da s tem, ko smo pojasnili, zakaj menimo, da ta določba ni problematična, smo
               to mnenje upoštevali in tudi povedali argumente, zakaj menimo, da ni problematična.
               In daleč od tega, da bi ta člen, spoštovana gospa Brunskole, rešil vse prostorske
               krče v tej državi. Medklic, super bi bilo, če bi jih, vendar jih ne more, ker je
               omejeno na zelo majhno in zelo ozko področje. In, glejte, nobena strahota se zaradi
               te spremembe ne bo zgodila, nobena! Mi smo, moram reči, tudi sam sem že v prejšnji
               praksi, zdaj pa toliko bolj, ker sem malo bliže tem službam, soočen z nekim groznim
               strahom, kaj se bo zgodilo, če nekaj spremenimo. Če nekaj malo olajšamo, če nekaj
               malo bolj sprostimo, kaj se bo pa sedaj zgodilo? Zdaj bo pa neka groza se zgodila v
               prostoru. Vam povem zelo enostaven primer. Pred časom sem spremenil tehnične smernice
               za urejanje krožišč. Ena stvar, relativno majhna in enostavna, in grozni strahovi,
               kaj se bo pa zdaj zgodilo, če bomo namesto stalnih ureditev v relativno kratkem času
               leta in pol uredili mnoge kritične prometne rešitve, za katere nimamo denarja, da bi
               jih uredili na stalen način, ker smo neko ureditev spremenili, da je pač ta začasnost
               malo daljša, kot je bila do zdaj šest mesecev. Nič se ne bo zgodilo, glejte, nekaj
               pozitivnega se bo zgodilo - nesreč ne bo toliko tam, ljudje ne bodo umirali in tako
               naprej. In to, mislim, da bi nekako moralo pri tem prevagati.</p>
               <p>Jaz sem tudi glede te določbe trdno prepričan, da se tudi tu ne bo nič strašnega
               zgodilo. Vprašanje, v koliko primerih bo sploh uporabljena. Vendar, če bo do takega
               primera prišlo v bodoče, pa ne bo več problemov. To, kar je bilo omenjeno, ne bo
               gradbišče stalo pol leta ali pa še več.</p>
            </sp>
            <sp xml:id="SDT6-OZIIP-nujna-9-2012-06-06.sp69">

               <speaker>PREDSEDNIK DANIJEL KRIVEC:</speaker>

               <p>Hvala še za ta dodatna pojasnila.</p>
               <p>Še zadnjič dajem besedo gospe Renati Brunskole, potem preidemo na glasovanje.</p>
            </sp>
            <sp xml:id="SDT6-OZIIP-nujna-9-2012-06-06.sp70">

               <speaker>RENATA BRUNSKOLE (PS PS):</speaker>

               <p>Želela bi samo še en odgovor. Če je možno dati kakšen konkreten primer, gospod
               minister, kaj bo ta sprememba, ta 2. točka, konkretno v Sloveniji, kjerkoli, lahko je
               to v Postojni, lahko je to na dolenjskem kraku, lahko v Pomurju, rešila. Recimo, ali
               gre mogoče - zanima me namreč, vezano na Zakonodajno-pravno službo in opozorila,
               nedoločnost predpisov, preohlapnost, pa tudi z vidika nadzora in transparentnosti,
               ali bo ta zadeva, kot pravimo, bp, brez problemov, vse v redu. In ali gre tu, ne vem,
               saj bom zdaj laično nekaj rekla, ali gre tu, vezano na gradnjo javne ceste, obsega
               celovite izvedbe gradnje objektov, vključno z izvedbo povezanih prostorskih ureditev,
               potrebnih za njeno realizacijo. Še enkrat sem to prebrala. Primer. Z gospodom Lahom
               se peljeva iz Novega mesta proti Ljubljani. Tam so, recimo, na Biču hišice. Če bi se
               tam urejala cesta, ali bi s tem tudi povezana celovita izvedba gradnje objekta ali
               potencialno tudi odstranitve tistih hišic, tudi to lahko bilo, vprašam.</p>
            </sp>
            <sp xml:id="SDT6-OZIIP-nujna-9-2012-06-06.sp71">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Gospod minister, izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp72">

               <speaker>ZVONKO ČERNAČ:</speaker>

               <p>Ne, te bojazni ni. Vemo, kakšna je zakonodaja na tem področju. Konkreten primer, kaj
               pomeni ta sprememba, je zapisan v obrazložitvi k temu členu in je bil ponovljen,
               mislim, da s strani enega od poslancev, enega od primerov sem omenil sam. Eden od
               primerov, ki se zna zgoditi mogoče v bodoče, je, da bo treba na določenem delu traso
               malo spremeniti, pa bo potem lažje mogoče to narediti, manjša odstopanja. Ne pomeni
               pa tega, da bo zaradi tega povoženo prostorsko načrtovanje in zakonodaja glede
               graditve objektov.</p>
            </sp>
            <sp xml:id="SDT6-OZIIP-nujna-9-2012-06-06.sp73">

               <speaker>PREDSEDNIK DANIJEL KRIVEC:</speaker>

               <p>Hvala še za ta dodatna pojasnila.</p>
               <p>Prehajamo na glasovanje o amandmaju k 4. členu, ki ga je vložil Gašpar Gašpar Mišič v
               imenu Poslanske skupine Pozitivne Slovenije kot amandma odbora; kot rečeno,
               ministrstvo tega ne podpira. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>V razpravo dajem 5. člen, ki ni amandmiran.  Odpiram razpravo o 5. členu. Želi kdo razpravljati?
               Gospod Meh, izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp74">

               <speaker>SREČKO MEH (PS SD):</speaker>

               <p>V 5. členu je napisano, da za izvedbo investicijskih vzdrževalnih del in vzdrževalnih
               del v javno korist se investicijska dokumentacija ne izdeluje, razen dokumenta o
               identifikaciji investicijskega projekta in poročila o izvajanju investicije. V eni
               fazi se mi zdi to smotrno. In če je to to, je potem moje edino vprašanje pri 5.
               členu, na kakšen način se tu izvede javno naročilo in kontrola. Namreč, vendar je
               treba za investicijo imeti več kot samo dokument o identifikaciji investicijskega
               projekta, treba je imeti vsaj popis del in narediti - tudi če imamo zelo nujne
               postopke, lahko plazov ali karkoli, je tu vseeno treba kaj več kot pa to, kar je tu
               napisano. V bistvu se mi zdi kot operativcu to izjemno smotrno, je pa seveda problem
               potem kontrole javnega naročila in izvedbe. Hvala lepa.</p>
            </sp>
            <sp xml:id="SDT6-OZIIP-nujna-9-2012-06-06.sp75">

               <speaker>PREDSEDNIK DANIJEL KRIVEC:</speaker>

               <p>Hvala za vprašanje.</p>
               <p>Gospod minister, izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp76">

               <speaker>ZVONKO ČERNAČ:</speaker>

               <p>Hvala lepa za priložnost, da to pojasnim. Nič se ne spreminja, kar se tiče javnega
               naročanja, zakon o javnih naročilih opredeljuje postopke, in tudi ne, kar se nadzora
               tiče. Normalno, da morajo biti dela popisana, zelo natančno ovrednotena in tudi
               kontroling v smislu nadzora izvedbe teh del. Gre samo za to, da ni treba obširne
               dokumentacije, ki v teh primerih ni potrebna, z vsemi možnimi načrti, izdelovati.</p>
            </sp>
            <sp xml:id="SDT6-OZIIP-nujna-9-2012-06-06.sp77">

               <speaker>PREDSEDNIK DANIJEL KRIVEC:</speaker>

               <p>Hvala za pojasnilo.</p>
               <p>Želi še kdo razpravljati o 5. členu? <stage>(Ne.)</stage> Razpravo zaključujem o 5. členu.</p>
               <p>Prehajamo na 6. člen in amandma k 6. členu, ki je bil vložen s strani koalicijskih
               poslanskih skupin in v skladu z mnenjem Zakonodajno-pravne službe. Odpiram razpravo.
               Želi kdo razpravljati o 6. členu in amandmaju? Gospa Renata Brunskole.</p>
            </sp>
            <sp xml:id="SDT6-OZIIP-nujna-9-2012-06-06.sp78">

               <speaker>RENATA BRUNSKOLE (PS PS):</speaker>

               <p>Prosila bi samo odgovor, glede na to, da smo prejeli tudi pošto, kar ste že na
               začetku, gospod predsednik, povedali, tudi s strani Darsa stališče in njihov predlog.
               Zanima me v zvezi s 6. členom predloga zakona, če lahko daste odgovor, ali
               ministrstvo oziroma Zakonodajno-pravna služba - tu namreč piše, da Dars ocenjuje, da
               je določitev cenika za naloge presojevalcev varnosti cest manj primerna rešitev. In
               Dars predlaga ureditev, ki je poznana za projektante v okviru IZS in ZAPS, vemo, kaj
               te kratice pomenijo, torej s strani strokovnjakov tega področja. Prosim za
               odgovor.</p>
            </sp>
            <sp xml:id="SDT6-OZIIP-nujna-9-2012-06-06.sp79">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Besedo ima gospod Srečko Meh.</p>
            </sp>
            <sp xml:id="SDT6-OZIIP-nujna-9-2012-06-06.sp80">

               <speaker>SREČKO MEH (PS SD):</speaker>

               <p>V principu je 6. člen prav tako dober, če vendar zdaj cenik, ki ga določi
               ministrstvo, pristojno za promet, to pomeni, da je ta cenik določen vnaprej, da je,
               na primer, dogovorjen. Seveda pa se mi zdi, da je vendar treba tu - ali je potrebno
               tu javno naročilo za ocenjevalca oziroma presojevalca in na kakšen način se potem to
               izvede, če imamo cenik. Se pravi, da lahko kogarkoli določimo za tega presojevalca,
               in ta presojevalec potem ni podvržen ali je podvržen javnemu naročanju. Hvala
               lepa.</p>
            </sp>
            <sp xml:id="SDT6-OZIIP-nujna-9-2012-06-06.sp81">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Želi še kdo, preden dam besedo gospodu ministru? <stage>(Ne.)</stage> Izvolite, gospod minister.</p>
            </sp>
            <sp xml:id="SDT6-OZIIP-nujna-9-2012-06-06.sp82">

               <speaker>ZVONKO ČERNAČ:</speaker>

               <p>Hvala lepa.</p>
               <p>Glede pripombe, ki je bila posredovana s strani Darsa. Poenostavljeno povedano, je
               pripomba v tej smeri, da bi si izvajalci sami določali cene.  Tako, da mislim, da je bolj primerno, da je nek
               kontrolnik nad tem. Saj ne rečem, da niso ti predlogi, ki jih bodo posredovale
               zbornice, dobri, ampak mislim, da je prav, da se vseeno med tem opravi neka presoja,
               in da se na koncu onemogoči neko pretirano vrednotenje storitev, kjer tam ni
               potrebno. In mislim, da je ministrstvo tisti organ, ki je dolžno to narediti.</p>
               <p>Kar se tiče izbire. Tisti, ki izpolnjujejo pogoje, predpostavljam, da bodo na podlagi
               nekega javnega tenderja vpisani v nek register. Na podlagi določenih cen bodo
               opravljali svoje storitve, kar pomeni, da bo ta nabor javno odprt in dana možnost
               tistim, ki te pogoje izpolnjujejo, pod vsem enakimi kriteriji.</p>
            </sp>
            <sp xml:id="SDT6-OZIIP-nujna-9-2012-06-06.sp83">

               <speaker>PRDSEDNIK DANIJEL KRIVEC:</speaker>

               <p>Hvala za ta dodatna pojasnila. Želi še kdo razpravljati k temu členu in amandmaju? Ne
               želi. Potem prihajamo na glasovanje o amandmaju k 6. členu poslanskih skupin
               koalicije, ki je bil pripravljen v skladu z mnenjem Zakonodajno-pravne službe.
               Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Ugotavljam, da je amandma k 6. členu sprejet.</p>
               <p>Prehajamo na razpravo o 7. členu in amandmaju k 7. členu, ki so ga vložile poslanske
               skupine koalicije v skladu z mnenjem Zakonodajno-pravne službe. Kdo želi
               razpravljati? Izvolite. Gospa Alenka Pavlič.</p>
            </sp>
            <sp xml:id="SDT6-OZIIP-nujna-9-2012-06-06.sp84">

               <speaker>ALENKA PAVLIČ (PS PS):</speaker>

               <p>Hvala lepa. Tokrat bo pozicijska stranka Pozitivna Slovenija pozdravila amandma k 7.
               členu, saj se strinjamo s širitvijo delokroga oziroma nalog nacionalnega centra za
               opravljanje prometa, ki s spremembo 2. odstavka 104. člena zajema tri vsebinska
               področja. Dejavnosti v zvezi z opravljanjem prometa na državni ravni, kar vključuje
               široka pooblastila za nadzor, usmerjanje in usklajevanje, vključno z odločanjem o
               potrebnih ukrepih. Dejavnosti na lokalni ravni, ker obsega pridobivanje informacije o
               ukrepih ter predlaganje drugih ukrepov, spreminjanje predloženih ukrepov oziroma
               odločanje o novih ukrepih. Sodelovanje pri mednarodnem načrtovanju in opravljanju
               prometa, na primer prometni dogodek na območju dveh ali več držav. Prav tako se
               strinjamo, da se delo v nacionalnem centru za opravljanje prometa vključujejo tudi
               tiste občine, ki že imajo organiziran center za nadzor nad prometom. Trenutno sta to
               mestni občini Ljubljana in Maribor, ki že sodelujeta v okviru PIC. Uprava za zaščito
               in reševanje, zlasti ob izrednih dogodkih. Javni zavod RTV Slovenija, ki po Zakonu o
               RTV Slovenija izvaja javno službo radijske in televizijske dejavnosti, pa zagotavlja
               celovito obveščanje javnosti.</p>
               <p>Moram povedati, ravno ko sem pri besedi, bi želela glede na tematiko cest, ministra
               opomniti tudi, da še iz hearinga dolguje odgovor na vzdrževanje državnih cest in to
               bi tudi v kratkem želela ta odgovor pridobiti. Mislim, da je že nekaj časa, in da na
               to vprašanje ne bo preveč težek odgovor. Hvala.</p>
            </sp>
            <sp xml:id="SDT6-OZIIP-nujna-9-2012-06-06.sp85">

               <speaker>PRDSEDNIK DANIJEL KRIVEC:</speaker>

               <p>Hvala. Želi še kdo razpravljati o amandmaju in 7. členu? Vidim, da ne. Potem
               zaključujem razpravo in dajem amandma k 7. členu poslanskih skupin koalicije na
               glasovanje. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma k 7. členu sprejet.</p>
               <p>Prehajamo na razpravo k 8. členu in amandmaju, ki je bil vložen s strani Poslanske
               skupine Pozitivne Slovenije oziroma Gašpar Gašpar Mišiča kot predlog za amandma
               odbora k temu členu. Odpiram razpravo. Želi kdo razpravljati? Gospod Gašpar Gašpar
               Mišič, izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp86">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa. Torej tudi tukaj, gospod minister, bomo prosili za podrobnejše pojasnilo.
                   Rad bi opozoril oziroma v
               Pozitivni Sloveniji bi radi opozorili na nekatere sporne rešitve in sicer, na določbo
               zakona, ki določa, da Nacionalni center za opravljanje prometa deluje v prostorih
               nadzornega centra Dragomelj, ki je v lasti Republike Slovenije. Zakonodajno-pravna
               služba Državnega zbora opozarja, da po svoji vsebini ne predstavlja zakonske
               materije, zato v zakon kot osrednji splošni akt, ki naj bi urejal le poglavitna in
               temeljna vprašanja na določenem pravnem področju, ne sodi. Sami pa bi opozorili, da
               določba omogoča nacionalizacijo stavbe, regionalnega nadzornega centra Ljubljana,
               torej Darsa, gradbena dela v Dragomlju so se začela z rušitvijo stare osnovne šole,
               avgusta 2008, center pa je z delom na novi lokaciji začel v začetku decembra 2009.
               Skupna investicijska vrednost gradbenih del tehnološke opreme in postavitve
               komunikacijskega vozlišča je takrat znašala 11,9 milijona evrov. Novi regionalni
               Nadzorni center v Dragomlju je bil zasnovan tako, da ga je bilo mogoče nadgraditi v
               državni center za opravljanje s prometom, ki so ga takrat sestavljali nadzorni center
               DRSC, glavni nadzorni center Darsa, prometno informacijski center za državne ceste in
               predstavniki policije. Družba Dars je res v 100% lasti Republike Slovenije. Podjetje
               ima položaj delniške družbe kot gospodarske družbe po zakonu, ki ureja gospodarske
               družbe. Edina ustanoviteljica in delničarka družbe je Republika Slovenija, ki jo na
               podlagi zakona o upravljanju kapitalskih naložb Republike Slovenija zastopa agencija
               za upravljanje kapitalskih naložb Republike Slovenije. Kljub temu da je Dars družba v
               državni lasti, bi radi opozorili, da mora država za uporabo nadzornega centra
               Dragomelj, z Darsom skleniti ustrezen dogovor, in da so prenosi lastništva z zakonom
               na način, kot ga predlaga Vlada v nasprotju s pravili korporativnega upravljanja in
               predpisi o pridobivanju, razpolaganju in opravljanju s stvarnim premoženjem države in
               občin. Poleg tega bi radi opozorili, da veljavni zakon določa, da pri izvajanju nalog
               nacionalnega centra za upravljanje prometa lahko sodelujejo tudi drugi upravljavci
               cest, ker z ministrstvom pristojni za promet v ta namen sklenejo sporazum. Te
               spremembe pa sicer, če odmislimo nacionalizacijo nadzornega centra določajo, da vsi
               sodelujoči subjekti lahko prostore nacionalnega centra, opravljanje prometa,
               uporabljajo brezplačno, morajo pa sodelovati pri poravnavanju obratovalnih stroškov.
               Minister pristojen za promet bo podrobneje uredil delovanje centra in sodelovanje
               vseh udeležencev udeleženih subjektov, kar pomeni, da bo pristojni minister namesto
               pogodbenega oziroma sporazumnega odnosa, kot ga določa veljavni zakon, z oblastnim
               aktom določil način in obseg sodelovanja vseh udeležencev, in da bo država oziroma
               pristojno ministrstvo stroške delovanja nacionalnega centra za opravljanje v prometu,
               prevalila na vse subjekte, ki bodo morali obvezno sodelovati, kar pa se nam zdi
               nesprejemljivo, saj bo država na primer naložila nove obveznosti občinam in
               subjektom, ki za občine opravljajo nadzor nad prometom. Na primer, samo če vzamemo v
               mestni občini Ljubljana center za upravljanje prometa oziroma nadzorni center,
               katerega namenja nadzor in vodenje semaforiziranih križišč in prehodov za pešce
               nadzor območij umirjenega prometa, videonadzora, prometnih tokov in nadzorstvenih
               območij upravlja družba Javno podjetje LPT d. o. o.. Torej gospod minister, je treba
               pojasniti nekaj, glede na to, da je, mislim da leta 2010 država ta objekt oziroma
               območje, zemljišče, prenesla na družbo Dars. Zemljiško-knjižno je res lastnica
               država, vendar v knjigah, poslovnih knjigah družbe Dars je to njihova lastnina,
               njihovo osnovno sredstvo. Torej je treba to razmerje urediti predhodno, sicer se
               utegne zgoditi res ta nacionalizacija in ker je temu tako, smo v Pozitivni Sloveniji
               pripravili amandma in smo predlagali črtanje tega člena, ker je itak v 7. členu že
               pravilno vse opisano in razširjeno, kaj ta nacionalni center naj bi  opravljal oziroma počel. In to smo tudi, kot
               ste razumeli našo kolegico Alenko Pavlič, v Pozitivni Sloveniji pozdravili. Tu bi pa
               res prosil, da mi pojasnite zakaj pravzaprav gre in ali je res to tako, kot sem vam
               jaz predstavil. Hvala lepa.</p>
            </sp>
            <sp xml:id="SDT6-OZIIP-nujna-9-2012-06-06.sp87">

               <speaker>PREDSEDNIK DANIJEL KRIVEC:</speaker>

               <p>Hvala za vaše mnenje. Opozoril bi samo za to, da ne gre za predlog o črtanju člena,
               ampak o črtanju odstavka. Odpiram razpravo, če želi še kdo, preden dam besedo
               ministru. Gospod minister, izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp88">

               <speaker>ZVONKO ČERNAČ:</speaker>

               <p>Najprej gospe Alenki Pavlič, bom posredoval pisno odgovor. Hvala, da ste me spomnila.
               Glede nadzornega centra za upravljanje prometa. Ne gre za nobeno nacionalizacijo.
               Sami ste ugotovili, da je lastništvo vpisano na Republiko Slovenijo, in tudi prav je
               tako. Nadzorni center mora ostati v lasti Republike Slovenije. Ne glede na to, kaj se
               bo v bodoče v kateremkoli obdobju perspektivno dogajalo z družbo Dars. Družba Dars pa
               je v sto odstotni lasti države, vendar na zemljiščih na katerih potekajo avtoceste
               ima samo stavbno upravičenje. Ni lastnica teh zemljišč. Ravno zaradi tega, ker gre za
               družbo, ki opravlja neke storitve in ki je neke vrste upravljavec tega omrežja. Jaz
               moram reči, da osebno ne vidim nekega problema s tem, da to dejstvo, ki že stoji in
               ki je vpisano v zemljiški knjigi zapišemo tudi v zakon. Tudi zaradi tega, da
               nacionalni center za upravljanje prometa ohrani svojo pozicijo, še posebej glede na
               naloge, ki jih bo v bodoče opravljal in kjer gre za naloge, ki niso povezane samo z
               avtocestnim omrežje. Če se je pojavilo to neskladje v bilancah pri posameznih
               podjetjih oziroma konkretno pri Darsu, ga bo pač potrebno odpraviti. Bo pač potrebno
               te bilančne stvari urediti. V nobenem primeru pa, po mojem mnenju, ne bi bilo dobro,
               da nacionalni center za opravljanje prometa ne ostane trajno del te splošne
               infrastrukture, se pravi last Republike Slovenije. In zaradi tega, da ne bi prihajalo
               do takih ali drugačnih poskusov v prihodnje, ali celo sporov, ki so, po moje,
               nepotrebni in neproduktivni, jemljejo energijo, smo predlagali, da se to jasno in
               nedvoumno zapiše v zakon. Mislim, da je mogoče za spoštovati to mnenje, da je v
               določeni meri mogoče malo formalno neobičajno, vendar pa so tudi v nekaterih drugih
               primerih določbe, ki na podoben način opredeljujejo lastništva. Recimo, imate primer
               zakona, ki je bil sprejet že davno pred leti, slučajno sem se ga sedaj spomnil, v
               Slovenski akademiji znanosti in umetnosti, ki je določil, da je Slovenska akademija
               znanosti in umetnosti lastnica vseh nepremičnin, ki jih poseduje v trenutku, ko je
               bil ta zakon sprejet. Se pravi, da imamo neko primerljivo določbo. V tem primeru
               mislim, da ni nič narobe, če določimo, da je lastnica tega Republika Slovenija, ker
               je v Zemljiški knjigi kot taka vpisana.</p>
            </sp>
            <sp xml:id="SDT6-OZIIP-nujna-9-2012-06-06.sp89">

               <speaker>PREDSEDNIK DANIJEL KRIVEC:</speaker>

               <p>Hvala za pojasnila. Besedo želi Gašpar Gašpar Mišič.</p>
            </sp>
            <sp xml:id="SDT6-OZIIP-nujna-9-2012-06-06.sp90">

               <speaker>GAŠPAR GAŠPAR MIŠIČ (PS PS):</speaker>

               <p>Hvala, gospod predsednik, tudi gospod minister za pojasnila. Vendar podjetje ima
               položaj delniške družbe kot gospodarske družbe po zakonu o urejanju gospodarskih
               družb. To se pravi, če jaz kot podjetnik neko nepremičnino dam kot stvarni vložek v
               družbo d.o.o. in ne opravim zemljiškoknjižnega prenosa, družba, moj d.o.o. vnese,
               opravi z računovodskim knjiženjem v poslovne knjige in vodi to, kot osnovno sredstvo
               v kakršnikoli obliki, naložbena nepremičnina ali kakorkoli drugače. Ne morem jaz kot
               fizična oseba potem reči, da to je še vedno moje, moja last. Jaz lahko to z določenim
               formalno pravnim postopkom in pravnim aktom uredim in vzamem nazaj nepremičnino, ki
               sem jo dal v gospodarsko družbo kot stvarni vložek.  In to je tisto, kar mene osebno moti. In to je tisto zaradi
               česar vlagam in v Pozitivni Sloveniji vlagamo amandma. Vi dajte najprej urediti
               razmerje. Res je, da je država sto odstotna lastnica družbe Dars. Uredite
               formalnopravno razmerje z Darsom, sicer pa je Dars investiral sredstva, svoja
               sredstva v konkretno lokacijo, v konkreten objekt. In zakaj potem država z zakonom to
               ureja, zakaj prehiteva, če je vse formalnopravno urejeno. Saj država je itak lastnica
               Darsa. Saj nimate kaj izgubiti. Pa tudi ne predstavlja ključne materije, vas tudi
               opozarja Zakonodajno-pravna služba Državnega zbora, da ne sodi v sam zakon. Torej,
               nič ne bomo izgubili, če to določbo oziroma ta odstavek črtamo iz predloga zakona. In
               prosil bi vas, da mi pojasnite prav ta proces, kot sem vam jaz opisal v primeru, če
               jaz kot lastnik dam stvarni vložek v gospodarsko družbo, ne morem kot fizična oseba
               govoriti, da sem še vedno lastnik nečesa. Ne, moja lastninska pravica je prenehala,
               formalnopravno ja, četudi nisem opravil vknjižbo v Zemljiško knjigo na ime
               gospodarske družbe v katero sem vložil stvarni vložek.</p>
            </sp>
            <sp xml:id="SDT6-OZIIP-nujna-9-2012-06-06.sp91">

               <speaker>PREDSEDNIK DANIJEL KRIVEC:</speaker>

               <p>Hvala še za to dodatno. Želi še kdo razpravljati? Gospod Ljubo Žnidar.</p>
            </sp>
            <sp xml:id="SDT6-OZIIP-nujna-9-2012-06-06.sp92">

               <speaker>LJUBO ŽNIDAR (PS SDS):</speaker>

               <p>Samo kratko pojasnilo v informacijo. Dve leti nazaj je Republika Slovenija prenesla
               vso lastnino, tako zemljiško kot z objekti na Dars. In seveda ima tudi kot lastnik,
               Republika Slovenija ima tudi pravico, da konkretno tudi ta primer ven izvzame. Takrat
               ni bilo nobenih pomislekov, ko se je to imetje preneslo na Dars, pa tudi sedaj, ko se
               osporava, ko je delniška družba. To se pravi, da če gre za input gre tudi output. To
               se pravi, gre za enakost sorazmernosti. Takrat ni bilo nobene dileme, ko je Republika
               Slovenija prenesla. In tudi ni šlo to iz naslova sredstev Darsa, tako da se razumemo.
               In je prenesla vse premoženje, lastninsko, na Dars.</p>
            </sp>
            <sp xml:id="SDT6-OZIIP-nujna-9-2012-06-06.sp93">

               <speaker>PREDSEDNIK DANIJEL KRIVEC:</speaker>

               <p>Hvala. Želi še kdo? Gašpar Gašpar Mišič.</p>
            </sp>
            <sp xml:id="SDT6-OZIIP-nujna-9-2012-06-06.sp94">

               <speaker>GAŠPAR GAŠPAR MIŠIČ (PS PS):</speaker>

               <p>Razumem to razlago. Ni sporno in jaz ne oporekam pravici države, da vrne. Vendar pred
               sprejemom tega zakona in zapisom tega besedila v zakon, kakor navaja tudi
               Zakonodajno-pravna služba ni materija, ki bi sodila v sam zakon, ampak jaz pravim, da
               je potrebno, da ministrstvo predhodno uredi s formalnopravnim aktom to razmerje in to
               lastnino, premoženje, ki je prenesla na kakršenkoli način, obstaja pravni akt s
               katerim je prenesla lastnino. Ni pa sprememba v Zemljiški knjigo nihče opravil. Ampak
               dajte to narediti, nič ni narobe. Samo tu je napaka v korakih oziroma mi smo eno fazo
               izpustili. Mi gremo v zakon in na podlagi tega utegne nastati nepotreben konflikt
               oziroma spor zaradi morebitnega kršenja drugega zakona. In zato minister, če smo
               čisto realni, jaz smatram, da bi bilo po pravilnem postopku, najprej potrebno urediti
               razmerje med Darsom in ministrstvo oziroma državo in šele nato v zakon. V zakon ga
               niti ne potrebujemo zapisati, ker nima smisla, ker ni materija, ki sodi v zakon.</p>
            </sp>
            <sp xml:id="SDT6-OZIIP-nujna-9-2012-06-06.sp95">

               <speaker>PREDSEDNIK DANIJEL KRIVEC:</speaker>

               <p>Hvala. Gospod minister, izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp96">

               <speaker>ZVONKO ČERNAČ:</speaker>

               <p>Hvala lepa. Poglejte, še enkrat, da bo bolj jasno. V skladu z zakonom o Darsu iz leta
               2010 ta center v Dragomlju ni bil prenešen v okviru tega prenosa stavbnega
               upravičenja. Na podlagi tega zakona je Dars pridobil to upravičenje na zemljiščih
               oziroma objektih, ki si potrebni za izvajanje spremljajočih dejavnosti in na objektih
               potrebnih za vzdrževanje avtocest. Ta center pa ne sodi med objekte, ki je potreben
               za vzdrževanje avtocest, ampak gre za center za upravljanje prometa. Res je bil v
               enem delu financiran tudi s sredstvi Darsa, zaradi tega, ker v veliki meri opravlja
               tudi storitve povezane z avtocestnim omrežjem, vendar ne izključno s temi sredstvi.
               In tudi v bodoče se bo verjetno financiral, njegova nadgradnja namreč, iz različnih
               virov. Ta Tako, da ta center je
               v državni lasti in je prav, da tudi vnaprej ostane v državni lasti. V izogib
               morebitnim napačnim razlagam tolmačenjem, nekim sporom, ki so nepotrebni in
               neproduktivni, pa predlagamo, da se to nedvoumno uredi v tem zakonu, če je seveda o
               tem strinjanje. Ampak kot sem razumel sem vsi s tem strinjate, da je temu tako, tako
               da ne vidim nekega razloga, zakaj ne bi to nedvoumno v zakon zapisali.</p>
            </sp>
            <sp xml:id="SDT6-OZIIP-nujna-9-2012-06-06.sp97">

               <speaker>PREDSEDNIK DANIJEL KRIVEC:</speaker>

               <p>Hvala za dodatna pojasnila. Še kratko gospod Gašpar Gašpar Mišič.</p>
            </sp>
            <sp xml:id="SDT6-OZIIP-nujna-9-2012-06-06.sp98">

               <speaker>GAŠPAR GAŠPAR MIŠIČ (PS PS):</speaker>

               <p>Hvala minister za pojasnilo. Torej, ni sporno to, kar navajate. V skladu z zakonom o
               Darsu je bil objekt prenesen, jaz vam bom izroči dopis s strani Darsa, katerega sem
               zahteval oziroma zaprosil kasneje, ko smo ugotovili, najprej nas je zamikalo to
               mnenje Zakonodajno-pravne službe, potem pa smo zahtevali tudi dodatna pojasnila in
               smo ugotovili še več, kot so ugotovili v Zakonodajno-pravni službi. In iz tega
               razloga bi vam jaz izročil, če želite prav ta dopis, ki je podpisan s strani Petra
               Gaber, da se vi dogovorite z njimi, kako in kaj. Oni trdijo, da je to njihovo, oni
               sicer tega, če ne bi bilo njihovo, ker so resna gospodarska družba, kjer so
               nadzorniki imenovani s strani države, ne bi to vodili v svojih poslovnih knjigah, če
               temu ne bi bilo tako oziroma vsi skupaj in uprava in nadzorniki, predvsem pa
               nadzorniki so potem vredni ene velike graje v kolikor neka družba, ki je zelo resna
               in celo v 100 % lasti države vodijo v svojih poslovnih knjigah nek objekt, ki ni
               majhne vrednosti, govorimo o milijonih evrih. Vi pa trdite, da temu ni tako. Oni
               trdijo pa, da je samo v zemljiški knjigi formalno pravno potrebno opraviti vknjižbo
               in Dars je lastnik. Mi kot država smo pa tako ali tako lastniki Darsa. Zato ne vidim,
               zakaj ustvarjati nepotrebno komplikacijo, če se zadeva lahko reši tudi drugače. Ali
               pa je namen resnično, kot sem jaz v obrazložitvi svojega amandmaja prebral oziroma
               povedal, da gre za nacionalizacijo in da res se ne bi to tako razumelo v 21.
               stoletju, da govorimo o neki nacionalizaciji nekega premoženja. Država sama sebi
               nekaj vzame oziroma vzame od svoje družbe. Gre samo za proceduro in to proceduro mi
               moramo spoštovati z nekim pravnim aktom, kar mislim, da ni problem. Država lahko
               vedno vzame ven iz svojega podjetja tisto, kar je v to podjetje tudi kot stvarni
               vložek dala.</p>
            </sp>
            <sp xml:id="SDT6-OZIIP-nujna-9-2012-06-06.sp99">

               <speaker>PREDSEDNIK DANIJEL KRIVEC:</speaker>

               <p>Hvala še za to razpravo. Želi minister še kaj dopolniti? Izvoli.</p>
            </sp>
            <sp xml:id="SDT6-OZIIP-nujna-9-2012-06-06.sp100">

               <speaker>ZVONKO ČERNAČ:</speaker>

               <p>Jaz bi samo rekel, da v kolikor bi bilo temu tako, potem ne vidim razloga, zakaj se
               od leta 2010 ne bi tudi vknjižili v zemljiški knjigi. Ni nobenih ovir. Če je temu res
               tako kot pravite, potem bi že zdavnaj bila ta vknjižba sprovedena pa ni. Še vedno je
               Republika Slovenija lastnica te nepremičnine in zaradi tega je prav, da ostane tudi v
               prihodnje. In v izogib temu, kar nekako iz tega dopisa Darsa izhaja predlagamo, da se
               to nedvoumno v zakon napiše, ker drugače se bojim, da bomo uporabili en kup nekih
               stroškov za razne strokovnjake in razna mnenja, ki bodo utemeljevala, kako je s tem.
               Vsi se pa po vsebini strinjamo, da je prav, da ta center ostane v državni lasti, ker
               je njegova vsebina in namen delovanja gotovo širši, kot samo za področje avtocestnega
               omrežja.</p>
            </sp>
            <sp xml:id="SDT6-OZIIP-nujna-9-2012-06-06.sp101">

               <speaker>PREDSEDNIK DANIJEL KRIVEC:</speaker>

               <p>Hvala še za ta dodatna pojasnila. Jaz predlagam, da preidemo na glasovanje. Mislim,
               da je minister pojasnil, zakaj nasprotuje temu predlogu amandmaja. Glede na to, da ne
               vidim želje po razpravi prehajamo na glasovanje o amandmaju k 8. členu, ki je bil
               vložen kot predlog za amandma odbora s strani poslanske skupine Pozitivne Slovenije
               in gospoda Gašpar Gašpar Mišiča. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(8 članov.)</stage></p>
               <p>Amandma k 8. členu ni sprejet.</p>
               <p>Prehajamo na razpravo k 9. členu in amandmaju k 9. členu, ki je bil vložen s strani
               koalicijskih poslanskih skupin v skladu z mnenjem Zakonodajno-pravne službe. Odpiram
               razpravo k 9. členu in amandmaju k 9. členu. Kdo želi razpravljati? Gospa Renata
               Brunskole.</p>
               <p>Pa mogoče še prej Zakonodajno-pravna služba. Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp102">

               <speaker>SAŠA BRICELJ PODGORNIK:</speaker>

               <p>Hvala za besedo. V šestem odstavku amandmaja bi bilo treba samo v drugem odstavku
               popraviti v drugi alineji in sicer tudi tukaj bi bilo potrebno pred besedo storitev
               dodati aplikacije in. 
               </p>
            </sp>
            <sp xml:id="SDT6-OZIIP-nujna-9-2012-06-06.sp103">

               <speaker>PREDSEDNIK DANIJEL KRIVEC:</speaker>

               <p>Hvala za to dopolnitev. Gospa Brunskole, izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp104">

               <speaker>RENATA BRUNSKOLE (PS PS):</speaker>

               <p>Hvala lepa. Mislila sem, da bo Zakonodajno-pravna služba podala nekoliko širšo
               obrazložitev, čeprav jo je možno tudi prebrati, ker tukaj je navedeno, da v zvezi s
               predlaganimi rešitvami 105č. člena opozarjamo, da ni jasen njihov namen. Varstvo
               osebnih podatkov namreč celovito ureja sistemski zakon o varstvu osebnih podatkov in
               predlagane rešitve ne določajo, kateri osebni podatki naj bi se obdelovali pri
               uporabi storitev ITS, kaj naj bi obdelava osebnih obsegala in kakšen je namen
               obdelave. Te elemente pa mora določiti že zakon, kar izhaja iz 38. člena Ustave. In
               tukaj je tudi še posebej poudarjeno, da v zvezi z nekaterimi določbami drugega
               odstavka je pa ugotovljeno, da v pretežni meri povzemajo celotno dobesedno nekatere
               vsebine zakona o varstvu osebnih podatkov, kar je nepotrebno in tudi pravno sistemsko
               neustrezno. Torej, tukaj je opozorilo na mestu, torej, da ta člen je očitno, ni
               pripravljen najboljše oziroma ne dovolj premišljeno, pa bi prosila za odgovor oziroma
               čemu v bistvu povzemanje zakona o varstvu osebnih podatkov kot navaja
               Zakonodajno-pravna služba. Menim pa, da je poseg v to, da je tukaj zelo merodajno in
               jasno opozorilo, pa me zanima tudi s strani ministrstva, če je možno, da bi to še
               korigirali gospod minister.</p>
            </sp>
            <sp xml:id="SDT6-OZIIP-nujna-9-2012-06-06.sp105">

               <speaker>PREDSEDNIK DANIJEL KRIVEC:</speaker>

               <p>Hvala. Želi še kdo razpravljati k 9. členu? Če ni, dajem besedo ministru.</p>
            </sp>
            <sp xml:id="SDT6-OZIIP-nujna-9-2012-06-06.sp106">

               <speaker>ZVONKO ČERNAČ:</speaker>

               <p>Hvala lepa. Zdaj, če bi jaz osebno se odločil bi pustil besedilo takšno kot je bilo,
               ampak smo ga spreminjalo ravno zaradi mnenja Zakonodajno-pravne službe, ker se mi
               zdi, da je tako, kot je bilo napisano zelo enostavno jasno in v celoti zasleduje
               namen varovanja teh podatkov. Področje, ki je gotovo zelo pomembno, še posebej v času
               vse večje informatizacije in tehničnih rešitev, ki omogočajo zelo globok poseg na
               številnih segmentih, mislim, da je prav, da se tega zavedamo v največji možni
               meri.</p>
               <p>Tudi tehnične rešitve, ki smo jim priča in ki se bodo razvijale tudi v prihodnje,
               bodo s tega vidika predstavljale zelo zelo velik problem. Na nek način tudi izziv,
               kako se izogniti takim ali drugačnim zlorabam ali neustreznim uporabam. Ampak jaz
               mislim, da smo po najboljši možni meri to zapisali v ta 105č. člen in ga potem
               popravili v skladu s temi pripombami. Kaj več kot toliko, jaz pač ne morem povedati?
               Zakonodaja s tega področja obstaja, je jasna, določa mehanizme in v skladu s to
               zakonodajo smo dolžni pač vsi ravnati.</p>
            </sp>
            <sp xml:id="SDT6-OZIIP-nujna-9-2012-06-06.sp107">

               <speaker>PREDSEDNIK DANIJEL KRIVEC:</speaker>

               <p>Hvala. Želi še kdo razpravljati? <stage>(Ne.)</stage> Če ne bi v skladu s predlogom
               Zakonodajno-pravne službe, ki mislim, da je bolj redakcijske narave in se vključi še
               ta dopolnitev glede aplikacij, predlagal amandma odbora na amandma k 9. členu in bi
               najprej glasovali o amandmaju odbora, ki definira in ki govori, da se v drugem
               odstavku v drugi alineji se doda za besedo "cilje, aplikacije in storitve ITS in tako
               naprej, kot je v samem stavku. Je razumljivo ali je potrebno prekiniti pa razmnožiti
               ta amandma odbora? Želi kdo, da... Se strinjate, smo razumeli predlog s strani
               Zakonodajno-pravne službe in tudi ministrstvo se s tem  strinja. Tako, da dajem ta amandma odbora najprej na
               glasovanje. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma odbora k amandmaju k 9. členu sprejet.</p>
               <p>Sedaj pa glasujemo o amandmaju k 9. členu, ki je bil podan s strani koalicijskih
               poslanskih skupin. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma k 9. členu sprejet.</p>
               <p>K 10. členu ni vložen noben amandma, zato odpiram razpravo. Želi kdo? Ne. S tem
               zaključujem razpravo.</p>
               <p>Prehajamo na razpravo k 11. členu. Tudi pri tem ni vložen amandma. Želi kdo
               razpravljati? Ne želi. Zaključujem razpravo.</p>
               <p>Prehajamo na razpravo o 12. členu. Želi kdo razpravljati? Ne želi. Zaključujem
               razpravo.</p>
               <p>Prehajamo na razpravo k 13. členu in amandmaju k 13. členu, ki je bil vložen s strani
               poslanskih skupin koalicije v skladu z mnenjem Zakonodajno-pravne službe. Odpiram
               razpravo k temu členu, k 13. členu. Želi kdo razpravljati o členu ali amandmaju? Ne
               želi. Potem preidemo na glasovanje. In dajem na glasovanje amandma k 13. členu, ki je
               bil vložen s strani poslanskih skupin koalicije. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma k 13. členu sprejet.</p>
               <p>Prehajamo na razpravo k 14. členu. Želi kdo razpravljati? Ne. S tem zaključujem
               razpravo k 14. členu.</p>
               <p>Odpiram razpravo k 15. členu. Želi kdo razpravljati? Ne želi. S tem zaključujem
               razpravo tudi k 15. členu.</p>
               <p>Prehajamo na razpravo o 16. členu in amandmaju, ki je bil vložen s strani
               koalicijskih poslanskih skupin v skladu tudi z mnenjem Zakonodajno-pravne službe.
               Odpiram razpravo o 16. členu in o amandmaju. Ni razprave. Zato prehajamo na
               glasovanje. In dajem na glasovanje amandma k 16. členu, ki so ga vložile poslanske
               skupine koalicije. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma k 16. členu sprejet.</p>
               <p>Prehajamo na razpravo k 17. členu in amandmaju k 17. členu, ki je bil vložen s strani
               koalicijskih poslanskih skupin. Odpiram razpravo. Ni razprave. Zato prehajamo na
               glasovanje o amandmaju. Dajem amandma k 17. členu na glasovanje. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo še na razpravo k 18. členu. Želi kdo razpravljati? Ne želi. Zaključujemo
               razpravo tudi k 18. členu.</p>
               <p>S tem smo zaključili razpravo o členih in razpravo o vseh členih in s tem tudi
               glasovanje o amandmajih. Zato v skladu s predhodno sprejeto odločitvijo prehajamo na
               glasovanje o vseh členih predloga zakona skupaj. Želi kdo obrazložiti glas? Gašpar
               Gašpar, izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp108">

               <speaker>GAŠPAR GAŠPAR MIŠIČ (PS PS):</speaker>

               <p>Predsednik, hvala. Čeprav smo uvodoma tudi ugotovili, da je potrebna ta sprememba
               zakona in ureditev, uskladitev z evropsko direktivo, smo v poslanski skupini mnenja,
               glede na to, da nismo bili zadovoljni z argumenti ob neupoštevanju naših predlaganih
               amandmajev, ker vendarle 
               nekoliko več damo na mnenje Zakonodajno-pravne službe in na določeno spoštovanje
               zakona in zakonov, ki so že sprejeti tukaj v Državnem zboru iz tega razloga. Temu
               zakonu ne bomo nasprotovali. Sprejet bo, vendar v Poslanski skupini Pozitivna
               Slovenija bomo vzdržani.</p>
            </sp>
            <sp xml:id="SDT6-OZIIP-nujna-9-2012-06-06.sp109">

               <speaker>PRDSEDNIK DANIJEL KRIVEC:</speaker>

               <p>Hvala. Gospa Renata Brunskole.</p>
            </sp>
            <sp xml:id="SDT6-OZIIP-nujna-9-2012-06-06.sp110">

               <speaker>RENATA BRUNSKOLE (PS PS):</speaker>

               <p>Obrazložitev v svojem imenu. Poleg že navedenega in upoštevanje evropske direktive in
               sistema ITS, tukaj ne vidim nobene spornosti, vendar opozarjam še enkrat na pomembno
               vsebinsko vprašanje, o katerem smo danes že o tem razpravljali, vendar še v povezavi
               z javnimi financami. Namreč pri obsegu, nekateri so o tem prej razpravljali danes,
               obsegu investicijskih vzdrževalnih del in vzdrževalnih in samih vzdrževalnih del je
               lahko tudi nekaj nad 10 tisoč evrov ali pa morebiti tudi milijon evrov in tukaj nas
               skrbi, vezano na transparentnost porabe javnih sredstev, državnih sredstev in pa
               vezano na nadzor, v kakšnem obsegu se bo to počelo, koliko bo to stalo, zakaj bo to
               stalo toliko, pa seveda tudi ta zakon enostavno črta in prepušča upravljavcem cest
               pravzaprav popolnoma proste roke. In zato za takšno spremembo zakona, ki bo lahko
               povzročila oziroma onemogočila, kot sem rekla, transparentnost porabe javnih
               sredstev, bi pričakovali bolj argumentirana pojasnila. Zatorej se bom tudi sama pri
               glasovanju vzdržala.</p>
            </sp>
            <sp xml:id="SDT6-OZIIP-nujna-9-2012-06-06.sp111">

               <speaker>PRDSEDNIK DANIJEL KRIVEC:</speaker>

               <p>Hvala. Besedo dajem gospodu Mehu. Izvolite.</p>
            </sp>
            <sp xml:id="SDT6-OZIIP-nujna-9-2012-06-06.sp112">

               <speaker>SREČNO MEH (PS SD):</speaker>

               <p>Čeprav je potrebno marsikaj urediti in seveda tudi spremeniti, bi ponovno opozoril na
               dve stvari in sicer prvo, da bi bilo prav, da o spremembi zakonov, ki bodo omogočali
               hitrejšo graditev, opravimo razpravo znotraj tistih, ki bodo s tem prizadeti, ki bodo
               s tem lahko pozitivno ali negativno. Mislim na občine in mislim na še koga. Zato se
               mi zdi, da bi kazalo to nujno obravnavo na nek način skrčiti res na tisto kar je
               nujno.</p>
               <p>In glede 8. člena oziroma Darsa. Nespametno bi bilo tukaj v zakon napisati nekaj kar
               morda ni treba napisati. Kar se vsebinsko strinjam, 100%, da država uporabi vse
               resurse, ki jih ima, in da si ne dela nepotrebnih zapletov. To podporo imate tudi v
               Socialni demokraciji in sam z vsemi štirimi, če tako lahko rečem, podporam, da se to
               zgodi. Še enkrat, če ni potrebno, da zapletamo kdorkoli v tej naši državi, potem
               predlagam, da ta del spustimo, da je še čas, in da naredimo tako, da ne bomo imeli
               nepotrebnih zapletov. Hvala lepa.</p>
            </sp>
            <sp xml:id="SDT6-OZIIP-nujna-9-2012-06-06.sp113">

               <speaker>PRDSEDNIK DANIJEL KRIVEC:</speaker>

               <p>Hvala. Želi še kdo obrazložiti glas? Če ne, prehajamo na glasovanje o vseh členih
               predloga zakona skupaj. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(1 član.)</stage></p>
               <p>Ugotavljam, da so členi predloga zakona sprejeti.</p>
               <p>S tem zaključujem drugo obravnavo Predloga zakona o spremembah in dopolnitvah Zakona
               o cestah, nujni postopek. Sprejeti amandmaji bodo vključeni v dopolnjen predlog
               zakona, ki bo sestavni del poročila odbora.</p>
               <p>Določiti moramo še poročevalca. Je kakšna želja po tem, da bi bil kdo poročevalec? Če
               ni, bom poročevalec na seji sam kot predsedujoči.</p>
               <p>S tem tudi zaključujem to točko dnevnega reda in s tem tudi 9. nujno sejo Odbora za
               infrastrukturo in prostor in hvala vsem za konstruktivno razpravo. <stage type="time">Seja je bila
                  končana 6. junija 2012 ob 17.27.</stage>
               </p>
            </sp>
         </div>
      </body>
   </text>
</TEI>