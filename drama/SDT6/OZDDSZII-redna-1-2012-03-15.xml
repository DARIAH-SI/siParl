<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZDDSZII-redna-1-2012-03-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">70C0431C1C5176B6C1257D1F005A58DE</idno>
               <idno type="custom" subtype="day">E50C8FD6AA1AAB7BC12579C200490D69</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=E50C8FD6AA1AAB7BC12579C200490D69</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZDDSZII-redna-1-2012-03-15.OZDDSZII" n="1">
               <name>redna seja</name>
               <date when="2012-03-15"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZDDSZII-redna-1-2012-03-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZDDSZII-redna-1-2012-03-15.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">1. seja</stage>
            <stage type="date">(15. marec 2012)</stage>
            <stage type="chairman">Sejo je vodila Alenka Jeraj, predsednica odbora.</stage>
            <stage type="time">Seja se je pričela ob 13.00. </stage>


            <sp who="SDT6:JerajAlenka">

               <speaker>PREDSEDNICA ALENKA JERAJ:</speaker>

               <p>Lep pozdrav. Pozdravljam članice in člani odbora ter vabljene in ostale prisotne.</p>
               <p>Pričenjam 1. sejo Odbora za delo, družino, socialne zadeve in invalide.</p>
               <p>Obveščam vas, da se seje ne more udeležiti gospa Iva Dimic. Na seji pa kot nadomestna
               članica s pooblastilom sodeluje Marija Plevčak namesto Jane Jenko.</p>
               <p>Ker v poslovniškem roku nisem prejela predlogov za spremembo dnevnega reda,
               ugotavljam, da je določen dnevni red seje kot ste ga prejeli s sklicem:</p>
               <p>1. točka: Poročilo o delu in finančnem poslovanju FIHO v letu 2010. 2. točka: Zahteva Računskega sodišča
               Republike Slovenije za oceno ustavnosti Zakona o zaposlitvi in rehabilitaciji in
               zaposlovanju invalidov.</p>
               <p>3. točka: Pobuda za začetek postopka za oceno ustavnosti oziroma zakonitosti 284.
               člena Zakona o pokojninskem in invalidskem zavarovanju, Pokojninskega načrta za
               obvezno dodatno pokojninsko zavarovanje s spremembami z dne 18. 3. 2010 in Odločbe
               Ministrstva za delo, družino in socialne zadeve št. 1032-6/2008-16 z dne 31. 3.
               2010.</p>
               <p>4. točka: Razno.</p>
               <p>Prehajamo na <title>1. TOČKO DNEVNEGA REDA - POROČILO O DELU IN FINANČNEM POSLOVANJU
                  FIHO V LETU 2010.</title>
               </p>
               <p>Gradivo je objavljeno na spletni strani Državnega zbora v Poročevalcu z dne 3. 10.
               2011. Prejeli ste naknadno tudi mnenje Komisije za socialno varstvo, delo, zdravstvo
               in invalide Državnega sveta. Odbor bo poročilo obravnaval na podlagi četrtega
               odstavka 41. člena Poslovnika Državnega zbora.</p>
               <p>K tej točki so vabljeni: predstavniki Ministrstva za delo, družino in socialne
               zadeve, predstavniki FIHO.</p>
               <p>Besedo dajem predstavniku Fundacije za invalidske in humanitarne organizacije. In vas
               prosim, da se predstavitev zaradi magnetograma.</p>
            </sp>
            <sp who="SDT6:KrajncMiran">

               <speaker>MIRAN KRAJNC:</speaker>

               <p>Hvala lepa za besedo, gospa predsednica. Miran Krajnc, predsednik Fundacije za
               financiranje invalidskih in humanitarnih organizacij. </p>
               <p>Še enkrat, spoštovana gospa predsednica, spoštovane poslanke in poslanci, članice in
               člani matičnega Odbora za delo, družino in socialne zadeve ter invalide.</p>
               <p>Z zadovoljstvom smo sprejeli novico, da se je Državni zbor Republike Slovenije
               odločil za obravnavo poročila FIHO za leto 2010. Delno krivdo za pozno obravnavo,
               moramo <gap n="..."/> <stage>/nerazumljivo/</stage> sami pri FIHO, saj smo poročilo v Državni zbor poslali z
               manjšo zakasnitvijo, in sicer konec septembra 2011, na drugi strani pa je bil Državni
               zbor preobremenjen z drugimi bolj pomembnimi tekočimi posli, tako da je razumljivo,
               da poročila ni bilo mogoče prej uvrstiti na dnevni red.</p>
               <p>Dovolite mi, da uvodoma poudarim izredno pomembno vlogo FIHO v smislu njegove
               vpetosti v sistem socialnega in invalidskega varstva. V svojih 12 letih obstoja je
               fundacija utrdila svoj položaj in predstavlja neprecenljivo sistemsko skrb za javno
               financiranje programov, delovanje in naložb invalidskih in humanitarnih organizacij.
               FIHO financira letno okoli 24 do 26 invalidskih organizacij ter 62 do 67 humanitarnih
               organizacij, pri čemer številke variirajo glede na število statusov obeh organizacij
               in izpolnjevanja pogojev vsakoletnega razpisa. Sistemsko gledano obstajata dve
               težavi, s katerima se srečuje FIHO, za kateri pa obstaja rešitev v obliki strnitve
               politične volje za ureditev teh področij.</p>
               <p>Prvič. Na eni strani se klasična prireditelja iger na srečo, to sta Loterija
               Slovenije in Športna Loterija, ki prispevata ključne koncesijske dajatve za delovanje
               FIHO in Fundacije za šport, srečujeta z nelojalno konkurenco v obliki vdiranja tujih
               nezakonitih, potem pa spletnih prirediteljev iger na srečo, kot so Bwin, Beat
               Account<stage>(?)</stage> in Sportingbet. Ti prireditelji niti ne plačujejo osnovnih davkov DDV in
               davka od dobička pravnih oseb, niti ne oddvajajo koncesijskih dajatev za dobre
               namene. Žal je zadnja sprememba zakona o igrah na srečo prenesla pristojnost blokade
               spletnih strani navedenih prirediteljev iz Urada za nadzor prirejanja iger na srečo
               na sodni sistem na predlog Ministrstva za visoko šolstvo in tehnologijo v preteklem
               mandatu. Urad je lahko pred zakonsko spremembo odreagiral izredno hitro, tudi v roku
               enega tedna je izrekel odredbo o blokadi takšnih strani, kar pa postopkovno in tudi
               zaradi drugih znanih in neznanih razlogov na sodišču ni možno. Posledično se je po
               nekaterih ocenah v preteklih dveh, treh letih vsako leto v tujino odteklo okoli 50 do
               60 milijonov evrov, od katerih niso bili oddvajani davki in koncesijske dajatve. </p>
               <p>Drugič. Na drugi strani pa se bo država v bližnji prihodnosti odločala o svojih
               neposrednih ali posrednih lastniških deležih v različnih podjetjih, in sicer ali jih
               bo obdržala kot strateške naložbe ali ne. Med lastniki Loterije Slovenije sta poleg
               poglavitnega lastnika FIHO, ki je 40% lastnik, lastnika še Kad s 25 in Sod s 15%,
               torej skupaj 40% deležem. Za invalidske in humanitarne organizacije je
               nepredstavljivo, da bi se država odločila za odprodajo teh 40% nekemu zasebniku ali
               komu drugemu, saj bi se tako zagotovo poskušala spremeniti poslovna politika Loterije
               Slovenije v smislu ustvarjanja večjega dobička, ne pa zagotavljanja koncesijskih
               dajatev  ter mogoče tudi
               izrinjanja FIHO in ostalih delničarjev, ki ne bi mogli participirati pri morebitnih
               predlogih dokapitalizacije. KAD in SOD morata tako ostati strateška partnerja FIHO,
               na drugi strani pa je možna tudi odločitev, da se lastniška deleža KAD in SOD
               sorazmerno preneseta na FIHO in Fundacijo za šport. Predvsem v času recesije, ko tudi
               v FIHO zmanjkuje sredstev kot na vseh področjih, je izrednega pomena sistemsko
               reševanje problemov. Prav tako kot drugod tudi v FIHO ni na razpolago dovolj sredstev
               v skladu z naraščajočimi potrebami, nekaj zaradi slabšanja splošne ekonomske
               situacije v Sloveniji in posledično kupne moči posameznikov, nekaj pa zaradi
               nelojalne konkurence na področju iger na srečo. Če ne želimo, da se najranljivejšim
               skupinam znižuje kvaliteta življenja ali da še globlje zdrsijo v revščino, moramo
               delovanje FIHO še bolj približati potrebam in naraščanju te populacije, ki je v
               veliki večini organizirana v invalidskih in humanitarnih organizacijah. Na podlagi
               ankete in raziskave lahko trdimo, da FIHO deluje uspešno in učinkovito, uporabniki pa
               so s sistemom financiranja zadovoljni. Zato bi bilo nespametno v tej težki
               gospodarski situaciji rušiti obstoječi sistem, ki deluje dobro in ga ni mogoče
               nadomestiti z drugimi finančnimi viri. Žal pa v zadnjem času gospodarske in socialne
               krize opažamo znaten padec prilivov sredstev v FIHO, kar lahko še poveča socialno
               diferenciacijo v slovenski družbi. Pogrešamo strategijo za zmanjšanje neenakosti na
               tem področju, za kar je potreben sistematičen in koordiniran pristop, kjer tesno
               sodelujejo politika, stroka, praksa, predvsem pa zainteresirani uporabniki. S takim
               pristopom bi dosegli večjo usklajenost medresorskih programov za izenačevanje
               možnosti.</p>
               <p>To je del uvoda. Zdaj bi pa prosil še vršilca dolžnosti direktorja fundacije, da poda
               drugi del uvoda k tej 1. točki. Hvala lepa.</p>
            </sp>
            <sp who="SDT6:JerajAlenka">

               <speaker>PREDSEDNICA ALENKA JERAJ:</speaker>

               <p>Hvala.</p>
               <p>Izvolite, gospod Kušar.</p>
            </sp>
            <sp who="SDT6:KušarŠtefan">

               <speaker>ŠTEFAN KUŠAR:</speaker>

               <p>Hvala lepa za besedo, gospa predsednica. Spoštovani člani in članice odbora, poslanke
               in poslanci! Bom čisto na kratko, da bomo čim manj časa izgubili.</p>
               <p>Rad bi povedal samo številke. V letu 2010 je FIHO na prihodkovni strani realiziral 19
               milijonov 590 tisoč 179 evrov. Od tega je športna loterija prispevala - pardon, se
               opravičujem, od tega je Loterija Slovenije s koncesijami in dividendami ustvarila 17
               milijonov 298 tisoč 809 evrov, ostali prireditelji kot športna loterija in drugi
               prihodki od iger na srečo pa razliko. Odhodki so znašali več, znašali so 21 milijonov
               593 tisoč 107 evrov, kar pomeni, da smo v tekočem letu imeli presežek odhodkov nad
               dohodki, poslovali smo negativno. Res pa je, da smo bilančno poslovali pozitivno, ker
               smo v preteklih letih ustvarjali presežke, iz katerih smo lahko to razliko potem
               krili v letu 2010. Tako je bila na eni strani poglavitna naloga v začetku obdobja
               2011, da smo sprejeli poročilo za 2010, v jesenskem obdobju pa se je svet srečal z
               nalogo, z razpisom sredstev za leto 2011, tako je na svojih sejah obravnaval predlog
               razpisa za 2011. Za invalidske organizacije je bilo razpisanih 14 milijonov 311 tisoč
               38 evrov, za humanitarne organizacije 7 milijonov 705 tisoč 944 evrov. Na razpis FIHO
               za leto 2011, kar smo obravnavali, je prišlo 27 vlog invalidskih organizacij ter 79
               vlog humanitarnih organizacij. Na podlagi izpolnjevanja pogojev za 25 invalidskih
               organizacij in 68 humanitarnih organizacij sta potem obe komisiji, na podlagi
               kriterijev in meril, ki jih imamo v FIHO, ocenili 261 posebnih socialnih programov
               invalidskih organizacij na državni ravni ter 86 sklopov posebnih socialnih programov
               na lokalni ravni.</p>
               <p>Veliko statistike je v brošuri, ki jo imate pred sabo. Mogoče bi bilo zanimivo
               povedati še to, da je FIHO v letu 2010 izvedel tudi nadzor nad porabo sredstev v
               invalidskih in humanitarnih organizacijah. Nadzor je bil opravljen v 15 invalidskih
               in 37 humanitarnih organizacijah. Invalidske organizacije so bile v 7 primerih
               ocenjene z oceno primerno, 7 še primerno in 1 s pridržkom. V humanitarnih
               organizacijah pa so bile ocene 
               21 primerno, 6 še primerno, 7 zgledno, 1 s pridržkom in celo 1 poročilo, ki je
               pokazalo vzorno evidenco in smotrnost porabe sredstev.</p>
               <p>V FIHO delujemo v skladu z akti, ki urejajo delovanje, to je Zakon o lastninskem
               preoblikovanju Loterije Slovenije, Odlok o ustanovitvi FIHO, Pravilnik FIHO,
               Pravilnik o merilih in pogojih za uporabo sredstev FIHO ter Navodila za uporabo meril
               pri ocenjevanju finančno ovrednotenih letnih delovnih programov invalidskih in
               humanitarnih organizacij. Hvala lepa.</p>
            </sp>
            <sp who="SDT6:JerajAlenka">

               <speaker>PREDSEDNICA ALENKA JERAJ:</speaker>

               <p>Hvala lepa.</p>
               <p>Obveščam vas, da poslanec Robert Hrovat nadomešča poslanca Tomaža Lisca.</p>
               <p>Ali zdaj želi besedo predstavnik ministrstva? Minister, gospod Vizjak.</p>
            </sp>
            <sp who="SDT6:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa za besedo.</p>
               <p>Mislim, da je bilo uvodoma že vse povedano in več, ne samo o poročilu, tudi o
               problematiki financiranja FIHO, kjer vidite, da se večinoma financira iz iger na
               srečo in zato jih obvodi iger na srečo in tudi nivo prihodkov iz tega naslova skrbi v
               prihodnje.</p>
               <p>Toliko morda. Sicer pa mislim, da je bilo vse povedano glede te bilance in tudi
               pokrivanja razlike med odhodki in prihodki iz naslova presežkov iz preteklih let.</p>
            </sp>
            <sp who="SDT6:JerajAlenka">

               <speaker>PREDSEDNICA ALENKA JERAJ:</speaker>

               <p>Hvala.</p>
               <p>Želi besedo predstavnik Državnega sveta, Komisije za socialno varstvo, delo,
               zdravstvo in invalide, gospod Kovšca? Izvolite.</p>
            </sp>
            <sp who="SDT6:KovšcaAlojz">

               <speaker>ALOJZ KOVŠCA:</speaker>

               <p>Hvala lepa za besedo. Lep pozdrav vsem skupaj iz Državnega sveta! Samo nekaj
               bistvenih poudarkov iz analize poročila pred pristojno komisijo Državnega sveta.</p>
               <p>Spoštovani! Komisija za socialno varstvo, delo, zdravstvo in invalide se je na svoji
               65. seji 12.3.2012 seznanila s tem poročilom FIHO. Menimo, da tako FIHO kot Fundacija
               za šport predstavljata dobro sistemsko rešitev vprašanja javnega financiranja
               posameznega segmenta civilnih organizacij. Ravno v primerjavi z ostalimi evropskimi
               državami se v Sloveniji kaže prav zaradi ustreznega sistema, da se sredstva namenjajo
               direktno uporabnikom. Seveda pa ob tem nastaja in se poglablja kar nekaj sistemskih
               težav. Komisija je bila že večkrat seznanjena, da se sistem financiranja invalidskih,
               humanitarnih in športnih organizacij sooča z negativnimi trendi. Finančna sredstva so
               zaradi nižanja tržnega deleža Loterije Slovenije čedalje bolj omejena, število
               organizacij, ki kandidirajo za ta finančna sredstva, pa se z leti vztrajno viša. Prav
               tako se vedno znova zastavlja vprašanje primerne prerazporeditve finančnih sredstev
               med športne organizacije na eni strani ter invalidske in humanitarne na drugi strani.
               V okviru slednjih, se pravi humanitarnih in invalidskih organizacij, pa se prav tako
               nenehno iščejo ustrezna razmerja, ki bi zagotovila sledenje osnovnih namenov
               fundacije. Komisija ugotavlja, da se je iz začetnega razmerja 90% namenskih sredstev
               za invalidske organizacije ter 10% za humanitarne organizacije razmerje z leti
               znižalo, najprej na 75% proti 25%, nato na 65% proti 35%, v škodo invalidskih
               organizacij. Zadnje zakonodajne spremembe pa nakazujejo negativni trend v smeri
               vzpostavitve razmerja 50 proti 50%.</p>
               <p>Število humanitarnih organizacij se iz leta v leto povečuje. To je tudi zaradi
               drobljenja večjih organizacij v številne manjše. Sistem postaja čedalje bolj
               obremenjen in zato bi kazalo slediti trendu organiziranja invalidskih organizacij,
               katerih število ostaja številčno ustrezno omejeno. Komisija ne zanika velikega pomena
               humanitarnih organizacij, a vendar opozarja na primarni namen vzpostavitve tovrstnega
               sistema financiranja. Ni namreč sprejemljivo, da se na račun splošnega slabšega
               gospodarskega stanja v državi breme zagotavljanja socialne varnosti prebivalstva v
               čedalje večji meri prenaša na FIHO, namesto da bi tovrstne težave reševal določen
               segment državnih socialnih politik.</p>
               <p>Komisija je predlagala vodstvu FIHO, da v naslednjem letnem poročilu bolj podrobno
               predstavi pomen in učinke programov, ki se financirajo iz sredstev FIHO, ter dodatno
               prikaže namensko porabo finančnih sredstev, ki jih  namenja invalidskim in humanitarnim organizacijam. Komisija
               predlaga ločen prikaz deleža finančnih sredstev, ki se na eni strani neposredno
               porabijo za izvajanje programa invalidskih oziroma humanitarnih organizacij, na drugi
               strani pa delež sredstev, ki se namenjajo za delovanje omenjenih organizacij v
               organizacijskem in tehničnem smislu. Pri tem se seveda zavedamo, da je prednost
               takšnega sistema financiranja invalidskih in humanitarnih organizacij preko fundacije
               prav v tem, da se zagotavlja obstoj posameznih organizacij, ki je osnovni predpogoj
               za izvajanje posameznih programov, saj se ti programi sami po sebi brez ustreznega
               organizacijskega okvira ne bi mogli izvajati. Komisija je seznanjena tudi in je
               razpravljala o negativnem vplivu nezakonitih vdorov tujih prirediteljev iger na
               srečo, pri tem zlasti internetnih iger, ki vdirajo na slovenski trg. Na podlagi
               neplačevanja davščini in koncesijskih dajatev iz držav odtekajo velike količine
               finančnih sredstev, ki bi se s pravočasnim in pravilnim reagiranjem države lahko
               namenila za izvajanje posebnih socialnih programov in storitev invalidskih in
               humanitarnih organizacij. Komisija kot dober in zakonit način povečanja namenskih
               sredstev za financiranje invalidskih in humanitarnih organizacij pa na drugi strani
               izpostavlja vključevanje nacionalnih loterij v evropske loterijske sklade, ker ti
               skladi zagotavljajo večje dobičke in posledično so tudi višja vplačila ter večji
               prihodki iz naslova iger na srečo iz teh skladov.</p>
               <p>Pozivamo k zagotovitvi bolj stabilnega vodenja politike na tem področju, ker
               številni, prehitri in pregrobi posegi v zadnjih letih negativno vplivajo na delovanje
               sicer dobro delujočega sistema. Pri razdeljevanju sredstvu pa naj se sledi načelom
               transparentnosti in pravičnosti, ker metodo konsenza težko nadomesti kakršnakoli
               umetno določena matematična, delitvena formula. In na zadnje, komisija meni, da bi se
               moral ohraniti če že ne povečati lastniški delež FIHO v Loteriji Slovenije delniški
               družbi ter prav tako ohraniti tudi lastniška deleža KAD-a in SOD-a v Loteriji
               Sloveniji. To sta dve pomembni strateški naložbi države in zagotavljata tudi
               ravnovesje interesov. Prav tako bi bilo potrebno čim prej pristopiti k oblikovanju
               celovite strategije razvoja področje iger na srečo s poudarkom na ustrezni zaščiti
               nacionalnih interesov in posredno s tem tudi tržnega deleža Loterije Slovenije.</p>
               <p>Toliko iz Državne sveta. Hvala lepa.</p>
            </sp>
            <sp who="SDT6:JerajAlenka">

               <speaker>PREDSEDNICA ALENKA JERAJ:</speaker>

               <p>Hvala. Sedaj pa odpiram razpravo na poslanke in poslance. Kdo želi besedo? Gospa
               Črnak Meglič.</p>
            </sp>
            <sp who="SDT6:ČrnakMegličAndreja">

               <speaker>DR. ANDREJA ČRNAK MEGLIČ (PS SD):</speaker>

               <p>Dober dan. Lep pozdrav vsem skupaj.</p>
               <p>Kot običajno poročilo FIHA je korektno pripravljeno, v skladu pravzaprav
               metodologijo, ki jo imamo priliko gledati že nekaj let. Tisto vprašanje, ki se meni
               zastavlja v zvezi s tem je, kaj je z uresničevanje priporočil Računskega sodišča v
               zvezi z izdelavo natančne metodologije za ocenjevanje in finančno vrednotenje
               delovnih načrtov invalidskih in humanitarnih organizacij. Kot vemo je Računsko
               sodišče ocenilo, da je potrebno pač pripraviti transparentnejši način delitve
               sredstev. Kot vemo za leto 2010 ta pravila še niso bila uveljavljena, zato me zanima,
               kdaj bodo ta pravila pripravljena in kdaj se bo začelo deliti sredstva na ta
               transparentnejši način? Hvala.</p>
            </sp>
            <sp who="SDT6:JerajAlenka">

               <speaker>PREDSEDNICA ALENKA JERAJ:</speaker>

               <p>Hvala. Želi še kdo besedo? Ja, gospod Tisel.</p>
            </sp>
            <sp who="SDT6:TiselŠtefan">

               <speaker>MAG. ŠTEFAN TISEL (PS SDS):</speaker>

               <p>Lep pozdrav vsem prisotnim.</p>
               <p>Mislim, da je FIHO kar ugodna zadeva, da lahko ljudje dobijo, tisti, ki so pomoči
               potrebni zlasti za to skrbijo humanitarne organizacije, ki se nekako množijo. Vemo,
               da dve sta največji, ki skrbijo za te svoje pomoči potrebne na lokalni ravni. Bi
               mogoče poudaril, da sledenje oziroma poročanje, evidentiranje pa ni enako pri vseh
               humanitarnih organizacij, kajti gre za iste ljudi, ki so pomoči potrebne. Pri enih
               dobijo več ali pa večkrat, pa ni evidentirano pri drugih, pa je to vse zapisano, tako
               da bi opozoril na to, da bi to evidentiranje, zlasti na lokalni ravni, ko se ljudje
               poznajo med seboj bolj striktno vodili tako da eni ne dobijo večkrat drugi pa nikoli.
               Tako da, nekatere humanitarne organizacije to že počnejo, nekatere pa ne, ne bom
               imenoval katere,  vendar
               lokalno se čuti ta problem, ker eni, ki gredo k neki humanitarnim, kot sem rekel
               dobijo večkrat pa več, drugi pa so evidentirani pa točno po tistih pravilih. Tako da,
               sredstev je kar nekaj, hvala bogu. Če je trend upadanja upajmo, da ne bo. Tudi
               sorazmerje med invalidskimi in humanitarnimi bi rekel, da je res v tej smeri in
               trendu enakega zastopanja, kajti potrebe so velike in tudi tisto, kar naj bi socialna
               služba delala po nalogu ministrstva na zaobseže vsega, ker nekateri ljudje niti ne
               gredo, niti nočejo v ta sistem, vendarle tisti aktivisti, ki pa delajo lokalno s temi
               ljudmi pa točno vedo kateri so pomoči potrebni, zato so še kako potrebne humanitarne
               organizacije in njihovo delo je res hvalevredno. Bi v tej smeri, da bi evidentirali
               lokalno in pa med seboj, da bi bilo to sodelovanje med posameznimi humanitarnimi
               organizacijami še boljše, kot sem rekel, gre za iste ljudi, ki so pomoči potrebni.
               Hvala.</p>
            </sp>
            <sp who="SDT6:JerajAlenka">

               <speaker>PREDSEDNICA ALENKA JERAJ:</speaker>

               <p>Če ni več razprav poslancev, prosim, gospod Kušar za odgovor na vprašanje gospe Črnak
               Meglič.</p>
            </sp>
            <sp who="SDT6:KušarŠtefan">

               <speaker>ŠTEFAN KUŠAR:</speaker>

               <p>Hvala lepa. Hvala lepa tudi za vprašanje, ker je izredno pomembno, da povemo, da se
               je FIHO zavezal v poročilo računskemu sodišču, da bo obstoječa merila in kriterije
               tako dodelal, da bo mogoče bolj transparentno in bolj objektivno slediti sredstvom,
               ki so namenjena invalidskim in humanitarnim organizacijam sploh v postopku
               razporejanja teh omejenih sredstev, ker kot sami veste so pričakovanja organizacij
               bistveno višja kot so razpoložljiva sredstva.</p>
               <p>FIHO se je zavezal, da bo do julija 2012 poročal računskemu sodišču o izdelanih in
               prenovljenih merilih in kriterijih. Tako da bi nova prenovljena merila in kriterije
               začeli uporabljati za razpis, ki bo jeseni objavljen, tako da bo ocenjevanje finančno
               ovrednotenih letnih delovnih programov invalidskih in humanitarnih organizacij jeseni
               2012 za sofinanciranje v letu 2013 potekalo po teh prenovljenih kriterijih in
               merilih.</p>
               <p>Rad bi povedal, da ne bomo, ali veste oziroma moram takole povedati, nočemo pustiti
               vtisa na vašem odboru, da do sedaj FIHO ni uporabljal nobenih meril in kriterijih pri
               razporejanju teh sredstev, ko je ocenjeval vloge invalidskih in humanitarnih
               organizacij. FIHO deluje v skladu s pravilnikom o merilih in pogojih za uporabo
               sredstev Fundacije za financiranje invalidskih in humanitarnih organizacij, kjer so
               recimo v 8. členu zelo natančno določeni pogoji za financiranje, v 9. členu pa merila
               za dodelitev sredstev. Poznamo tako skupna splošna merila kot skupna merila, na to še
               posebna merila za delovanje in pa za naložbe. Ker so pa ta merila bila premalo
               specifična v pravilniku FIHO uporablja pri svojem ocenjevanju tudi navodilo za
               uporabo meril pri ocenjevanju finančno ovrednotenih letnih delovnih programov
               invalidskih in humanitarnih organizacij in ta navodila, potem zelo specifično
               razčlenjujejo pogoje, o katerih sem govoril v 8. in 9. členu pravilnika. Se pravi,
               skupna splošna merila, potem v skladu s 5. členom teh navodil upoštevajo
               racionalnost, smotrnost, učinkovitost, ekonomičnost, vzajemnost, solidarnost, itd.
               Res pa je, da so ta merila bila po mnenju računskega sodišča premalo objektivna,
               premalo transparentna. Mi smo razlagali, da je možno tudi sedaj v tem trenutku
               slediti odločitvah obeh komisij, ki pripravljata predloge. Je pa res, da je
               metodologija v fazi simulacije uporabe. Namreč, spisana je, 26. marca lahko poročam
               bomo imeli sestanek z izbranimi invalidskimi organizacijami, ki bodo sodelovale v
               simulaciji uporabe novih meril in kriterijev. Sedaj v tem trenutku, ko mi sedimo
               tukaj na seji pa so se sestale tudi humanitarne organizacije in tudi one bodo
               naredile nabor tistih humanitarnih organizacij, ki bodo sodelovale v simulaciji
               uporabe teh novih meril in kriterijev. Tako da, v letu 2013 oziroma za razpis 2013
                   bomo oziroma za razpis 2013
               bomo aplicirali prenovljena merila in kriterije.</p>
               <p>Glede sledenja pomoči posameznikom, je pa res, da imamo mi predpisane obrazce na
               FIHO, kako morajo invalidske in humanitarne organizacije poročati nam kot
               instrumentu, ki razporeja ta sredstva. Sedaj, te organizacije na lokalni in državni
               ravni imajo pa svoje načine in svoja pravila v skladu s tem, ker so samostojne pravne
               osebe in morajo delovati v skladu z zakonodajo na področju socialnega varstva in
               invalidskega varstva, tako da zdaj mi v podrobnosti ne moremo čisti iti. Res pa je,
               da mi izvajamo nadzor v teh organizacijah, tako da lahko zelo podrobno pogledamo ali
               so bila sredstva namensko porabljena v skladu s prijavo, ki so jo podali v posamezni
               organizaciji. Problem s katerim se pa dejansko srečujemo, pa je dvojno članstvo. Ker,
               veste, svoboda združevanja omogoča, da so posamezniki vključeni pri delovnih
               invalidih, vojnih invalidih, civilnih invalidih vojn, vojnih invalidih 1991 in potem,
               veste, lahko oni s temi 4-kratnim članstvom, ne vem, v nekem obsegu ali pa v skladu s
               svojo integriteto in poštenostjo participirajo na vseh programih teh štirih
               organizacij, ki sem jih navedel. Na drugi strani imate recimo, ne vem, uporabnike
               organizacij za področje duševnega zdravja. Imamo 7 ali 8 humanitarnih organizacij na
               področju duševnega zdravja, Šent, Ozara, Altra, Novi paradoks itn., in zdaj seveda mi
               ne moremo prepovedati članstva v eni ali pa drugi organizaciji, ker imajo ljudje
               svobodo združevanja. Tako da, bomo pa to evidentirali, zagotovo, to vašo pripombo,
               ker se nam zdi umestna, tako da bomo še posebej pozorni v prihodnje na to
               problematiko. Hvala.</p>
            </sp>
            <sp who="SDT6:JerajAlenka">

               <speaker>PREDSEDNICA ALENKA JERAJ:</speaker>

               <p>Hvala. Želi še kdo od poslancev? V kolikor ne, zaključujem razpravo in predlagam, da
               odbor sprejme naslednji sklep. Odbor za delo, družino, socialne zadeve in invalide se
               je seznanil s poročilom o delu in finančnem poslovanju Fundacije za financiranje
               invalidskih in humanitarnih organizacij Republike Slovenije v letu 2010. Prehajamo na
               glasovanje. Glasujemo.</p>
               <p>Za je glasovalo? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem obravnavo poročila o delu in finančnem poslovanju FIHO v letu
               2010.</p>
               <p>Prehajamo na <title>2. TOČKO DNEVNEGA REDA - ZAHTEVA RAČUNSKEGA SODIŠČA REPUBLIKE
                  SLOVENIJE ZA OCENO USTAVNOSTI ZAKONA O ZAPOSLITVENI REHABILITACIJI IN ZAPOSLOVANJU
                  INVALIDOV.</title> Zahvaljujem se vabljenim k 1. točki. Zahteva, objavljena na
               spletni strani Državnega zbora, mnenje Vlade z dne, 23. 12. 2011 je objavljeno na
               spletni strani Državnega zbora. Prav tako mnenje Zakonodajno-pravne službe z dne, 15.
               2. 2012. K tej točki je bila vabljena Zakonodajno-pravna služba in Ministrstvo za
               delo, družino in socialne zadeve. Želi besedo predstavnik Zakonodajno-pravne službe
               dr. Samo Divjak? Izvolite.</p>
            </sp>
            <sp who="SDT6:DivjakSamo">

               <speaker>DR. SAMO DIVJAK:</speaker>

               <p>Hvala lepa gospa predsednica. Lep pozdrav vsem ostalim! Moje ime je Samo Divjak,
               prihajam iz Zakonodajno-pravne službe, za tiste, ki me še ne poznate. Lep
               pozdrav!</p>
               <p>Poglejte, danes imamo dve zadevi v katerih pripravljamo odgovore za Ustavno sodišče.
               Pri tej prvi zadevi gre za zahtevo, to pomeni, da je vlogo na Ustavno sodišče podal
               kvalificiran predlagatelj, to je Računsko sodišče. Postopek je s tem že začet. To
               uvodoma pač rečem za tiste, ko morda tega ne veste. Pri pobudah je postopek morda
               malce daljši.</p>
               <p>V zvezi s to zahtevo, ki je bila podana, smo pripravili pisno mnenje, ki je v bistvu
               kratko. Morate vedeti, da Zakon o zaposlitveni rehabilitaciji in zaposlovanju
               invalidov določa obveznost družb, ki imajo določeno število zaposlenih, da zaposlijo
               določeno kvoto invalidov. To obveznost je mogoče, če se te organizacije ne odločijo,
               ali da iz kakršnegakoli razloga ne morejo izpolniti te obveznosti, izpolniti tudi
               tako, da se plača določen prispevek v sklad za spodbujanje zaposlovanja invalidov.
               Tukaj smo pa pri tej točki, kjer je Računsko sodišče se aktiviralo. Računsko sodišče
               meni, da je ta določa, ki pravi, da tisti delodajalec, ki ne izpolni zakonske
               obveznosti zaposlitve določenega števila teh invalidov, se pravi kvote, da mora
                   mesečno plačevati že prej
               omenjenemu skladu določen prispevek. Po mnenju Računskega sodišča bi ta prispevek
               moral iti najprej v proračun, pa potem iz proračuna v ta sklad in se pri tem Računsko
               sodišče sklicuje na 148. člen Ustave, ta pa pravi: <q>"Vsi prihodki in izdatki državi in
               lokalni skupnosti za financiranje javne porabe morajo biti zajeti v njihovih
               proračunih."</q> V našem odgovoru podobno je pa tudi mnenje Vlade, stojimo na stališču,
               da ta določba ni v neskladju s prej navedeno določbo ustave. Poudarjamo sledeče, da
               imajo delodajalci možnost, bodisi, da se odločijo za zaposlitev določene kvote ali pa
               nadomestno obliko, ki je po eni strani, da sklenejo določeno obliko, pogodbo z
               zaposlitvenim centrom oziroma invalidskim podjetjem ali pa, naslednja možnost je, da
               plačajo prispevek. Zaradi tega smo mnenja, da torej, ker gre za neke možnosti,
               nadomestne možnosti izpolnjevanja zakonske obveznosti določanja kvote, zato menimo,
               da tukaj ne gre za neskladje z ustavo. Rad bi še toliko povedal, da je ustavno
               sodišče o samem vprašanju ali so kvote možne ali niso možne, kajti to za neko
               podjetje vendarle pomeni nek pritisk, pač toliko jih moraš zaposliti. O tem je
               Ustavno sodišče reklo, da to ni v neskladju z ustavo. Sedaj imamo pred seboj, kot
               rečeno samo to zadevo in o našem mnenju, ki smo ga pripravili, torej ne gre za
               neskladje z ustavo. V kolikor boste tako mnenje sprejeli, bomo potem pripravili
               čistopis tega odgovora in ga preko predsednika poslano Ustavnemu sodišču. Ustavno
               sodišče pa je že dobilo mnenje, ki ga je Vlada tako odboru kot Ustavnemu sodišču
               posredovala. Kot rečeno, danes zjutraj sem preverjal ali je slučajno Ustavno sodišče
               že odločalo, ampak je še v teku odločanja. Odločitev pa lahko, po mojem, pričakujemo
               glede na starost te številke, relativno hitro. Hvala lepa za enkrat, gospa
               predsednica.</p>
            </sp>
            <sp who="SDT6:JerajAlenka">

               <speaker>PREDSEDNICA ALENKA JERAJ:</speaker>

               <p>Hvala. Želi besedo predstavnik Vlade? Ja, izvolite minister.</p>
            </sp>
            <sp who="SDT6:VizjakAndrej">

               <speaker>MAG. ANDREJ VIZJAK:</speaker>

               <p>Spoštovani! Še enkrat lep pozdrav. pridružujem se temu stališču. Namreč to, da imamo
               namenski sklad, ki ima določene naloge na področju zaposlovanja invalidov in tudi
               ohranjanja zaposlenosti invalidov, je neka odločitev v preteklosti, ki je želela
               stimulirati zaposlovanje invalidov in tudi poiskati sistemski vir za določene naloge
               na tem področju. Lahko bi se takrat zakonodajalec odločil tudi, da bi to bil del
               integralnega proračuna in potem preko politik. Ubral je to pot, po mojem tudi zaradi
               tega, da je na nek način dosegel večjo namenskost porabe sredstev, ki gre od
               delodajalcev potem za te namene preko sklada. To je seveda stvar tehtanja, kaj je
               bolje, vendar se Vlada tukaj pridružuje stališču, da ta norma ni neustavna, da je pač
               možno tako ali drugače to urediti, med tem ko Računsko sodišče meni in je zato tudi
               vložilo ustavno presojo, da je ta način financiranja v neskladju z ustavo. Potem se
               sprašujem ali je sklad v vodah in podobnih skladih, ki so tudi namenski, prav tako v
               neskladju z ustavo, kajti imamo kar niz teh rešitev v naši državi, kjer se za neke
               namenske stvari to odvija preko raznih skladov in ta je eden izmed njih. Toliko
               samo.</p>
            </sp>
            <sp who="SDT6:JerajAlenka">

               <speaker>PREDSEDNICA ALENKA JERAJ:</speaker>

               <p>Hvala. Sedaj odpiram razpravo o naslednjem predlogu mnenja, ki bi ga odbor sprejel.
               Odbor za delo, družino, socialne zadeve in invalide se strinja z mnenjem
               Zakonodajno-pravne službe z dne, 15. 2. 2012 in z mnenjem Vlade z dne, 23. 12. 2011
               ter Zakonodajno-pravni službi predlaga, da v skladu z 266. členom Poslovnika
               Državnega zbora pripravi odgovor Ustavnemu sodišču. </p>
               <p>Želi kdo razpravljati o tem mnenju? V kolikor ne, prehajamo na odločanje.
               Glasujemo.</p>
               <p>Za je glasovalo? <stage>(13 članov.)</stage></p>
               <p>Predlog je sprejet.</p>
               <p>Zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - POBUDE ZA ZAČETEK POSTOPKA ZA OCENO
                  USTAVNOSTI OZIROMA ZAKONITOSTI 284. ČLENA ZAKONA O POKOJNISNKEM IN INVALIDSKEM
                  ZAVAROVANJU POKOJNINSKEGA NAČRTA ZA OBVEZNO</title>
                   <title>DODATNO POKOJNINSKO ZAVAROVANJE S SPREMEMBAMI Z DNE 18.3.2010 IN ODLOČBE
               MINISTRSTVA ZA DELO, DRUŽINO IN SOCIALNE ZADEVE ŠTEVILKA 1032-6/2008-16 Z DNE
               31.3.2010.</title>
               </p>
               <p>Pobuda je objavljena na spletni strani Državnega zbora. Mnenje Vlade z dne 23.12.2011
               je objavljeno na spletni strani Državnega zbora, prav tako mnenje Zakonodajno-pravne
               službe z dne 15.2.2012. Točko obravnavamo na podlagi 265. člena Poslovnika Državnega
               zbora.</p>
               <p>K točki sta bila vabljena Zakonodajno-pravna služba in Ministrstvo za delo, družino
               in socialne zadeve. Želi besedo predstavnik Zakonodajno-pravne službe dr. Samo
               Divjak? Izvolite.</p>
            </sp>
            <sp who="SDT6:DivjakSamo">

               <speaker>DR. SAMO DIVJAK:</speaker>

               <p>Hvala lepa, gospa predsednica. Ponovno vsem pozdrav!</p>
               <p>Kot sem povedal že pri prejšnji zadevi, gre tu za pobudo. To pomeni, da jo je vložil
               nekdo, ki sicer ni kvalificiran predlagatelj, kar pomeni, da bo Ustavno sodišče
               moralo predhodno v postopku preizkusa pobude sploh odločati, kaj bo s to pobudo
               naredilo. Lahko jo zavrže, lahko gre pa potem naprej s postopkom, če se bo ugotovilo,
               da so stvari take, da je treba o njih presojati. Zavrže jo lahko zaradi kakšnih
               neizčrpanih pravnih sredstev v zvezi z odločbo ministra, to je kakšna možnost. Ne
               smem in ne morem tudi prejudicirati, kaj in kako bo Ustavno sodišče odločilo, vendar
               pa toliko samo uvodoma, vsaj za tiste, ki ste morda novi, pojasniti to razliko med
               zahtevo in pobudo.</p>
               <p>V zvezi s pobudo bi sledeče rekel. To pobudo je dalo na Ustavno sodišče večje število
               pobudnikov. Pobudniki izpodbijajo določbo Zakona o pokojninskem in invalidskem
               zavarovanju, ki je iz leta 1999. Tu moram povedati, v zadnjega pole leta ali enem
               letu smo imeli kar nekaj pobud v zvezi z ZPIZ-1, kot rečemo temu, in pri vseh smo
               uvodoma ugotovili, da gre vendar za neko določbo, ki je nastala v nekem trenutku, v
               nekem času, z nekimi nameni. Ta določba, ki jo izpodbijajo, je določba 284. člena in
               govori o pokojninskem načrtu obveznega dodatnega pokojninskega zavarovanja. In sicer
               določi, takole pravi, tisto, kar najbolj izpodbijajo, je šesta alineja, ki pravi:
               <q>"Pokojninski načrt obveznega dodatnega pokojninskega zavarovanja potrdi Urad za
               zavarovalni nadzor pri ministrstvu, sprejme pa minister."</q> V tem pokojninskem načrtu
               pa imamo višino prispevka za posamezna delovna mesta. Gre za delovna mesta, kjer so
               bile včasih tako imenovane benificirane dobe, če olajšam to razpravo. Kot rečeno, do
               leta 1999 je bila ureditev ena, imeli smo benificirano dobo. Takrat smo sprejeli
               drugačen sistem, pač odločitev je bila taka, kot je bila. In se je formiral tudi ta
               poseben način zbiranja sredstev in potem tudi nastajanje, v narekovajih, te poklicne
               pokojnine. Kot rečeno, delodajalci so zavezani k plačevanju. Razlogi, zakaj so takrat
               šli, so lahko različni. Problem je v tem, ker sedaj ni dovolj sredstev. Ti pobudniki
               pa pravzaprav očitajo, da se ta sredstva, ki se pripravljajo, ki se namensko zbirajo
               za te namene, da njihovo višino, koliko morajo plačevati, se določi v tem
               pokojninskem načrtu. Vse je bilo lepo in prav, dokler ni prišlo do spremembe višine
               teh sredstev, ki se zbirajo. Kot rečeno, v začetku je šlo pri višini prispevkov
               praktično za nadaljevanje prejšnjega stanja glede obremenitve. Kasneje v tem letu, ko
               je bila pa sprejeta ta odločba ministra in sprememba pokojninskega načrta, to je v
               letu 2010, se je pa to breme precej dvignilo. In to je pripeljalo te pobudnike do
               tega, da izpodbijajo to določbo, ker pravijo: <q>"Višina prispevka bi morala biti
               določena v zakonu."</q> No, tisti, ki ste prebirali prejšnji ZPIZ-2, veste, da se je
               poskušalo to zadevo tam urediti z določitvijo prispevne stopnje. Tu pa, kot rečeno,
               je ta problem.</p>
               <p>Ko smo v službi pripravljali odgovor, smo seveda tudi izhajali iz dejstva, da je pač
               taka zakonska določba. In naša naloga je, da glede na trditve, ki jih postavlja
               nekdo, ki pride pred Ustavno sodišče, skušamo čim več odgovorov, ki so možni, dati.
               Včasih je to  težko napisati,
               prvič zato, ker je neka norma nastala v drugem času, drugič zaradi tega, ker je
               včasih težko reči, kakšna je bila pa pravzaprav volja zakonodajalca. Pa tudi zaradi
               tega, ker zakonodajalec verjetno v nekem trenutku ne more točno vedeti, kaj bo čez 10
               let, tako da je včasih to težko povedati. Kot rečeno, v našem osnutku mnenja, ki smo
               ga pripravili, povemo tisto, kar mislimo, da je prav, da se Ustavnemu sodišču pove.
               In sicer povemo: Obveznost plačevanja prispevkov je določena z zakonom. S tem hočemo
               tudi odgovoriti na tisto določbo v ustavi, ki pravi, pravice in obveznosti so
               določene z zakonom. Obveznost je določena. Poleg tega pa povemo, da je v izhodišču
               višina te prispevne stopnje praktično določena z določbami v prehodnem členu, to je
               430. člen, kjer pove, da za tiste osebe, ki so delale na takih delovnih mestih, se po
               prenehanju tega prehodnega obdobja, dveletno prehodno obdobje mislim, da je bilo, ali
               eno leto, da se bo tudi pri njih po isti prispevni stopnji še nadaljeval ta
               prispevek, se pravi, enako bo naprej. Poleg tega je v tej določbi 430. člena, to je
               čisto na koncu, tudi določba, ki pravi, tistim, ki so delali na takih mestih, ki so
               imeli pa določeno dobo, mislim da 20 ali 25 let, pa gredo po starem sistemu, če tako
               zelo preprosto skušam povedati.</p>
               <p>Glede na to smo v odgovoru zapisali, da po našem mnenju ne gre za neskladje z ustavo.
               Zapisali smo pa tudi, da bo določene razloge, ki izhajajo iz pokojninskega načrta, pa
               tudi iz odločbe ministra, pravzaprav spoštovani gospod minister s sodelavci bolje
               pojasnil kot mi. Kot rečeno, smo pa tudi nekako povedali v tej naši vlogi, da se nam
               tudi sicer postavlja vprašanje, ali so ti pobudniki že upravičeni priti pred Ustavno
               sodišče glede na postopke, za katere ne vem, če so že končani ali pa če so jih sploh
               sprožili, glede na odločbo ministra, ki je vendar neke vrste akt. Zdaj, kakšni akti
               so, tudi to je sporno za njih, ali gre za tak akt ali gre za drugačen akt, o tem bo
               Ustavno sodišče.</p>
               <p>Z vidika Državnega zbora povemo zakonsko določeno obveznost, tudi delodajalci imajo
               določeno vlogo pri ugotavljanju teh mest. In pa še, v osnovi je v prehodni določbi
               430. člena določeno tisto, kar sem že povedal, glede nadaljevanja določenega stanja
               pred uveljavitvijo tega zakona.</p>
               <p>Gospa predsednica, samo eno stvar bi v zvezi z našim mnenjem vas prosil, če lahko še
               rečem. In sicer, na drugi strani našega mnenja je v prvem, drugem, tretjem, četrtem,
               petem, šestem, sedmem odstavku, ki se začne z besedo <q>"po izrecni določbi prvega
               odstavka 282. člena"</q> v četrti vrstici, tam kjer piše <q>"se ob uveljavitvi ZPIZ-1"</q> - tu
               bi dodal v oklepaju samo zaradi pojasnila, ne zaradi nas pa ne zaradi Ustavnega
               sodišča, <q>"do izteka prehodnega obdobja"</q>, ker do izteka prehodnega obdobja se tista
               določba nanaša.</p>
               <p>Toliko bi povedal zaenkrat. Hvala lepa, gospa predsednica. Je pa ta dilema, ki jo
               postavljajo pobudniki, kakorkoli bo odločilo Ustavno sodišče, bo verjetno zelo
               dobrodošla tudi sestavljavcem novega zakona, ker se bodo nekatere stvari
               izkristalizirale, morda bodo šli celo na staro rešitev, ki je bila, ki niti ni bila
               tako slaba, mislim, pred letom 2000. Hvala lepa.</p>
            </sp>
            <sp who="SDT6:JerajAlenka">

               <speaker>PREDSEDNICA ALENKA JERAJ:</speaker>

               <p>Hvala.</p>
               <p>Želi besedo predstavnik Vlade? Izvolite, minister Andrej Vizjak.</p>
            </sp>
            <sp who="SDT6:VizjakAndrej">

               <speaker>MAG. ANDREJ VIZJAK:</speaker>

               <p>No, k temu ni veliko dodati, razen morda to, da bi ob tej pobudi veljalo izpostaviti
               tudi to specifiko obveznega dodatnega pokojninskega zavarovanja, ki ne temelji na
               medgeneracijskem načelu tako kot obvezno pokojninsko zavarovanje in ima tudi določene
               specifike. Tudi država ima neko drugo vlogo pri tem, kar je še dodaten argument glede
               na možnost nezakonskega urejanja višine prispevne stopnje.</p>
            </sp>
            <sp who="SDT6:JerajAlenka">

               <speaker>PREDSEDNICA ALENKA JERAJ:</speaker>

               <p>Hvala.</p>
               <p>Želi kdo razpravljati? No, najprej povem mnenje, ki bi ga sprejel odbor: Odbor za
               delo, družino, socialne zadeve in invalide se strinja z mnenjem Zakonodajno-pravne
               službe  z dne 15. 2. 2012 in z
               mnenjem Vlade z dne 23. 12. 2011 ter Zakonodajno-pravni službi predlaga, da v skladu
               z 266. členom Poslovnika Državnega zbora pripravi odgovor Ustavnemu sodišču. Želi kdo
               razpravljati o tem mnenju? V kolikor ne, prehajamo na odločanje. Pričenjam
               glasovanje. Zaključujem glasovanje.</p>
               <p>Kdo je za? <stage>(12 članov.)</stage> Je kdo proti? <stage>(? članov.)</stage></p>
               <p>To pomeni, da je mnenje sprejeto.</p>
               <p>Zaključujem to točko dnevnega reda. Zahvaljujem se predstavnikom ministrstva.</p>
               <p>Prehajamo na <title>4. TOČKO DNEVNEGA REDA - RAZNO.</title>
               </p>
               <p>V informacijo ste dobili poročilo o delu Odbora za delo, družino, socialne zadeve in
               invalide za mandatno obdobje 2008 do 2011. Želi kdo razpravljati pod to točko? V
               kolikor ne, zaključujem točko razno. </p>
               <p>Zaključujem 1. redno sejo odbora za delo, družino, socialne zadeve in invalide.</p>
               <p>Zahvaljujem se vam za udeležbo in vas lepo pozdravljam. <stage type="time">Seja se je končala 15.
                  marca 2012 ob 13.50.</stage>
               </p>
            </sp>
         </div>
      </body>
   </text>
</TEI>