<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZKGPIO-redna-12-2012-10-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo, prehrano in okolje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C42AE4B68CC7BE77C1257D1F005A65D7</idno>
               <idno type="custom" subtype="day">15A6CC0A3C78E3F8C1257AA7004220EB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=15A6CC0A3C78E3F8C1257AA7004220EB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZKGPIO-redna-12-2012-10-30.OZKGPIO" n="12">
               <name>redna seja</name>
               <date when="2012-10-30"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZKGPIO-redna-12-2012-10-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZKGPIO-redna-12-2012-10-30.OZKGPIO">
                        <orgName key="OZKGPIO">Odbor za kmetijstvo, gozdarstvo, prehrano in okolje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO, PREHRANO IN OKOLJE</stage>
            <stage type="session">12. seja</stage>
            <stage type="date">(30. oktober 2012)</stage>
            <stage type="chairman">Sejo je vodil mag. Dejan Židan, predsednik odbora.</stage>
            <stage type="time">Seja se je pričela ob 9. uri. </stage>


            <sp xml:id="SDT6-OZKGPIO-redna-12-2012-10-30.sp1">

               <speaker>PREDSEDNIK MAG. DEJAN ŽIDAN:</speaker>

               <p>Spoštovane poslanke, spoštovani poslanci. Lep pozdrav. Med nami pozdravljam tudi našo
               novo članico, gospo Alenko Koren Gomboc.</p>
               <p>Pričenjamo 12. sejo Odbora za kmetijstvo, gozdarstvo, prehrano in okolje Državnega
               zbora. Pozdravljam še enkrat vse vabljene in vse ostale prisotne. Do tega trenutka
               nisem dobil nobenega obvestila, da se kdo od članov ali članic seje ne more
               udeležiti. Prav tako do tega trenutka nisem dobil nobenega pooblastila o nadomestni
               članici ali članu.</p>
               <p>S tem prehajamo na določitev dnevnega reda seje odbora. S sklicem seje, 16. oktobra,
               ste prejeli naslednji dnevni red: Predlog proračuna Republike Slovenije za leto 2013,
               2. točka Predlog proračuna Republike Slovenije za leto 2014 in kot zadnja Pobude in
               vprašanja članov odbora. Ker do pričetka seje nisem prejel predlogov za spremembo
               dnevnega reda je dnevni red določen, kot je bil predlagan s sklicem seje. Odbor
               obravnava oba akta kot zainteresirano delovno telo na podlagi 157. člena Poslovnika
               Državnega zbora. Predlagam, da združimo obravnavo obeh predlogov proračuna. Ali kdo
               temu nasprotuje? Nihče. Torej, smo se dogovorili, da bomo oba predloga proračunov
               obravnavali skupaj. Med nami pozdravljam Marjana Pojbiča, ki nadomešča sodelavca
               gospoda Tomaža Lisca.</p>
               <p>Prehajamo na obravnavo <title>1. IN 2. TOČKE DNEVNEGA REDA.</title> Na sejo sem povabil
               Vlado, Ministrstvo za kmetijstvo in okolje, pozdravljen gospod minister s sodelavci,
               Ministrstvo za finance, pozdravljena gospa Špele Perme, Kmetijsko-gozdarsko zbornico
               Slovenije, pozdravljena <stage type="mag"/> <stage>(nadaljevanje)</stage>
               predsednik in direktor, Sindikat kmetov Slovenije, ga ni. Gradivo je objavljeno na
               spletni strani Državnega zbora v Poročevalcu z dne, 12. oktobra 2012. Posredovana pa
               so vam bila tudi pojasnila glede vlaganja amandmajev. Predlog za amandmaje odborov
               nismo prejeli. S tem pričenjamo razpravo. Pri 1. točki, ki je združena prva in druga
               točka. In kakor je navada na odborih, ki so zainteresirana in ne primarno pristojna,
               k besedi vabim gospo Špelo Perme, predstavnico Ministrstva za finance.</p>
            </sp>
            <sp xml:id="SDT6-OZKGPIO-redna-12-2012-10-30.sp2">

               <speaker>ŠPELA PERME:</speaker>

               <p>Hvala lepa. Vsem skupaj lep pozdrav. Mogoče na začetku res nekaj uvodnih osnovnih
               informacij o proračunu. Finančni načrt Ministrstva za kmetijstvo in okolje je
               pripravljen v skladu z izhodišči, ki jih je za dosego ocenjenega primanjkljaja za
               leti 2013 in 2014 določila Vlada Republike Slovenije. V letu 2013 je načrtovano za
               področje kmetijstva in okolja 815,7 milijona evrov. To predstavlja 8,5% vseh v
               proračunu Republike Slovenije načrtovanih odhodkov oziroma kar pomeni za 49,8% več
               oziroma 271,4 milijona evra več kot je bilo načrtovano z rebalansom za leto 2012. V
               letu 2014 je načrtovano 725,2 milijona evrov odhodkov za področje kmetijstva in
               okolja. To predstavlja 7,8% vseh v proračunu Republike Slovenije načrtovanih
               odhodkov. Glede na leto 2013 to pomeni za 11% manj oziroma za 90,4 milijona evrov
               manj, kot je predvideno v predlogu proračuna za leto 2013.</p>
               <p>Če pogledamo leto 2013 malo podrobneje, bi rada povedala, da se to povečanje odhodkov
               v največji meri nanaša na skupno kmetijsko in kohezijsko politiko. Ta sredstva so se
               v bistvu povečala za 278,2 milijona evrov. Dejstvo je, da se finančna perspektiva
               počasi približuje koncu in da bo potrebno pospešiti črpanje evropskih sredstev. Na
               tem mestu želimo pristojno ministrstvo opozoriti, da izboljša organizacijo oziroma
               postopke v zvezi z izvajanjem projektov kohezijske politike, kjer opažamo, da se
               sredstva ne črpajo tako, kot je načrtovano v sprejetih proračunih. Vsaj do sedaj je
               bilo pač to opaženo.</p>
               <p>Kar se tiče leta 2014 je posledica to znižanje v znižanju sredstev EU, kjer
               predvidevamo, da bo zaradi postopnega zaključevanja EU programov potrebnih manj
               evropskih sredstev.</p>
               <p>Kar zadeva integralna sredstva. Integralna sredstva so v predlogu proračuna za leto
               2013 glede na rebalans za leto 2012 znižujejo za 4,9% in v letu 2014 glede na leto
               2013 za pol odstotka. Kolikšno bo dejansko znižanje v letu 2013 bo odvisno od
               dosežene realizacije v letu 2012, ki pač za sedaj, pač, ta trenutek tega podatka še
               ni mogoče podati. V letu 2014 se varčevalni ukrepi ohranjajo in bistveno ne vplivajo
               na zniževanje integralnih sredstev. V skladu z Vladnimi izhodišči in ciljna masa za
               plače v povprečju za 5% nižja od načrtovane v rebalansu proračuna za leto 2012, pri
               čemer je potrebno poudariti, da je znižanje po posameznih organih različno, odvisno
               pač od posebnosti, ki jih ta organ ima, od ocenjenega kadrovskega stanja, od
               prioritetnih nalog organa, od potencialnega učinka reorganizacije služb, gibanj
               stroškov dela v zadnjih treh letih v primerjavi s povprečno rastjo teh stroškov.
               Tako, da pač v primeru MKO-ja so se sredstva za plače v letu 2013 znižale za 8,5%
               glede na rebalans 2012. Glede na realizacijo v letu 2012 pa ocenjujemo, da bodo ta
               znižanja nekoliko višja. <stage type="mag"/> <stage>(Nadaljevanje)</stage>
               Poleg omejevanja odhodkov je Vlada na področju okolja z namenom povečevanja
               proračunskih prihodkov in spodbujanja varstva okolja, naložila Ministrstvu za
               kmetijstvo in okolje, da pripravi tudi spremembe predpisov na način, da se bodo v
               letu 2013 povečali prihodki iz okoljskih dajatev v ciljni višini 22 milijonov evrov
               in prihodki iz koncesijskih dajatev v ciljni višini 5 milijonov evrov. Toliko bi jaz
               v bistvu na začetku povedala o tem delu. Hvala.</p>
            </sp>
            <sp xml:id="SDT6-OZKGPIO-redna-12-2012-10-30.sp3">

               <speaker>PREDSEDNIK MAG. DEJAN ŽIDAN:</speaker>

               <p>Hvala gospa Perme. Gospod minister, beseda je vaša.</p>
            </sp>
            <sp xml:id="SDT6-OZKGPIO-redna-12-2012-10-30.sp4">

               <speaker>FRANC BOGOVIČ:</speaker>

               <p>Dobro jutro, lep pozdrav! Spoštovane poslanke, poslanci, vsi ostali prisotni!
               Dovolite, da nadaljujem, kjer je gospa Perme zaključila. Tudi sam bom na kratko dal
               uvod k obema proračunoma, se pravi, k proračunu 2013 in 2014, če dovolite,
               predsednik.</p>
               <p>Kar se tiče osnovne številke, je bilo povedano, da gre za proračun 2013 na
               Ministrstvu za kmetijstvo in okolje za skupen obseg nalog v višini 815 milijonov 692
               tisoč evrov. Naše ministrstvo je, ta sredstva so porazdeljena na sedem politik, od
               katerih je najmočnejša politika kmetijstva, gozdarstva, ribištva in prehrana, katere
               predlog znaša 494, skoraj 495 milijonov evrov, naslednja velika pa je politika
               varovanja okolja in komunalne dejavnosti v višini 268 milijonov. Ključno pri razrezu,
               ki ga je pripravilo Ministrstvo za finance je bila najprej višina tako imenovanih
               sredstev za integralni proračun, ki je bil po teh usklajevanjih določen v višini 195
               milijonov evrov. Poleg teh 195 milijonov evrov pa je tudi 86, skoraj 87 milijonov
               evrov pa slovenske udeležbe za EU sredstva. Ta sredstva, kot je bilo že rečeno, se
               bistveno povečujejo v letu 2013 v višini 498 milijonov evrov, skupno obe politiki,
               prav tako pa je v proračunu za naslednje leto skoraj 39 milijonov namenskih sredstev,
               ki predstavlja vodni sklad. To je glavnina tega 36 milijonov evrov. Kar se tiče
               sredstev za plače neposrednih uporabnikov, prihaja do precejšnjega zmanjšanja. Gre za
               izhodišča, ki so bila predstavljena in so na nek način bila razdeljena na
               ministrstva. Kot je bilo že rečeno, smo v ožjem delu ministrstva imeli to znižanje
               minus 15% za organe v sestavi in pa za tiste, katerim transferiramo, pa 12,5%
               znižanja in v tem delu prihaja do precejšnjih razkorakov med letošnjim letom in
               naslednjim letom. Vemo tudi to, da je bil ZUJF sprejet in začel veljati v drugi
               polovici leta, tako da so bili efekti zakona vidni na petih mesecih lanskega leta.
               Kljub vsemu temu pa so znižanja sredstev za maso plač tako velika, da bo potrebno v
               naslednjem letu nadaljevati z restriktivno politiko na področju plač. Še vedno je na
               nek način v zraku ali bo polet tega, da bo treba zmanjšati število nosilcev, se pravi
               zaposlenih, eventualno prišlo do kakšnega tudi generalnega znižanja plač. V tem
               primeru bi bila situacija enostavnejša. V kolikor se pa to ne zgodi, bo pa nesporno
               prihajalo do zmanjševanja števila zaposlenih, kar se tudi vidi v kadrovskem načrtu,
               ki je tudi priložen.</p>
               <p>Kar se tiče mednarodnih članarin. Imamo v višini 960 tisoč evrov, za naslednje leto
               planiranih prav tako tudi milijon 604 tisoč evrov za področje raziskav v kmetijstvu
               in gozdarstvu. Kar se tiče EU politik, naj povemo, da je na področju programa razvoja
               podeželja predvidenih 198 milijonov evrov porabe v naslednjem letu. Naj povemo, da bo
               tudi v letošnjem letu ta realizacija po naših ocenah okoli 180 milijonov, tako da gre
               samo še za stopnjevanje te porabe v naslednjem letu glede na <stage type="mag"/> <stage>(Nadaljevanje)</stage> to, da se tudi finančni perspektivi počasi
               iztekajo in da so razpisi v teku teh 198 milijonov, ki je planiranih za leto 2013 je
               razdeljenih 153 milijonov evropskih sredstev, 45 domačih, slovenskih pri neposrednih
               plačilih je v načrtovanje zajeto 0,145 milijonov evrov tu gre za 133 milijonov
               evropskih sredstev, 12,4 pa domačih sredstev. Naj povemo, da se tu planira tudi
               sredstva v višini 6,3 milijona evrov za finančne korekcije, ki smo jih pri pregledu
               dobili za pretekla obdobja in jih je potrebno poravnati v naslednjih letih.</p>
               <p>Za ribiški sklad so planirana sredstva v višini 8,3 milijona, kjer gre za 2 milijona
               lastne udeleže, 6,3 milijona evrov pa za evropska sredstva.</p>
               <p>Kot sem že omenil, pri strokovnih nalogah, ki jih izvajamo v okviru našega
               ministrstva, imamo podeljeno koncesijo za čebelarsko javno službo, ki bodo v letu
               2013 imela sredstva na razpolago v skladu z znižanimi izhodišči vlade in to je 12,5%
               nižja sredstva za plače glede na predvideno realizacijo na rebalans, ki je bil osnova
               za tisto manjše znižanje realizacija pa nekaj višje, zato je ta procent večji in to
               znižanje praktično pomeni približno 8% na rebalans.</p>
               <p>Tudi pri ostalih službah, ki jih izvajamo, te javne službe, kmetijsko svetovanje,
               strokovne naloge v živinoreji, strokovne naloge v rastlinski predelavi, zdravstveno
               varstvo rastlin in gozdarstva, varstvo narave in veterinarstvo, bo v naslednjem letu
               nas čakalo težko leto v katerem bo potrebno skupaj z nosilci teh javnih služb tudi
               temeljito pripraviti ta program dela, kar je že v pripravi, kot sem pa že dejal gre
               pa za restriktiven pristop in zato bodo tudi potrebni takšni pristopi.</p>
               <p>Kar se tiče prilagajanje podnebnih spremembah so sredstva v višini 6 milijonov evrov,
               predvidena gre v veliki meri za pokrivanje sofinanciranja zavarovanj v letu 2013.</p>
               <p>Kar se tiče deminimisa predvidevamo izvajati novo shemo podpore za poslovno in
               proizvodnjo povezovanje v sektorjih zelenjava, sadje, prašičereja, hmelj in ekološka
               predelava.</p>
               <p>Kar se tiče promocije, računamo, da bo potekala na teh treh nivojih. Eno so v
               aktivnostih ministrstva, to je sodelovanje na teh tradicionalnih sejmih, kjer je Agra
               tista, ključna in še nekaj manjših ostalih, nadaljevanje vseh teh obstoječih
               aktivnosti, kot <stage>/...nerazumljivo.../</stage> in podobno.</p>
               <p>Kar se tiče EU promocije se napeljuje v tem vinogradniškem sektorju v letu 2013
               računamo na novo tudi na zelenjavi, tretji steber te promocije pa je aktiviranje
               promocije na osnovi zakona o promociji, kjer je tudi del sredstev zagotovljenih s
               strani v integralnem delu, računamo pa tudi na to soudeležbo nosilcev kmetijske
               proizvodnje in živilsko predelovalne industrije, ki je v tem vključena.</p>
               <p>Kar se tiče programov pri gozdarstvu, gre 1 milijon evrov za obnovo v zasebnih
               gozdovih in negah teh zasebnih gozdov, tako pa je 1,2 milijona evrov za popravilo
               gozdnih cest.</p>
               <p>Na področju varne hrane zagotavljamo sredstva za izvajanje nalog referenčnega
               laboratorija, ki zagotavlja obvladovanje stanja nad boleznimi živali, ostankov v
               živilih, zdravstvenega stanja <stage>/...nerazumljivo.../</stage> in čebel, ugotavljanje ustreznosti
               živil, zagotavljanja teh laboratorijev, veterinarske higiene, ocen tveganja in pa
               tudi nacionalnega veterinarskega inštituta se bodo izvajale v okviru sredstev, ki so
               predvidena v višini 6,7 milijonov evrov.</p>
               <p>Kar se tiče, kot sem že omenil, <stage type="mag"/> <stage>(Nadaljevanje)</stage>
               vodnega sklada so tudi te aktivnosti tako na vodotokih, kakor tudi nadaljevanju
               aktivnosti zagotavljanje sredstev pri izgradnji hidroelektrarn na spodnji Savi.</p>
               <p>Zagotovljena imamo tudi sredstva za nadaljevanje aktivnosti v rudniku Žirovski vrh,
               kjer bo potrebna tudi še sprememba zakona in predvideti jasen zaključek te
               politike.</p>
               <p>Kar se tiče na področju varovanja okolja in komunalnih dejavnosti, gre za veliko
               povečanje teh sredstev v katerem imamo na področju kohezije predvidenih teh 226
               milijonov evrov, 189 milijonov evrov evropskih sredstev glede na tudi oceno
               ministrstva za finance, ki je dalo ta napotek boljši organizaciji tega dela, lahko
               mirno rečem, da je to bilo eno od področij s katerim smo se tudi v teh šestih, sedmih
               mesecih največ ukvarjali, tako da smo zadevo pripeljali na koncu k sreči tudi k over
               commitmentu, ki smo ga na sami seje vlade še popravili in na ta način omogočili, da
               bo na področju okoljske politike, za katere smo mi zadolženi in so planirana sredstva
               v tej postavki omogočili to, da bomo na do sedaj odobrenih 547 milijonov evrov imeli
               pravico še dodatnih dobrih 180 milijonov evrov tega over commitmenta do te mere, da
               ne samo, da izdajamo odločbe kot je bilo prvotno mišljeno, ampak da lahko na osnovi
               izdanih odločb tudi podpišemo sofinancerske pogodbe, da se razpisi zaključijo, kar v
               bistvu pomeni, da imamo doslej 10 aktivnih projektov prišli tam do pomladi na 22 do
               25 je možnost aktiven, zdaj, če se bo pri komu zapletlo pri samih javnih razpisih, v
               bistvu pa za bistveno večjo množico teh nalog. Gre tudi za to, da za razliko do
               preteklosti, ko se je precej teh kohezijskih projektov podelilo na osnovi rumene
               knjige, se pravi, da je bilo potrebno pridobivati dokumentacijo, gradbeno dovoljenje,
               gre pri over commitmentu izključno za projekte, ki imajo ali že gradbeno dovoljenje v
               rokah ali pa so tik pred sprejemom gradbenega dovoljenja, se pravi, da so operativni
               projekti. Kot sem že dejali smo na vladi potem uspeli takšen over commitment
               sprejeti, tudi v ukrepih za to, da bi se to resnično organiziralo, pa tudi da bi
               skupaj z Ministrstvom za gospodarstvom zagotovili tudi še dodatna sredstva za
               tehnično pomoč, za 8 dodatnih nosilcev tega programa in na tak način verjamemo, da je
               potem možno v tem naslednjem obdobju izpeljati še te projekte do konca in tudi
               kohezijska sredstva temu primerno potem tudi počrpati.</p>
               <p>Kar se tiče ostalih ukrepov se na področju okolja izvajajo tudi ukrepi za ohranjanje
               te biotske raznovrstnosti, varstvo naravne dediščine, ključno vlogo v tem delu imajo
               tudi krajinski parki, ki izvajajo svojo politiko, zagotovljena so tudi sredstva za
               monitoringe na področju okolja od meteoroloških, geološkega, seizmologije in pa
               spremlja tudi varstvo okolja in pa tudi prilagajanja za podnebne spremembe in tudi za
               sredstva za zagotavljanje jedrske varnosti. Kot veste je uprava za jedrsko varnost v
               sklopu naših organov v sestavi.</p>
               <p>Pri javnih zavodih prihaja prav tako tudi za krčenje teh sredstev in tudi tu nas čaka
               zahtevno delo, da delno zagotovimo tudi sredstva še v okviru kakšnih drugih
               programov, delno na trgu, delno pač tudi za uskladite z izhodišči, ki so bila podana.
               Kar se tiče intervencijskih programov in obveznosti, gre za zakone, ki so bili v
               preteklosti sprejeti in se preko njih odpravljajo posledice naravnih nesreč, je za
               naslednje leto zagotovljeno v proračunu 17,3 milijone evrov, kar je na enaki višini
               kot je v letošnjem letu tudi predvidena realizacija.</p>
               <p>Kar se tiče proračuna 2014, gre za nekaj nižji proračun, 725 milijonov evrov. Ključne
               številke, naj tukaj poudarim še za kmetijsko politiko, se pravi kmetijstvo,
               gozdarstvo, ribištvo, prehrana slabih 434 milijonov evrov, medtem ko za politiko o
               varovanju okolja, komunalne dejavnosti pa 230 milijonov evrov. Integralni del <stage type="mag"/> <stage>(nadaljevanje)</stage> je približno na enaki višini,
               nekaj malega manj 194 milijonov, zagotovljenih je pa tudi 69 milijonov 600 za
               slovensko udeležbo pri samem sofinanciranju evropskih projektov. Planirana sredstva,
               ki se bodo pa porabila iz EU fondov so pa v višini 420 milijonov evrov. Namenskih
               sredstev, kjer je glavnina vodni sklad je 42 milijonov evrov. Računam pa tudi na
               aktiviranje podnebnega sklada v naslednjem letu.</p>
               <p>Kar se tiče neposrednih proračunskih uporabnikov je v skladu z izhodišči Vlade enako
               planirano. Za plače 47 milijonov evrov 300 kot letošnje leto, tudi za transfer
               posrednim uporabnikom za plače in materialne stroške je tudi v enaki višini, slabih
               53 milijonov evrov. Podobno je tudi pri mednarodni pomoči in pa tudi pri članarinah
               pravzaprav gre za večja sredstva kot leta 2013 za milijon 700, v letu 2013 za 900,
               pri znanost in raziskavah pa za ena sredstva, milijon 600, kot v letu 2013. Kar se
               tiče programa razvoja podeželja je načrtovanih nekaj manj sredstev, glede na
               perspektivo, ki se izteka, se pravi 141 milijonov, od tega 109 milijonov EU sredstev
               31 milijonov slovenskih, za neposredna plačila Eko nič pa ovojnica<stage>(?)</stage> 144 milijonov,
               s tem da bo v naslednjem letu samo še milijon evrov iz lastnih sredstev, ostalo pa iz
               143,3 pa iz evropskih. Kar se tiče ribiškega sklada je slovenski delež načrtovan v
               višini 1,5 milijona in pa E udeležba 4 in pol, se pravi skupaj okoli 6 milijonov
               evrov. Podobna sredstva kot v 2013 so v letu 2014 predvidena tudi za vodni sklad,
               kakor tudi za Rudnik Žirovski vrh. Kar se tiče varovanja okolja in komunalne
               dejavnosti, se pravi okoljskih investicij, je predvidenih v letu 2014 188,8 milijona
               evrov zopet kohezijskih projektov od katerih gre za 34 milijonov slovenske udeležbe,
               154 milijonov pa za udeležbo EU sredstev. Za elementarne nesreče se pa predvidevajo
               sredstva v višini 21,2 milijona evrov. Hvala lepa.</p>
            </sp>
            <sp xml:id="SDT6-OZKGPIO-redna-12-2012-10-30.sp5">

               <speaker>PREDSEDNIK MAG. DEJAN ŽIDAN:</speaker>

               <p>Hvala gospod minister. Vabim k besedi predstavnike Kmetijsko-gozdarske zbornice.
               Gospod predsednik, izvolite.</p>
            </sp>
            <sp xml:id="SDT6-OZKGPIO-redna-12-2012-10-30.sp6">

               <speaker>CVETKO ZUPANČIČ:</speaker>

               <p>Hvala lepa za besedo. Lep pozdrav ministru, poslankam, poslancem, ostalim prisotnim.
               Jaz bom uvodoma samo nekaj besed povedal o stanju kakšno je in pa seveda tudi v zvezi
               s tem proračunom kmetijskega dela, potem bi pa dal besedo direktorju, ki se bo
               spustil v posamezne številke in posamezna pojasnila pri samem proračunu in pa seveda
               načrtu razvojnih programov.</p>
               <p>Ko je bila otvoritev sejma AGRA sem nekako pri tistemu pozdravu tudi rekel, da kmetje
               nismo krivi za krizo, ki je nastala. Mislim, da prav v majhnem delu, pa vendar delež,
               ki ga bomo pa posledično nosili pa izgleda, da bo kar velik. Stanje v kmetijstvu ta
               trenutek, predvsem v živinoreji, poljedelstvu in ostalih panogah, prašičereji sploh,
               je silno težko. Se pravi, vsak dan, glede na to koliko je bilo govora o tem, kako
               bomo kmetje z višjim cenam vplivali na prodajne cene, pa od tega ni nič, saj cene
               konec koncev vidimo, da dnevno padajo, tudi odkupne, tako pri mesu kot pri mleku. In
               seveda posledično, zakaj to govorim? Govorim zaradi tega, ker tu ko vidimo pri
               zmanjševanju sredstev tako službe, za izvajanje strokovnih nalog javnih služb na
               področju svetovanja in živinoreje, se pravi se nekako v dveh letih zmanjšuje za eno
               tretjino, kar posledično pomeni kako to rešiti. To rešiti tako, v predlogu, da ali te
               službe okrniti, da vprašanje če bodo sploh mobilne, ali pa to pridobiti na trgu.
                  <stage type="mag"/> <stage>(nadaljevanje)</stage> In seveda naše stališče
               je, tudi moje stališče je, da to na trgu, se pravi, pri kmetu ni možno več poiskati.
               Se pravi, če mi ta del naložimo nekako, da bo moral določene storitve kmet plačevati,
               se jih bo odpovedal, se pravi, s tem se bo njegovo udejstvovanje bistvo pomanjšalo.
               Na drugi strani pa seveda on tega ni več sposoben, glede na to, kakšna je situacija.
               Še enkrat pravi, da iz tega tudi izvira to, da nisem pričakoval, da bo ta kmetijski
               del tudi s tem predlogom proračuna do te mere prizadet. Na koncu koncev na
               Ministrstvu za kmetijstvo in okolje imamo mislim, da preko 3500 javnih uslužbencev,
               ki delujejo tako ali drugače preko zavodov in drugih institucij in prav teh 300
               delavcev, ki izvajajo javne naloge na področju živinoreje in kmetijskega svetovanja,
               so v tem delu enako ali pa bolj okrnjeni kot pa ostali. Mislim, da njihova vloga je
               posebna, kakorkoli gremo v kakršnokoli racionalizacijo mi bomo to na zbornici
               posledično preko zavodov tudi peljali, zmanjševali bomo stroške na vseh nivojih,
               vendar zelo težko si privoščimo, da bi morali zaradi tega kakšno izpostavo
               kmetijsko-svetovalne službe ukiniti glede na to, da prav tisti teren, ki je, kjer je
               tisti svetovalec edina vez tako na kmetijskem kot, če hočemo, tudi prodajnem ali
               socialnem delu, zelo pomemben. Se pravi, ne bi želel, da prav na terenu, na podeželju
               najbolj prizadenemo s tem varčevalnimi ukrepi ali pa, če hočemo reči, s tem rezom
               denarja teh služb. Mi vsekakor se bomo potrudili, da znotraj, kolikor bo možno, bomo
               to reševali. Tudi zdaj se pripravlja ta izhodišča, kako to zagato rešiti, ampak
               predvsem v živinoreji se bojim, da to ne bomo uspeli, in da kot najslabša varianta se
               lahko pojavi tudi ta, da se nam del selekcije celo sesuje. To je sicer kruta napoved,
               ki je jaz nikakor ne bi želel, bomo vse naredili, da se to ne bi zgodilo, vendar, ko
               govoriš o tem, ko je govora o temu, da imaš eno tretjino denarja manj za iste naloge,
               je podobno kot bi v avionu <stage>/nerazumljivo/</stage> rezervoarja, gorivo in ga spustil v zrak.
               Do kje bo to zdržalo, peljalo, je to težko reči, vendar jaz mislim, da moramo še
               veliko se pogovoriti in pa najti tudi dodane rešitve, ki bi to selekcijo v živinoreji
               tudi uspešno pripeljali, ne samo skozi letošnje leto, ampak tudi v prihodnost. Ne sme
               se nam narediti tako, kot se je naredilo pri semenarstvu, ko smo imeli zelo dobre
               službe tako na institutu kot tudi v semenarni, ki je organizirala to proizvodnjo, pa
               vendar je na koncu koncev se vse sesulo in danes smo odvisni od uvoza, če hočete,
               semenskega krompirja in Holandije, po 5-krat in še večkratni ceni <stage>/nerazumljivo/</stage>
               krompirja. Se pravi, naredili smo katastrofalno napako in ne bi želel, da bi je v
               živinoreji ponovili, se pravi, ko se bo naš selekcijski sistem zrušil, da smo potem
               popolnoma odvisni od tujega uvoza te robe. Tako da, še enkrat poudarjam, da je sicer
               tukaj tudi nekaj nejasnosti, ki bi jih želeli tudi potem direktorju izpostaviti, se
               pravi, tukaj ko imamo v predlogu proračun en znesek, pa potem v načrtu, razvojnem,
               drugačen. Se pravi, kje dejansko je ta razlika nastala. Vendar še enkrat pravim, da
               tudi pri kmetih na koncu konce, kot sem že rekel, mi dodatno bremenitve jim ne moremo
               nalagati, ker jim sledijo že iz zakonodajnih delov, kjerkoli opazite, ki so novi
               zakoni, vedno iz tega štrli neko dodatno breme za kmeta ali pa, če hočemo, tukaj
               enako, pa ko bomo imeli Zakon o gozdovih, spet neke naloge, ne naloge, neki stroški
               se nalagajo ponovno na lastnika, ki tega ne bo zdržal. Jaz moram reči, da ne vem do
               kje bo ta potrpežljivost šla, samo bojim pa se, da bo kaj hitro tega konec, ker tudi
               iz terena me kličejo <stage type="mag"/> <stage>(Nadaljevanje)</stage>
               vsakodnevno, poslušajte, zdaj je pa tega konec, zdaj se pa to ne gremo več. Se pravi,
               kot sem že uvodoma rekel, kmetijstvo bo v tej krizi svoje prispevalo, tudi kmetje smo
               pripravljeni nekaj narediti, nismo pa pripravljeni sedaj dejansko, da se na naših
               plečih rešuje ta težka gospodarska situacija, ki je nastala v državi.</p>
               <p>Z moje strani za enkrat toliko. Lahko predsednik, če bi dali še besedo
               direktorju.</p>
            </sp>
            <sp xml:id="SDT6-OZKGPIO-redna-12-2012-10-30.sp7">

               <speaker>PREDSEDNIK MAG. DEJAN ŽIDAN:</speaker>

               <p>Hvala predsednik. Preden dobi besedo gospod direktor, med nami pozdravljam gospo
               Polonca Komar. Gospa Polonca, zdravo, ki nadomešča gospoda Riharda Branislja, našega
               člana. Direktor, beseda je vaša.</p>
            </sp>
            <sp xml:id="SDT6-OZKGPIO-redna-12-2012-10-30.sp8">

               <speaker>IGOR HROVATIČ:</speaker>

               <p>Hvala lepa. Predsednik, lep pozdrav tudi v mojem imenu! Jaz bi mogoče šel na malo
               bolj konkretne zadeve. Stanje na tem področju, tako storitev kot samega izvajanja
               javnih služb je za izvajanje javne službe v okviru Kmetijsko gozdarske zbornice
               Slovenije mogoče malo drugačno kot na drugih področjih. Že to, da imamo na rebalans
               12,5% znižanje sredstev in pa 10% znižanje materialnih stroškov. Se bojim, da to ni
               končni procent, zato ker plače in stroški povezani s plačami in materialni stroški
               pravzaprav so v neki skupini proračunskih postavk transferov, ki pa se je pravzaprav
               v letu 2012 znižala še za dodatnih 5% in se bojim, da bi po nekih usmeritvah teh 12,5
               prišlo vsaj na 17,5 kar pa situacijo še bolj poslabša. Če bi najprej nekaj zadev
               vezanih na sam predlog zakona o izvrševanju proračuna za 2013, 2014, potem lahko
               ugotovim, da zadeve tako kot so nastavljene, vsaj kar se tiče Kmetijsko gozdarske
               zbornice Slovenije in pa vseh kmetijsko-gozdarskih zavodov, v bistvu gredo v smeri
               odpuščanja delavcev. Odpuščanja delavcev, ki so po statusu javni uslužbenci, in ki
               jih varuje tudi kolektivna pogodba za kmetijstvo, ki je tudi bila podpisna in
               parafirana s strani takratnega ministra za kmetijstvo v letu 2007. Tukaj se pojavlja
               problem odpravnin. Odpravnine niso nikjer zajete v teh zneskih, ki so predvidene za
               zavode, čeprav tudi v enem členu zakon, predlog zakona govori, da je potrebno s
               strani proračuna za to zagotoviti dodatna sredstva.</p>
               <p>Drugo, kar se pojavlja vprašanje, je tudi vprašanje povezano z roki v katerem mora
               posredni proračunski uporabnik predložiti program dela s finančnim načrtom
               pristojnemu ministru. V predlogu zakona je to 60 dni po objavi proračuna v Uradnem
               listu. Vemo, da pa po Zakonu o javnih financah je potrebno v 60. dneh po sprejetju
               proračuna pripraviti izhodišča, in če to povežemo skupaj, potem smo takoj tam pri 64.
               in 65. členu, ko se govori o odgovornosti in pa sankcijah.</p>
               <p>Drugo je tudi vprašanje, ki ga odpira ta zakon za nas, kot zbornico. Ali po predlogu
               tega in tukaj bi prosil odgovor, ali po predlogu tega zakona sedaj program dela
               sprejme resorni minister ali ga sprejme vlada, glede na to, da je dikcija, da ta
               zakon nekako nadgradi, povozi vse ostale zakone in po 22. členu Zakona o zbornici je
               do sedaj programe dela skupaj s finančnim načrtom sprejemala Vlada. Tukaj v bistvu ne
               vemo ali je to končna postaja ali je to samo neka vmesna postaja, ki se zdaj določa
               za naprej.</p>
               <p>Jaz bi tukaj poudaril tudi v zvezi z odgovornostjo in sprejemanjem poslovnega
               rezultata, tako kot definira tudi 51. člen <stage>/nerazumljivo/</stage> poročil in sanacijskih
               programov. Jaz bi tukaj rekel, da je tukaj potrebno, bi le prosil odbor in obe
               ministrstvi, da nekako status te javne službe se poveže s pridobivanjem sredstev iz
               Evropske unije. V enem delu je usmeritev tudi v proračunu 2013, 2014, da se nekako
               pridobivanje <stage type="mag"/> <stage>(nadaljevanje)</stage> sredstev iz EU
               nemoteno pelje. In tudi določen člen zakona govori o tem, da se v tem delu tudi
               primanjkljaji nadomeščajo ali zagotavljajo ali s povečanimi prihodki ali z dodatnim
               zadolževanjem. Javna kmetijska svetovalna služba je v času pred vstopom, pa tudi po
               vstopu v EU glavni nosilec implementacije ukrepov v slovenski kmetijski prostor in
               slovensko podeželje. V povprečju vsak svetovalec, govorim v povprečju, v ta prostor
               prinese milijon evrov letno. Za 2013 se predvideva nekaj manj kot sto milijonov
               povečanih prihodkov iz naslova evropskega proračuna. Po drugi strani pa seveda krnimo
               ta del služb in pravzaprav se bojimo, da bo Slovenija postala namesto neto
               prejemnica, neto plačnik v evropski proračun. In tukaj bi res prosil, da se v tem
               delu tej službi glede na vpetost, pa to ni edina vpetost, v te evropske politike da
               nek dodaten status.</p>
               <p>Seveda mi se tukaj tudi ne moremo strinjati v delu obdavčitve nepremičnin, v kolikor
               se po zakonu o uravnoteženju javnih financ predvideva tudi obdavčitev nepremičnin za
               primarno kmetijsko proizvodnjo, da v bistvu ta obdavčitev zadane tudi nepremičnine,
               ki služijo primarni kmetijski proizvodnji, tako objektov kot zemljišč in tudi tistih
               zemljišč na katerih naj bi objekti stali. V zakonu o uravnoteženju javnih financ je
               izrecno napisano, da pa poslovna in industrijska raba niso predmet te obdavčitve. Jaz
               bi pričakoval, da tudi nepremičnine, ki služijo za namen primarne kmetijske
               proizvodnje niso predmet te odločitve, ne glede na velik širok nabor šifranta, ki to
               določa.</p>
               <p>Tudi, kar se tiče sankcij in razrešitev, jaz mislim, da je tu ta dikcija, ki je
               postavljena, malo preveč rigorozna, malo preveč enostranska. Tudi iz razloga, o
               katerem sem prej govoril, imamo kar dolgoletne, 12 letne, izkušnje sprejemanja
               programa. Nikoli ni bil program sprejet v roku, da bi financiranje izvajanja nalog
               javnih uslužbencev teklo nemoteno. In se bojim, da tudi letos ne bo tako. Če bo, bo
               to velik korak naprej. Odgovornost za to, da pa finančni program ni sprejet v roku v
               60 dneh pa nosi direktor javnega zavoda oziroma odgovorna oseba javnega zavoda, tudi
               tukaj v primeru javnega zavoda, kjer ustanoviteljica ni država, ampak je
               Kmetijsko-zbornica Slovenije.</p>
               <p>Če grem na samo izvajanje javnih služb, tukaj nekako sami ne razumemo glede na
               izhodišča, ki jih je Ministrstvo za finance predstavilo, pa tudi Ministrstvo za
               kmetijstvo in pa, bom rekel, tisti razgovori, pogajanja, ki potekajo operativno na
               nivoju ministrstva, v bistvu v delu naših služb Kmetijsko-gozdarske zbornice
               Slovenije, ne beležimo mase rasti plač. Na drugi strani pa seveda zmanjšujemo za
               12,5%. Od leta 2009 je v bistvu, empirično se vidi po proračunskih postavkah, so se
               ta sredstva zniževala.</p>
               <p>Ko govorimo o proračunskih postavkah, potem smo prišli do enega vprašanja, in sicer v
               samem proračunu se za izvajanje strokovnih nalog in kmetijskega svetovanja pojavlja
               številka 19 milijonov 550.908, kar je pravzaprav 326.000 več v primerjavi z letom
               2012. V načrtih razvojnih programov pa je ta znesek nekaj čez 17 milijonov. Glede na
               vse obrazložitve, ki so tako v posebnem delu v načrtu razvojnih programov,
               kazalnikih, ki so navedeni in tudi, bom rekel, dikciji, ki je navedena v 5. členu
               predloga zakona o izvrševanju proračuna 2013-2014, v bistvu predlagamo, da se ti
               številki uskladita in da se pač ta višina proračunske postavke iz načrta razvojnih
               programov uskladi na višino 19.550.908 evrov. Mi tu vidimo, da je tu prišlo do neke
               neuskladitve. Ne vemo pojasniti kje je ta razlika, kot tudi ne vemo pojasniti <stage type="mag"/> <stage>(Nadaljevanje)</stage> kaj imata skupnega kmetijsko
               svetovanje in Kobilarna Lipica, ki sta nekako v skupnem programu oziroma podprogramu?
               Tukaj bi v bistvu še enkrat poudaril, da je javna služba, ki se izvaja v okviru
               Kmetijsko gozdarske zbornice Slovenije, izvajalci so javni uslužbenci. Edina javna
               služba v tej državi, javni uslužbenci pa edini javni delavci v sistemih javnih
               uslužbencev za katere ni zagotovljeno plačilo za upravno delo od 1. januarja tekočega
               leta dalje. Samo za primer, v letu 2012 so bila prva sredstva iz proračuna za
               izvajanje teh nalog nakazana šele 3. septembra. Trenutna zakonodaja tako za leto
               2013, prioritetno za leto 2013 kot tudi za leto 2014 pa ne zagotavlja začasnega
               financiranja. V letošnjem letu so naši zavodi bili primorani najemati drage bančne
               kredite, jih plačevati po 7 in več procentni obrestni meri. Ta strošek ni nikjer
               vračunan in nikjer refundiran. Glede na rebalans, ki se je zgodil, so resne napovedi,
               da bo zaključno poročilo negativno. In če ne bo urejeno financiranje pravočasno, naši
               zavodi pravzaprav tudi komercialnih kadetov več ne bodo mogli dobiti in pravzaprav na
               ta način se tudi javna služba ne bo morala več izvajati.</p>
               <p>Samo še eno zadevo bi odprl, to je gozdarstvo. Poglejte, tudi po Zakonu o kmetijsko
               gozdarski zbornici Slovenije, Kmetijsko gozdarska zbornica Slovenija opravlja
               svetovanje na področju gozdarstva, pa ne bi odpiral zdaj te teme. Jaz bi tukaj odprl
               dejansko vse te napore, aktivnosti, ki jih peljemo vsi, zato da povečamo vrednost
               domačega lesa, posekanega v slovenskih gozdovih. Mislim, da je to verigo gost - les,
               potrebno začeti pri lastniku gozda, se pravi tistemu, ki pravzaprav podre še stoječo
               drevo in ga potem po neki simbolični, ne tržni ceni proda. Zato predlagam, da se v
               proračunu zagotovi do višine 60 tisoč evrov, konkretno iz postavke popularizacije
               gozdov in gozdarstva, za pridobitev akreditacije certifikacijskega organa za
               certificiranje po shemi 5, ki je shema za certificiranje lastnikov privatnih gozdov.
               Mi vemo, da je 70% lastnikov zasebnih lastnikov, da so posestniki pretežno manjši
               lastniki, in da je ta shema pravzaprav za te lastnike najugodnejša. Tukaj mi s tem
               predlogom želimo samo, da se nekako spelje postopek za to, da se bo lahko
               certifikacija izvajala, stroški certifikacije po posameznem lastniku bodo pa tako ali
               tako stroški lastnika. Ampak, če govorimo o tem, o tej verigi gost - les, mislim, da
               je to sestavni del tega dela in tudi to financiranje pravzaprav je majhen, mogoče za
               države, zato da se na koncu ta veriga še bolj aktivira kot se je aktivirala.</p>
               <p>In na koncu v bistvu bi rekel to, da pa na področju izvajanja skupne kmetijske
               politike in državnih pomoči, da ne bom samo kritičen, mislim da ministrstvo pelje to
               politiko ustrezno, da so določeni problemi vezani na administrativne zadeve, s
               katerimi se opravičenci različno srečujejo. Upam, da bo v novem programskem obdobju
               ta zahtevnost ali pa ta pristopnost lažja kot je bila do sedaj, tudi usmeritve v tej
               smeri so. Drugo pa, kar bi rekel, da bi bilo pa potrebno mogoče malo bolj, mogoče po
               drugih dokumentih to bolj vidno, vendar pri organiziranju skupini proizvajalcev, v
               organizacijah proizvajalcev tudi v zadružnem organiziranju pa mogoče narediti malo
               bolj smel korak. Namreč kazalniki, da v bistvu bomo imeli v letu 2014 eno
               organizacijo proizvajalcev, pa ne vemo kje ta bo. Ali bo to sadjarska ali vrtnarska
               ali bo hmeljarska ali nekatera druga, je mogoče premalo smel načrt. Mislim, da pa je
               tudi slaba poslovna organiziranost ena rak rana slovenskega kmetijstva, katera
               rešitev bi pripomogla tudi k boljši <stage type="mag"/>
               <stage>(nadaljevanje)</stage> strukturi ali boljši sliki slovenskega kmetijstva v celoti.</p>
               <p>Toliko. Jaz se opravičujem, če sem bil malo predolg, vendar jaz sem smatral, da bi
               glede na proračun in glede na obe leti bilo treba to izpostaviti.</p>
               <p>Hvala lepa.</p>
            </sp>
            <sp xml:id="SDT6-OZKGPIO-redna-12-2012-10-30.sp9">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod direktor.</p>
               <p>Med nami za našo mizo, ki ni okrogla, sem opazil tudi predsednika Sindikata Pergam
               gospoda Janeza Posedija. Spoštovane poslanke in poslanci, jaz verjamem, da nimate nič
               proti, če mu dam besedo.</p>
               <p>Gospod Posedi.</p>
            </sp>
            <sp xml:id="SDT6-OZKGPIO-redna-12-2012-10-30.sp10">

               <speaker>DR. JANEZ POSEDI:</speaker>

               <p>Hvala lepa za besedo, spoštovani predsedujoči, spoštovane poslanke in poslanci,
               gospod minister, državni sekretar.</p>
               <p>Res je, iz Pergama nismo bili povabljeni, ampak je ta zgodba nekoliko povezana z
               našimi aktivnostmi, tudi znotraj Ekonomsko-socialnega sveta. Kot veste, prejšnji
               teden je potekala seja Ekonomsko-socialnega sveta kjer smo bili socialni partnerji
               seznanjeni z obema dokumentoma in tam ne minister za finance ne minister za javno
               upravo in pravosodje, ki sta pristojna nekako za kadrovski načrt v državni upravi in
               za finance niste znala odgovoriti na neka vsebinska vprašanja iz tega področja.
               Nekako je bilo napotilo ministra za finance, da bo o tem zanesljivo vedel minister za
               kmetijstvo kaj več povedati, ker oni so delali samo globalni razrez.</p>
               <p>Žal pri nas v Konfederaciji sindikatov Pergam, kjer posvečamo v naših programskih
               dokumentih tudi pomemben poudarek prehranski varnosti in varni hrani, obojega ne
               zamenjujemo in ločujemo in vemo kaj pomeni. Nekako v tem proračunu ne vidimo
               zagotovil, da bi eno in drugo lahko na srednji rok dosegali. Torej, lahko ob takšnih
               dokumentih, kot je ta proračun in ob kadrovskih načrtih, ki so zadaj pričakujemo, da
               v Sloveniji ne bo možno zagotavljati ne prehranske varnosti ne varne hrane. To trdim
               z vso odgovornostjo, ker so sistemi že zdaj podfinancirani, podobno kot so gospodje
               iz Kmetijsko-gozdarske zbornice omenjali, letno zniževanje stroškov, ki so namenjeni
               delu in materialnim stroškom, v takšnih zneskih ogroža delovanje sistema. Sam osebno
               sem celo prepričan, da je potem boljše, da vse to skupaj ukinemo, ker ne bo možno
               zagotoviti in bodo ljudje pač vedeli, da so sami odgovorni za to, da poskrbijo za
               zdravje živali, da se prilagodijo klimatskim spremembam in da razmislijo o tem pri
               kom kaj kupijo, kaj bodo zaužili. Ker očitno s takšnim načinom in takšnim
               financiranjem ne bo možno zagotoviti teh ciljev. In sam osebno tudi menim, da ni nič
               narobe s tem, ko posamezniku prepustimo, da se odgovorno odloča, ampak za to je treba
               vzpostaviti nek sistem. V kolikor želimo zdravje naših proizvodnih čred prepustiti
               odločitvam posameznega lastnika, moramo spremeniti koncept zaščite pred nevarnimi
               kužnimi boleznimi v državi in tudi doseči pri Evropski skupnosti, da spremeni
               koncept, da spremeni koncept varne hrane, ki je urejen z uredbami, ne pa z neko
               lokalno zakonodajo in da spremeni koncept zaščite živali pred kužnimi boleznimi. In
               jaz resno opozarjam na to, da razmislite na kakšen način mislite to v bodoče peljati.
               Veliko modelov obstaja v Evropi, od Skandinavije do Grčije, veliko različnih možnosti
               je, ampak mora biti takšna, da zagotavlja doseganje teh ciljev. Ker če tega ne bo
               možno dosegati, bomo imeli težave, ki jih na dolgi rok ne bo možno reševati.</p>
               <p>Toliko z moje strani.</p>
               <p>Hvala.</p>
            </sp>
            <sp xml:id="SDT6-OZKGPIO-redna-12-2012-10-30.sp11">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod Posedi.</p>
               <p>Predlagam, gospod minister, preden gremo na razpravo poslank in poslancev, ker je
               bilo nekaj vprašanj, da nanje odgovorite.</p>
            </sp>
            <sp xml:id="SDT6-OZKGPIO-redna-12-2012-10-30.sp12">

               <speaker>FRANC BOGOVIČ:</speaker>

               <p>Predsednik, predlagam, glede na to, da sta bila s strani obeh postavljena vprašanja
               glede izvajanja javnih služb in zagotavljanje varne hrane, podpornega okolja za
               razvoj kmetijstva, in ker sva si s sekretarjem razdelila to delo, da tu, neprijetno
               delo, ki verjamem, da je opravljal on, bi prosil, če lahko da en generalni obris te
               situacije, ki je tudi, resnici na ljubo, tisto najbolj pereča, glede na generalno
               znižanje možnosti, ki jih ima ta država za financiranje svojih služb je,<stage type="mag"/> <stage>(nadaljevanje)</stage> kot smo prej slišali, ta
               integralni del proračuna znotraj katerega so tudi sredstva za zagotavljanje teh
               okolij najbolj prizadeta, za razliko od tistih evropskih politik, ki so zelo pomembne
               za same nosilce kmetijske proizvodnje, pa imamo zdaj to zahtevno nalogo, da s temi
               okrnjenimi sredstvi zagotavljamo te osnovne politike, hkrati pa tudi izvajamo neko
               prestrukturiranje tega sistema, kar bo treba narediti delno zaradi krize, delno pa
               najbrž tudi zaradi tega, ker so se okoliščine v državi v zadnjih letih toliko
               spremenile. Zagotovo pa je ta kriza in zmanjšan obseg sredstev še nek dodaten pritisk
               na to, da se bo moralo tudi to prestrukturiranje v naslednjih letih zgoditi.</p>
               <p>Tako, da bi prosil, če lahko na to tematiko sekretar da še svoje stališče.</p>
            </sp>
            <sp xml:id="SDT6-OZKGPIO-redna-12-2012-10-30.sp13">

               <speaker>PREDSEDNIK MAG. DEJAN ŽIDAN:</speaker>

               <p>Dogovorjeno.</p>
               <p>Gospod Ravnik, izvolite.</p>
            </sp>
            <sp xml:id="SDT6-OZKGPIO-redna-12-2012-10-30.sp14">

               <speaker>BRANKO RAVNIK:</speaker>

               <p>Hvala lepa za besedo. Spoštovane poslanke in poslanci.</p>
               <p>Moram reči, da glede na to, da sem opravil razgovore z vsemi javnimi službami in
               tistimi, ki izvajajo koncesijsko dejavnost in da smo pogledali stanje, bo v letu 2013
               mnogo težje speljati kot vsa dosedanja leta. Treba je povedati, da se integralna
               sredstva, kot je bilo rečeno, znižujejo z rebalansa leta 2012, ko je bil 204
               milijone, 204,8 na leto 32013, ko je predvidenih 195 milijonov, pomeni za 9,8
               milijonov znižanje, ampak še vedno govorimo o 195 milijonih in o teh 195 milijonov
               gre 100 milijonov za plače v celem sistemu ministrstva in plač v javnem sektorju in
               materialne stroške. Treba bo iti iz koncepta kako zagotoviti sredstva za delovanje v
               celoti teh služb za vse zaposlene, ki so v teh službah na koncept kaj so prioritete v
               tej državi, ovrednotiti naloge, jih postaviti v vrstni red oziroma prioriteto in s
               tem denarjem, ki nam je na razpolago zagotoviti, da se vse tiste funkcije, ki jih
               država mora zagotoviti v celoti izpeljejo. Mi imamo zdaj v diskusiji, lahko rečem, da
               imamo marsikje tudi nadstandardne naloge, se pravi jih bo treba ugotoviti in ta
               nadstandard ali zmanjšati oziroma ga bo moral plačati uporabnik, v kolikor gre za
               nadstandard, nikakor pa si ne moremo kot država privoščiti, da bi tiste minimalne
               zahteve, ki jih moramo izpeljati v okviru teh nalog ne izvedli, se pravi na področju
               svetovanja, kot tudi na področju varne hrane. In pač razpoložljiva sredstva moramo
               tako razporediti, da bomo le-to lahko tudi speljali. Tako, da zdaj naloge oziroma
               aktivnosti, ki jih peljemo gredo v tej smeri, za vsako javno službo se ovrednoti
               posamezne naloge, jih razvrsti v prioritete in na koncu bo seveda sprejeta odločitev,
               do katere točke in do katerega obsega bo možno financirati posamezne naloge.</p>
               <p>Dejstvo je, da je velik problem časovni okvir, ker gre na eni strani za konceptualno
               spremembo, na drugi strani pa hitro približevanje novega leta in praktično spremenjen
               koncept in za ta koncept bi bilo potrebnega več časa, tako da me resno skrbi ali bo
               in v kako kratkem času bo možno dejansko pripraviti dokončna izhodišča za pripravo
               programov. Ampak, kot ministrstvo bomo storili vse potrebno, da bo financiranje nalog
               v letu 2013 nemoteno steklo.</p>
               <p>Če za ostale javne službe ni tako velik problem, se pa strinjam s tem, kar je bilo
               rečeno s strani zbornice, predvsem za financiranje nalog javne službe kmetijskega
               svetovanja.</p>
               <p>V tem okviru seveda, gre tudi za odpiranje vprašanja možnih financiranj s strani
               drugih, se pravi s strani uporabnikov in pridobivanje sredstev iz drugih virov, tako
               iz na primer sredstev za posamezne projekte v okviru programa razvoja podeželja, kot
               drugih evropskih virov, na primer na področju varstva narave, tako da se opravlja
               resna debata tudi o tem na kakšen način zagotoviti alternativna sredstva, ki
               pokrivajo <stage type="mag"/> <stage>(nadaljevanje)</stage> ta primanjkljaj, ki
               bo omogočil financiranje tistega števila zaposlenih, ki je danes v tem sistemu, da bi
               z mehkimi načini zmanjševanja zaposlenih se čim bolj približali razpoložljivim
               sredstvom. Ker mislim, da je bilo že danes rečeno oziroma odpuščanja oziroma stroški,
               ki so povečani z odpuščanjem v letu 2013 ne bi prinesli potrebnega prihranka, zato je
               pač treba iskati rešitve, ki bodo šle v smeri tako imenovanega mehkega zmanjševanja
               števila. V tem okviru poskušati pridobivati sredstva iz drugih virov. V kolikor bo
               potrebno pri tem tudi participacijo uporabnikov in sofinanciranje uporabnikov se mi
               zdi, da je potrebno tudi to razpravo odpreti, ker takrat se bo šele videla tudi prava
               vrednost teh storitev oziroma teh služb. V kolikor gre za dejansko za resnično
               potrebo, ki jo imajo uporabniki mislim, da kljub težki finančni situaciji, s katerimi
               se soočajo posamezni sektorji, mislim, da bodo znali razmejiti med dolgoročno
               potrebno zagotavljanja sredstev in kratkoročnimi težavami sfinanciranja. V vsakem
               primeru naš načrt je, da storitve, ki jih preko javnih služb izvajamo, zadržimo v
               takim obsegu, ki bodo zagotavljale, da bo sektor koristi evropska sredstva, da bodo
               doseženi tisti cilji, ki smo jih zapisali v strateške dokumente, predvsem v
               resolucijo Zagotovimo si hrano za jutri. Na področju gozdarstva ne bo prišlo do
               slabšanja razmer oziroma kakšnega, bi rekel, posegov v gozdove oziroma koriščenja
               gozdov, ki bo slabšal stanje, za katero smo se zadnjih 50 let prizadevali in da se na
               področju varne hrane ne bi zgodilo nič takega, zaradi česar bi prišlo do stanja, ki
               bi ogrožal javno zdravje ali pa zdravstveno stanje čred. Še posebej je pomembno tudi
               aktivnosti na področju zdravstvenega varstva rastlin, kjer bomo tiste dodatne
               potrebne aktivnosti na tem področju zagotovili skozi cel sistem. Danes je bilo
               omenjeno področje semenarstva. Tudi dejansko smo v zadnjih desetih letih naredili
               velik korak nazaj, tako na področju vzdrževanja genskega materiala, kot tudi na
               področju žlahtnenja. In mogoče je pa leto 2013, da z majhnim vložkom naredimo premik
               v pravo smer nazaj, tudi na področju semenarstva. In to imamo namen tudi
               napraviti.</p>
            </sp>
            <sp xml:id="SDT6-OZKGPIO-redna-12-2012-10-30.sp15">

               <speaker>PREDSEDNIK MAG. DEJAN ŽIDAN:</speaker>

               <p>Hvala, državni sekretar. Spoštovane poslanke in poslanci, sicer se je javil k besedi
               še gospod Posedi.</p>
            </sp>
            <sp xml:id="SDT6-OZKGPIO-redna-12-2012-10-30.sp16">

               <speaker>DR. JANEZ POSEDI:</speaker>

               <p>Hvala. Se opravičuje, ker še enkrat. V to, da je kdorkoli pripravlja kakršnekoli
               prioritete na kateremkoli segmentu proračuna, ne samo kmetijskega, močno dvomim. Ta
               dvom sem izrazil že ob rebalansu za leto 2012. Če je bilo takrat mogoče razumeti, da
               se gre indeksno čez vse, vsi enako, je to bilo takrat razumljivo. Ampak danes, ko
               neka vlada že nekaj časa upravlja in vodi ministrstvo, pa bi pričakoval resno, da se
               je nekdo lotil stvari vsebinsko. Dejstvo je, da so vsi zavodi dobili minus 12,5% na
               plačah in minus 10 na stroških. To ne kaže prav na nobeno, ne vem, usmerjenost ali pa
               neko selekcijo česar koli. To je čisto navadna indeksna procedura, ki smo jo gledali
               zadnjih nekaj let, ko je šlo gor, se indeksno dvigovalo in sedaj se indeksno znižuje.
               In prav nihče ne pogleda nobenih prioritet. In to je problem. Ker, ko bomo pogledali
               prioritete, bomo tudi ugotovili kaj naj sedaj posamezniki nosijo in plačajo, in kaj
               bo država, ampak je treba prioritete pogledati. Ta proračun v nobenem delu, ne samo
               kmetijskem, ne odraža prioritete. Je čisto navadna indeksna zgodba.</p>
            </sp>
            <sp xml:id="SDT6-OZKGPIO-redna-12-2012-10-30.sp17">

               <speaker>PREDSEDNIK MAG. DEJAN ŽIDAN:</speaker>

               <p>Spoštovane poslanke, spoštovani poslanci. Kdo se bo prvi prijavil? Katarina je
               dvignila prva roko. Prosim, da se prijavite pri gospe Dragani. Gospa Katarina ima
               besedo, Gašpar Gašpar Mišič je naslednji.</p>
            </sp>
            <sp xml:id="SDT6-OZKGPIO-redna-12-2012-10-30.sp18">

               <speaker>MAG. KATARINA HOČEVAR (PS DL):</speaker>

               <p>Hvala za besedo. Lep pozdrav predstavnikom ministrstva in spoštovanim kolegom in
               kolegicam. V Državljanski listi <stage type="mag"/>
               <stage>(Nadaljevanje)</stage> bomo proračun podprli. Generalno zato, ker z njim ohranjamo zavezo
               glede primanjkljaja in oziroma gremo s koraki v tisto smer, da ta primanjkljaj
               znižamo pod 3%, kar štejemo tudi za uspeh tega mandata oziroma vlade.</p>
               <p>Za področje kmetijstva se sredstva generalno povečujejo, seveda je pa pač treba
               povedati, da bomo iz svojega dali 300 milijonov, drugo so sredstva Evropske unije in
               zato bom tudi proračun na tem delu podprla, ker govorimo le o tem, da je 60 milijonov
               več namenjeno za ukrepe za razvoj podeželja 35 milijonov za stabilizacijo trga,
               trajnostno rabo vodo, kar 132 milijonov in pa za ravnanje z odpadki 34 milijonov.</p>
               <p>Je pa res, da generalno lahko ugotovimo, da se sredstva za razvoj ali če hočete v tem
               proračunu je 600 milijonov več za investicije, predvsem na račun ponovnega, če se
               tako izrazim, zmanjševanja javne porabe.</p>
               <p>Govorimo, kot je bilo povedano, o 8% znižanju mase za plače in jaz mislim, da ta
               številka se lahko z enim naravnim odlivom in z ustrezno notranjo racionalizacijo in
               organizacijo privede oziroma izvede tako, da ne bo odpuščanja.</p>
               <p>Res, da kmetje niste ali pa nismo krivi za krizo ampak tudi upokojenci niso, niso
               mlade družine in še kakšen drug segment naše družbe tudi ne in recimo včeraj je na
               odboru za javno upravo, so bom rekla ceh sodnikov razlagal, da bi morale biti
               prioritete v sodstvu. Danes veterinarji razlagajo, da je prioriteta varna hrana.</p>
               <p>Vse je prioriteta ampak denarja je toliko, kot ga je in treba je povedati, da za
               obresti bomo letos plačali toliko, kot znaša proračun celega kmetijskega ministrstva
               za leto 2013 z evropskimi sredstvi vred.</p>
               <p>Zelo cenim delo kmetijsko svetovalne službe ampak kljub vsemu si je pa tudi treba
               naliti čistega vina in povedati, da vaša organizacija zaposluje 760 uslužbencev in
               trditi, da ne boste morali teritorialno pokriti s temi uslužbenci cele Slovenije,
               glejte, mislim, da se to da tudi, če bo kakšen procent zaposlenih manj.</p>
               <p>Tudi kmetje niso zmeraj z delom svetovalne službe zadovoljni. Meni, samo en tak
               podatke, ki res bode v oči, financirani ste iz javnih sredstev, ko pa en mlad
               prevzemnik prevzame kmetijo in kandidira na razpis kmetijskega ministrstva, mora še
               vseeno vaši organizaciji plačati 500 evrov za tisti finančni načrt, da lahko na ta
               ukrep kandidira. Pa je recimo nekdo, ki se na to spozna, tisti načrt naredi v dveh
               urah in to vaši kmetijski svetovalci naredijo v rednem delavnem času. Kmetje se tudi
               zelo pritožujejo, ko inšpektorji za isto stvar hodijo dvakrat, trikrat na kmetijo. Ko
               pride s subvencijsko vlogo na vaše izpostave izpolnjevati zadevo, ne vem ko je en
               obrazec, morate še tri dodatne obrazce izpolniti, račun pa kaj je naredila pa še en
               dodaten obrazec pa za agencijo in za upravo v Ljubljani in tako naprej.</p>
               <p>Tukaj so rezerve. Treba je pogledati in jaz verjamem, da bo vodstvo kmetijskega
               ministrstva to naredilo, dejansko po posameznih segmentih kje so rezerve, kje lahko
               vsak posamezni uslužbenec naredi tisto, kar bo pripomoglo k razvoju, ne pa da se
               ukvarjamo z birokracijo.</p>
               <p>Premalo je ciljnega vodenja, menedžerskega pristopa, če hočete, in treba se bo tudi v
               javnem sektorju, to ko govorimo že deset let, navaditi teh gospodarskih pristopov.
               Toliko je denarja, s tem je pač treba razpolagati in v celem javnem sektorju v tem
               trenutku ta naša Slovenija <stage type="mag"/> <stage>(Nadaljevanje)</stage>
               potrebuje upravne menedžerje, ki bodo znali povedati kaj se da, ne pa česar se ne
               da.</p>
               <p>Tako da jaz verjamem, da v upravnem delu kmetijskega ministrstva, je ogromno teh
               ljudi, zato me to ne skrbi.</p>
               <p>Dodala bi mogoče tudi to, da ko je gospod Hrovatič omenil neto prejemnico oziroma
               neto <stage>/...nerazumljivo.../</stage> do tega, nam vseeno manjka še milijarda in mislim, da v
               bistvu tega se ne gre bati.</p>
               <p>Sem pozitivno naravnava. Mislim, da je predlog proračuna na kmetijskem in okoljskem
               delu spodbuden, da je razvojno naravnav, da je ta kriza lahko tudi priložnost, da
               znotraj institucij, ki morajo delati predvsem v dobro kmeta, slovenskega
               pridelovalca, so še tiste rezerve, da ta kmetijski aparat s tem denarjem pride skozi
               tako, da bo slovenski kmet in slovenski predelovalec hrane, to kar najmanj občutil.
               Hvala.</p>
            </sp>
            <sp xml:id="SDT6-OZKGPIO-redna-12-2012-10-30.sp19">

               <speaker>PREDSEDNIK MAG. DEJAN ŽIDAN:</speaker>

               <p>Hvala Katarina. Imela si res dober dramaturški postanek. Nimate besede. Ko se
               odločim, da prekinem razpravo poslank in poslancev, potem boste tisti, ki se čutite
               izzvanega lahko tudi odgovarjali.</p>
               <p>Sedaj nas je 6 prijavljeni. Ficko, Mišič, Velikonja, Veber, Lah in Židan, če se še
               kdo misli prijaviti, se bo prijavil. Gospod Branko Ficko ima besedo, pripravi naj se
               gospod Mišič. Gospod Brako izvolite.</p>
            </sp>
            <sp xml:id="SDT6-OZKGPIO-redna-12-2012-10-30.sp20">

               <speaker>BRANKO FICKO (PS PS):</speaker>

               <p>Lep pozdrav vsem skupaj tudi v mojem imenu. V Pozitivno Sloveniji, ko smo
               pregledovali ta predlog proračuna, smo seveda razočarani. Zakaj? Na eni strani še
               niti nismo dajali prave ocene za letošnje leto, ravno po nekih ocenah bo ta luknja
               večja, kot 300 milijonov in je konec koncev skoraj neresno, da bolj pripravljamo
               proračun za leto 2013 in še za 2014, lahko bi se mogoče samo pogovarjali o tako
               zvanem začasnem proračunu.</p>
               <p>Iz tega proračuna skupnega za Republiko Slovenijo je razvidno, da si je tu vlada
               zadala samo en edini cilj, da zniža ta primanjkljaj pod 3% BDP-ja, seveda ne eni
               strani na odhodkovni strani z zategovanjem pasu, na prihodkovni strani pa z enormnim
               povečanjem evropskih sredstev, ki so po našem mnenju neuresničljiva.</p>
               <p>Če pogledamo na koncu koncev tudi na prihodkovni strani, kar se tiče področja
               kmetijstvo, je z dvigom posameznih selektivnih davkov zraven tudi vrtnarstvo, kjer je
               predlog dviga iz 8,5% na 20%. Vsi vemo, da vrtnarstvo je ena od panog, ki nam lahko
               da večjo dodano vrednost in je tu dvig davka problematičen.</p>
               <p>S tega proračuna je razvidno, da bi celo zadevo naj rešila EU sredstva. Če gledamo že
               letošnje leto na področju kmetijstva, je vse na račun evropskih sredstev kmetijski
               sektor relativno dobro odnesel in tudi v tem predlogu za 2013 sredstva, ki niso tako
               majhna. </p>
               <p>Bi pa seveda bilo potrebno opraviti najprej analizo tega vlaganja tudi za leto 2012,
               saj nam že podatki iz leta 2011 kažejo, da cilje predvsem z vidika dodane vrednosti v
               kmetijstvu v primerjavi z ostalo Evropo, ne dosegamo.</p>
               <p>Po nekih ocenah z vidika faktorskega dohodka v Sloveniji dosegamo le 42% povprečja
               Evropske unije, kot celote. Če to še <stage type="mag"/>
               <stage>(nadaljevanje)</stage> zožimo na tako imenovani stari del Evrope EU 15 je to samo 26 % tega
               povprečja. Kaj hočem s tem povedati? se pravi vsa ta vlaganja, ki niso majhna, ki bi
               v kmetijstvu nam morala dodati večjo vrednost, več delovne sile in tako dalje, tega
               seveda ne dosegamo. Pri dodani vrednosti po podatkih mislim da samo tam v strukturi
               koliko je slovenske dodane vrednosti je samo 2,5 % v strukturi in če to primerjamo na
               število zaposlenih v kmetijskem sektorju, ki se giblje tam okoli 8,5 do 9 % je ta
               dodana vrednost zelo nizka.</p>
               <p>In, če pogledamo zdaj podatek v proračunu za 2013, da na posameznih segmentih imamo
               še na razpolago dodatna sredstva kot je primer razvoja podeželja kjer se ta znesek
               povečuje še za šestdeset milijonov evrov je samo vprašanje kako bomo to seveda
               dosegli, kako bomo uresničili. Ker če pogledamo iz letošnjega leta pa bom šel na
               področje Pomurja kjer smo imeli na razpolago mislim da štirideset milijonov evrov,
               realizacija je manj kot deset milijonov evrov se seveda sprašujem kje so razlogi? Ali
               so razlogi v pospeševalni službi ali pa v naši birokraciji, ki zaradi točkovnega
               sistema, ki ga ima, enostavno posameznikom ne dovoli, da so uvrščeni med projekte za
               realizacijo pa sta dva primera v Pomurju, ki sta se zgodila v letošnjem letu, eno je
               bil projekt klavnice, eno je projekt sirarne. Oba sta že drugič sodelovala na razpisu
               in da ne bom navajal vseh posameznih elementov moram priznati, da niti meni ni jasno
               s katerega vidika, s katerega točkovnega sistema enostavno nista bila sprejeta. In,
               če bomo seveda na temu primeru delali tudi na drugih področjih je ta številka v
               proračunu samo številka na papirju.</p>
               <p>Dotaknil bi se še promocije, promocije ki je seveda povečana za celih štiri milijone,
               se pravi skupaj bo na razpolago 5,2 milijona evrov z vidika komunikacije v marketingu
               gre za, po mojem mnenju ogromna sredstva. Seveda kako bomo ta sredstva realizirali
               oziroma katere cilje bomo dosegli, katere produktne skupine bomo zastopali je seveda
               veliko vprašanje in bi glede na druga področja kjer smo na odhodkovni strani
               odvzemali ta denar bom dal celo predlog, da se rajši s temi sredstvi gremo tako
               imenovanega direktnega marketinga in ta sredstva porabimo za v šolstvo, za promocijo
               slovenske hrane iz naše bližine. Mislim, da bi bil rezultat večji kot pa da bomo
               podpirali marketinške agencije. To seveda ne pomeni, da sem proti marketingu ampak na
               pravilen način in s pravimi cilji.</p>
               <p>Dotaknil bi se še gozdarstva kjer dodatno predvidevamo zmanjšanje sredstev. Na drugi
               strani imamo v strategiji les kot strateško surovino s ciljem, da ne bomo več
               hlodovine izvažali ampak da bomo nazaj vzpostavili reproverigo, gozd, žaga,
               lesnopredelovalno industrijo in tako naprej.</p>
               <p>Še mogoče okoli, kar je bilo omenjeno, krajinski parki. V krajinskih parkih smo letos
               iz dveh primerov, eno je bohinjska zgodba eno je <stage type="mag"/> <stage>(nadaljevanje)</stage> zgodba s Pomurjem na Goričkem. Enostavno povedano, da
               lepo smo si zapisali, da bodo krajinski parki tudi dosegali tiste cilje predvsem z
               gospodarskega in turistične ga področja. Ne da se bojim, na teh dveh primerih se je
               pokazalo, da je to zavora in da so krajinski parki dostikrat sami sebi namen.</p>
               <p>Še mogoče okoli javnih služb. Res je tudi na terenu, tako kot smo se pogovarjali je
               ta procent znižanja 12,5 % velik in seveda je vprašanje kdo bo na terenu pospeševal,
               kdo bo informiral, kdo bo predstavljal projekte, predvsem glede na visoko višino
               evropskih sredstev, ki bi jih naj realizirali. Toliko z moje strani, hvala.</p>
            </sp>
            <sp xml:id="SDT6-OZKGPIO-redna-12-2012-10-30.sp21">

               <speaker>PREDSEDNIK MAG. DEJAN ŽIDAN:</speaker>

               <p>Branko, hvala.</p>
               <p>Besedo ima gospod Gašpar Gašpar Mišič, pripravi pa se gospod Jože Velikonja. Gašpar,
               izvoli.</p>
            </sp>
            <sp xml:id="SDT6-OZKGPIO-redna-12-2012-10-30.sp22">

               <speaker>GAŠPAR GAŠPAR MIŠIČ (PS PS):</speaker>

               <p>Predsednik, hvala. Pozdravljen minister, ostali prisotni. </p>
               <p>Če bi se poslušali pred leti vsako leto bi verjetno ugotovili, da se pogovarjamo
               skorajda vsako leto o podobnih vprašanjih oziroma skoraj da ne rečem o enaki ali pa
               zelo, zelo podobni problematiki. Vedno se ukvarjamo z vprašanjem kako je potrebno
               varčevati, varčevati, varčevati še posebej ta mandat, ki je zaznamovan z veliko krizo
               se ukvarjamo izključno in preveč, po moji osebni oceni preveč časa namenjamo
               varčevanju in premalo razmišljamo, premalo se ukvarjamo s tem kako v bistvu več
               ustvariti, kaj narediti, da bi nam dejansko bilo bolje kot je. Ne vem če se kdo
               ukvarja s tem, da opravi recimo neko primerjalno prednost države Slovenije z vsem kar
               ima in premore v primerjavi s primerljivimi oziroma z ostalimi državami EU in tako
               naprej. Ugotovili smo, da uvažamo, ne vem semenski krompir in tako naprej kot je prej
               gospod rekel in številne druge pridelke uvažamo kar bi lahko doma z malo dobre volje
               pa brez več sredstev pridelali doma. Se pravi napačna politika. Vodimo ves čas
               napačno politiko oziroma sledimo neki politiki, ki je za nas slaba oziroma naravnost
               uničevalna. Konkretno za področje kmetijstva je politika, ki jo lahko ocenimo, če
               naredimo en presek desetih let bomo ugotovili, da je bila na številnih področjih
               zelo, zelo slaba in da je šlo preveč denarja,, vse preveč denarja v nič oziroma, da
               ni želenega efekta. Zakaj je temu tako bodo morali odgovoriti strokovnjaki.</p>
               <p>Gospa kolegica Hočevarjeva je rekla, da denarja je pač toliko kolikor ga je pa toliko
               ga lahko razdelimo. Ne, denarja je toliko kolikor smo ga mi sposobni ustvariti. Če
               smo ga pač nesposobni ustvariti res potem lahko rečemo denarja je toliko kolikor ga
               je in pika, toliko ga imamo in zaključimo.</p>
               <p>Jaz sem prepričan da je Slovenija po svoji geostrateški legi, po svojih naravnih
               danostih, po vseh svojih zmožnostih in tako naprej, ne glede na majhnost. Majhnost
               veste je samo v glavi, jaz mislim da bi lahko bili bistveno bolje, da bi lahko celo
               na določenih področjih, s področja kmetijskega ravnanja bili vodilna država v Evropi,
               če ne že v svetu. Ne v smislu količinske pridelave, kje pa piše, da ne moremo mi tudi
               v zavzetju oziroma, da ne moremo tudi vzeti v zakup tuja zemljišča tudi drugje po
               svetu in po Evropi z našo filozofijo, z našim načinom razmišljanja. Kje pa piše, da
               mi ne moremo biti v Argentini vodilni in pridelavo imeti, če imamo znanje in tako
               naprej.</p>
               <p>Hočem nekaj reči, da če bi imeli pravilno politiko in na pravilen način pristop bi
               lahko dejansko Slovenija bila na temu področju vodilna kjer koli po svetu. Zakaj se
               omejujemo samo na to zemljišče, ki ga imamo tukaj pa ga ne moremo potem pustimo v
               zaraščanju in tako naprej. Saj zastonj je v vsem tem kar predvidevamo tukaj s temi
               proračuni tako ali drugače, če ne znamo delati, če ne znamo! Veste, ko človek sliši
               da ko sekretar pove, moramo pripraviti še to in to, moramo se dogovoriti pa moramo...
               Pa kaj moramo, ljudje božji! Mi nekaj moramo in se dogovarjamo že dvajset let v tej
               državi, že enaindvajset let se dogovarjamo, kaj so prioritete, nimamo. Potrebno je
               dati kaj so prioritete te države,<stage type="mag"/>
               <stage>(Nadaljevanje)</stage> kdo so ključni izvajalci in kdo je za kaj odgovoren v tej državi za
               posamezne sektorske politike seveda. Potem vsebinska razdelitev ključnih nalog in
               potem, normalno, vse v cilju doseganja sinergijskih učinkov, ampak ne samo bla bla
               blebetanja. Gospod minister, v tej državi se preveč naklada. Preveč se pogovarjamo,
               preveč se dogovarjamo, preveč nekaj govorimo in premalo naredimo, veste. Kakšne so
               naše primerjevalne prednosti? Še danes mi ni, nihče... To so ključna vprašanja. Zdaj
               je rekel gospod potem, da bo tudi področje živinoreje bo kmalu obsojeno na dejanski
               propad itn., tako kot je zdaj za primer semenskega krompirja, ki ga uvažamo, pa ne
               samo njega, lahko uvažamo še marsikaj itn. Jaz nisem kmet in ne prihajam s področja
               kmetijstva, ampak nekako skušam razumeti, skušam v bistvu samo razumeti ta problem
               tega vprašanja, s čim se ukvarjamo. Rezerve seveda so, tudi v poenostaviti
               administracije. Mi iz leta v leto kompliciramo, iz leta v leto sprejemamo nove in
               nove razno razne podzakonske akte, nove zakone dopolnjujemo itn. Ali to delamo in
               počnemo z namenom, da poenostavimo postopke ali to počnemo z namenom, da še bolj in
               bolj zakompliciramo vse postopke. Minister bo vedel, recimo konkretno primer vodo
               oskrbe obale in Krasa. Je bil sklep pripravljen recimo za sofinanciranje projekta, že
               aprila meseca bi ga lahko minister podpisal itn. Ne, čakali smo avgust mesec in v
               avgustu mesecu sem klical ne vem kolikokrat, da se vendarle podpiše en sklep za, ne
               za sofinanciranje, za financiranje. Pa zakaj smo čakali štiri mesece za nek podpis.
               Veste kaj je problem, mislim, da je nekaj v tej državi ne štima zato, ker ne vem kaj
               je narobe. Veste. Nekaj pač ne štima. Administracija duši to državo, birokracija jo
               duši, pa ne da bi, pa kakorkoli vprašam, od ljudi ki delajo, rečejo, "ja, gospod
               Gašpar, veste, saj nismo mi, jaz bi naredila, pa samo, veste, tam je, pa tam pa tam
               pa tam...", pa vmes se ne vem koliko členov nekih ljudi, ki zavirajo. Saj jaz se rad
               pogovarjam direktno in naravno, ampak kaj nam pomaga, ko bi se najraje zjokal, ko
               vidim, kako smo zaplankani. In da je v bistvu, da smo mi sami sebi največja ovira.
               Saj nas ne zavira nobena Evropa, noben Svet itn. Kolikor se sam ceniš, tako se tudi
               cenijo drugi. Kolikor se sam znaš uveljaviti, normalno, toliko boš lahko tudi
               dosegel. Mi dejansko se ne znamo... Pa saj to je ta proračun. Saj to je problem, to o
               čemer se jaz pogovarjam, da dejansko je zapisano v številkah potem naprej. Jaz
               govorim o viru težav, opozarjam na tisto, zakaj imamo toliko manj, zakaj krčimo tam,
               pa zakaj krčimo tam. Zakaj ne damo več? Zakaj se iz leta v leto pogovarjamo samo o
               krčenju in o krčenju. In še ta poseg v stroko, v svetovalne, da bomo zmanjševali
               denar oziroma višino sredstev za strokovnjake, ki bodo kmetom pomagali... Veste,
               znanje je sveta vladar, in če bomo krčili na znanju in če kmetom ne bomo dali
               možnosti te svetovalne službe, čeprav imam tudi en svoj pomislek čez to svetovalno
               službo, če v desetih letih samo nazadujemo namesto napredujemo, pa tudi kako je s tem
               črpanjem evropskih sredstev itn. Kohezijska politika je že pravilno naravnana,
               denarja je dovolj. Kolikor ga hočeš. Pravijo, koliko denarja je. Gospa Katarina
               Hočevar, veste, ko se midva strinjava v nečem. Midva se zelo strinjava. Problem je,
               da denarja je dovolj, recimo kolikor ga je, več ga ne moremo imeti, ampak naš problem
               je, da mi niti toliko kolikor nam ga Evropa ponuja, ga ne vzamemo oziroma ga vzamemo
               z napačno roko zato, ker ga porabimo spet napačno. Poglejte kako so kmetje
               investirali v mehanizacijo, obremenili so fiksne stroške, namesto da bi investirali
               določeni v izboljšavo svojega osnovnega pridelka, normalno da potem cena pridelka
               enega paradižnika ne prenese ceno fiksnega stroška, ki ga kmet ima na svoji kmetiji
               in potem normalno, da ni konkurenčen, ker je predrag. Predrag je zato, ker mu je
               nekdo to vsilil, nekdo je svetoval temu kmetu, izkoristi to priložnost, daj to pa daj
               tisto... In potem normalno, da smo zadušili naše kmetijstvo, namesto da bi ga
               dvignili na neko raven. Pa da ne govorim o lesni industriji itn. Ne smemo se mi z vso
               svojo slovensko pametjo v evropskem prostoru obnašati kot države, ki so v Afriki, da
               izvažamo golo surovino, namesto da jo pridelamo sami itn. In zdaj so se pojavili neki
               posredniki, ki od kmetov kupujejo, ki so lastniki gozdov, odkupujejo surovino, bom
               rekel tako hlodovino in jo predelajo in <stage type="mag"/>
               <stage>(nadaljevanje)</stage> prodajo po bistveno višji ceni. Po drugi strani pa spet hlodovino
               uvažamo. Tu je problem. Minister, treba je narediti nek rez, neko preglednico
               dejansko kaj imamo, s čim razpolagamo in potem bomo znali. Vi ste dejansko sedaj na
               Vladi, sedaj morate vi poseči, vi, ki prihajate iz prakse. Ko ste nastopil ta mandat
               marsikdo, tudi jaz sem dal veliko na vaše ime, glede na to, da ste nekako človek, ki
               prihaja iz terena. In tu je sedaj naloga, da to rešite. Če tega ne bomo znali sedaj
               odrezati, ne šparati tam, kjer se ne sme šparati. Šparajte tam, kjer nesmisel.
               Poenostavite administrativne postopke, zaplankane postopke. Ne vem kdo je rekel, pa
               ne smemo gledati tako, kako se nekaj ne da, ampak vsak administrativni uslužbenec ali
               državni mora gledati kaj mora narediti in predlagati. Spremenite nek zakon, če je
               ovira. Ne pa, zakonska ovira, vam ne morem pomagati. Ne, zakon se spreminja, če je
               ovira za razvoj. Zakoni morajo spodbujati razvoj, ne pa zavirati razvoj. Ali smo mi
               sedaj tu zaviralci v tej zakonodajni veji oblasti, ali smo mi spodbujevalci? Jaz bom
               ob polnoči vsak dan 24 ure delal, če je treba, da spremenimo vse zakone, ki zavirajo
               razvoj. Vi, ki ste na terenu, vi ki ste uslužbenci v državni upravi, poslušajte
               sindikate, poslušajte ljudi s terena, saj niso oni sami sebi namenjeni. Verjetno
               nekoga zastopajo, pa ne v smislu, pustimo njega, njega ne bomo upoštevali. Potem
               pride dobro jutro, čez pet let se zbudimo. Ja, če bi ga pa takrat upoštevali bi bilo
               pa fino. Vsaka zamujena priložnost se ne vrne nobena.</p>
            </sp>
            <sp xml:id="SDT6-OZKGPIO-redna-12-2012-10-30.sp23">

               <speaker>PREDSEDNIK MAG. DEJAN ŽIDAN:</speaker>

               <p>Gašpar, ti si še pri proračunu ali kje drugje?</p>
            </sp>
            <sp xml:id="SDT6-OZKGPIO-redna-12-2012-10-30.sp24">

               <speaker>GAŠPAR GAŠPAR MIŠIČ (PS PS):</speaker>

               <p>Veste kako je, ta proračun, ko vidite kako je sestavljen, kako je napačno narejen,
               kako nerealno stanje je prikazano določeno, kako krčimo tam, kjer ne bi smeli, kako
               smo neorganizirani. Seveda je to to. Pa na koncu koncev, bi rajši slišal, da ti sedaj
               odprem postavke in gremo brati od postavke do postavke, da ugotovimo pri proračunu,
               kaj? Saj itak ne zaleže ali govorimo o številkah ali ne govorimo o številkah. In to,
               kar sem sedaj govoril, pa kdo je to slišali ali kdo bo to uveljavil. Dejansko je isto
               kot bi govoril steni, včasih imam občutek, zakaj? Zato, ker ste uvodoma, ko sem
               začel, ta debata in ta razpravlja se ponavlja iz leta v leto, je problem. Premalo se
               naredi. Minister zavihajte rokave, naredite nekaj, podporo imate opozicije, pozicije,
               vsega boga imate. Dejansko imate podporo, samo naredite pravilne ukrepe. Dajmo se
               zbuditi, malo več pozitivne energije, malo več miganja, malo več terenskega, osebnega
               dela, ne pa salonsko delo iz pisarne, halo, pa ne morem, pa danes... Ne, na teren in
               na terenu se marsikaj da videti. Slovenija ima perspektivo. Slovenija zmore.
               Slovenija lahko naredi. In slovenski kmet lahko pridela bistveno več, če se mu da več
               pozornosti in če se ga pravilno usmeri, ker ima voljo. Če kdo ima voljo za delo je to
               slovenski kmet. Hvala.</p>
            </sp>
            <sp xml:id="SDT6-OZKGPIO-redna-12-2012-10-30.sp25">

               <speaker>PREDSEDNIK MAG. DEJAN ŽIDAN:</speaker>

               <p>Jaz verjamem, da si je gospod minister zapomnil. Imate podporo pozicije, opozicije in
               boga.</p>
               <p>Besedo ima gospod Jože Velikonja, pripravi naj se gospod Janko Veber.</p>
            </sp>
            <sp xml:id="SDT6-OZKGPIO-redna-12-2012-10-30.sp26">

               <speaker>JOŽE VELIKONJA (PS PS):</speaker>

               <p>Hvala za besedo, predsednik. V predlogih proračunov za leti 2013 in 2014 za področje
               okolja opazimo znatno povišana sredstva na področju trajnostne rabe voda in
               upravljanja z vodami, na področju ravnanja z odpadki in na področju odprave posledic
               naravnih nesreč, pa tudi na področju Agencije Republike Slovenije za okolje. Po
               navedbah iz pojasnil proračuna so cilji usmerjeni k trajnostnemu razvoju, to je
               podpori programov na področju okoljske infrastrukture in komunalni dejavnosti,
               zmanjšanju in preprečevanju emisij v zrak, ohranjanju biotske raznovrstnosti in
               varstvu kulturne dediščine ter zagotavljanju jedrske varnosti. To je prav. Postavlja
               pa se mi osnovno vprašanje, ali je lahko v takšnem obsegu povečan načrt črpanja
               evropskih sredstev uresničljiv in realen. Prav tako se postavlja vprašanje ali je
               povišanje okoljskih dajatev in koncesij v času vsesplošnega varčevanja in recesije
               primeren in nujen ukrep. Cilj pobiranja teh dajatev je nedvoumno dober, vendar pa je
               učinek ukrepa v letih 2013 in 2014 vprašljiv. <stage type="mag"/><stage>(nadaljevanje)</stage> Hkrati pa se je vlada ob predlogu zvišanja DDV-ja iz
               manjše na višjo stopnjo ne dotaknila pesticidov in umetnih gnojil, ki pomenijo eno
               hujših obremenitev za okolje. Skratka menim, da dokler vlada ne bo pripravila
               potrebnih sprememb ustreznih zakonov, ki določajo višino in obseg posameznih pravic
               sta ta dva predloga proračunov nerealna in neuresničljiva, lahko rečemo celo
               nezakonita. Hvala.</p>
            </sp>
            <sp xml:id="SDT6-OZKGPIO-redna-12-2012-10-30.sp27">

               <speaker>PREDSEDNIK MAG. DEJAN ŽIDAN:</speaker>

               <p>Jože hvala. Besedo ima gospod Janko Veber. Pripravi pa se gospod Zvonko Lah. Janko,
               izvoli.</p>
            </sp>
            <sp xml:id="SDT6-OZKGPIO-redna-12-2012-10-30.sp28">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem. Mislim, da lahko damo oceno predstavitev
               proračuna na področju kmetijstva in okolja, da smo slišali neke okvirne podatke,
               okvirna izhodišča, da je treba zmanjševati javno porabo, ne vemo pa natančno, kako se
               bo to v praksi odražalo, naj bi nastajale tudi neke prioritete, ki pa jih seveda ni
               zaenkrat nikjer mogoče razbrati v proračunih, tako da se mi zdi predsednik, da bi
               bilo res smiselneje, zelo smiselno, da Odbor za kmetijstvo, gozdarstvo in prehrano in
               okolje predlaga Ministrstvu za kmetijstvo in okolje, da pošlje finančni načrt
               Ministrstva za leto 2013 in leto 2014 do ravni postavk, do obravnave proračuna za
               leto2013 in proračuna za leto 2014 na matičnem delovnem telesu. Predlagam, da o tem
               tudi glasujemo. Namreč nemogoče je opraviti razpravo o tem, kaj naj bi to ministrstvo
               doseglo v letih 2013/2014, v kolikor ne vemo natančno, kaj se pravzaprav s sredstvi
               znotraj ministrstva dogaja. V grobo lahko sicer zasledimo neke zneske, ki jih pač
               imamo zapisane v tem proračunu. In sicer recimo ureditev kmetijskih trgov, rebalans
               2012 v višini 131 milijonov 944 tisoč evrov, predlog proračuna povišanje v letu 2013
               na 162 492 milijonov in v letu 2014 padec na 158 801 milijon 362 tisoč evrov. Seveda
               bi bilo zelo pomembno, da lahko v proračunu ugotovimo, kaj vse se bo pri urejanju
               kmetijskih trgov dogajalo v letih 2013/2014, ker gre za izjemno povečanje sredstev in
               kako bodo dejansko glede na tak dvig vse te stvari potekale, da bo proračun lahko
               tudi izveden v teh postavkah. Tudi pri varovanju okolja, ravno tako govorimo o
               povečanju sredstev pri upravljanju z vodami iz 5 milijonov evrov na 29, 2013 in 16
               700<stage>(?)</stage> v 2014. Zelo pomembno bi bilo pomembno, da imamo seveda detajlnejši pregled,
               kako bo potekalo to upravljanje z vodami, tudi glede na razmere, ki pač vladajo v
               zadnjem obdobju, ko se srečujemo z velikimi vremenskimi nihanji oziroma iz suše pač
               pademo v poplave in obratno. Hkrati pa ugotavljam, da pa problem kakovosti zraka za
               ministrstvo očitno ne predstavlja neko resno politiko oziroma potrebo po ukrepanju,
               namreč pri zmanjševanju in preprečevanju emisij v zraku z rebalansom je bilo 369
               tisoč evrov, to se zmanjšuje na 190 v 2013 in potem na 115 v 2014. In tudi tukaj bi
               bilo seveda zelo dobro dobiti vpogled, kaj se bo pravzaprav na tem področju dogajalo
               in zakaj se lahko toliko zmanjšujejo sredstva. <stage type="mag"/> <stage>(Nadaljevanje)</stage> Poleg tega pa ugotavljamo, da gre tudi pri članstvu v
               mednarodnih organizacijah, predvsem v letu 2014 za izjemen skok. Če je bilo prej 709
               tisoč evrov ali pa okrog 700 tisoč evrov, bo v letu 2014 milijon 700 tisoč evrov. Če
               sledim prizadevanjem predsednika Državnega zbora, ki nas je poskušal usmerjati v to
               smer, da se je potrebno tudi s strani Državnega zbora odpovedati članstvu v
               mednarodnih organizacijah, ugotavljamo da Vlada razmišlja drugače. Tako, da tudi
               tukaj bi bilo dobro slišati to razhajanje v politikah znotraj Vlade, kako in zakaj
               pravzaprav prihaja do takšnih razlik. Mislim pa, da resnično kvalitetna razprava o
               tem proračunu brez detajlnejših podatkov znotraj ministrstva oziroma brez finančnega
               načrta, je tudi na odboru, matičnem odboru kot tudi pozneje na odboru za finance,
               kjer naj bi tudi vlagali amandmaje, zelo otežkočena, ne bom rekel, da je onemogočena,
               ampak je zelo otežkočena, in če govorimo o tem, da prenekatere službe ne bodo mogle
               opravljati svojih nalog v takšnem obsegu kot so do sedaj, to je razvidno tako iz
               poročil ali pa opozoril s strani Kmetijsko gozdarske zbornice, še posebej je tukaj
               vprašanje tudi delovanje kmetijsko gozdarskih zavodov, kjer ugotavljajo, da
               enostavno, predvsem na področju živinoreje ne bo možno izvajati v predpisanem obsegu
               vse naloge, kar pomeni, da seveda bo naše blago še manj dostopno na trgih kot pa bi
               lahko bilo, v kolikor ne bomo izpolnjevali vseh kriterijev. Konkurenci bomo s tem
               odprli v Sloveniji še bolj na široko vrata, kajti če ne bomo zmogli dokazovati
               kvaliteto mleka, kvaliteto mesa, pomeni da tudi na teh trgih, kjer bi lahko
               prodajali, tega ne bomo mogli prodajati, ker enostavno ne bomo imeli zadaj podatkov
               oziroma dokazov o tem, da gre za nadzorovan proces, in da stojimo za kvaliteto, ki
               prihaja kot slovensko blago na tako domače ali pa mogoče celo tuje trge. Torej ta
               opozorila s strani kmetijsko gozdarskih zavodov so zelo resna in tudi, če govorimo o
               tem, da bi očitno morali velik delež prispevati k izvajanju vseh teh nalog prav
               kmetje sami, potem lahko ugotovimo, da gre v proračunih za 2013 in 2014 pravzaprav za
               prelaganje obveznosti na kmeta in če vemo, da gre za tako in tako zmanjšanje
               dohodkovnega položaja kmetov tako zaradi padca cen kot tudi sicer zaradi ukrepov, ki
               jih vlada pelje z nižanjem stroškov v javni upravi, se seveda tudi povpraševanje po
               nakupih na trgih zmanjšuje. Mi imamo že zelo jasna opozorila, da napovedi Umarja za
               proračuna 2013 in 2014 nista realna. Umar je napovedal padec v 2013 za 2% BDP, če pa
               pogledamo podatke EBRD, bo ta padec bistveno večji, ne bo dva, ampak bo 2 in pol. In
               opozarjam na vpliv spirale v katerega bo Slovenija padla zaradi tega, ker se loteva
               zmanjševanje javne porabe brez resnih presoj in dejstvo je, da padec BDP raste ravno
               zaradi tega, ker se brez resnih analiz zmanjšujejo tudi sredstva, ki jih namenjamo za
               javno porabo. Gre za povsem nekritičen pristop, in če ta hip ugotavljamo, da smo pri
               posameznih službah na meji zmožnosti, pa se <stage type="mag"/>
               <stage>(Nadaljevanje)</stage> sredstva še znižujejo, potem je za pričakovati, da bo tudi rebalans
               proračuna za 2013 in 2014 šel še nižje s temi stroški in bo BDP še nižji, skratka,
               delamo si zelo velike težave ravno zaradi tega, ker delamo na pamet. Jaz upam, da
               bomo predlog sklepa, ki ga predlagam, da dobimo finančni načrt ministrstva za obe
               leti sprejet in da potem tudi v Državnem zboru lahko konstruktivneje in s konkretnimi
               predlogi vplivamo na oblikovanje proračuna za leto 2013-2014. Tudi predsednik Vlade
               je povedal, da nas vabi k temu, da predlagamo kakšne bi bile naše rešitve, tudi kot
               opozicije. Upam, da nam bo koalicija omogočila, da do teh podatkov pridemo in da tudi
               poskušamo oblikovati potem predloge, ki bi morebiti že v tej fazi in s temi viri, ki
               so na razpolago poskušali izboljšati delovanje države kot take in s tem prevzeti tudi
               tisti del odgovornosti, ko vedno znova poslušamo, da je opozicija pravzaprav
               odgovorna za stanje v državi. Zanimivo. Samo Vlada tega ne vidi, da je pravzaprav
               njena odgovornost v prvi vrsti, opozicija pa je tista, ki mora opozarjati na
               pomanjkljivosti. In pomanjkljivosti pri proračunu za 2013-2014 so najmanj v višini
               200 milijonov evrov, kolikor naj bi se prihranilo skozi varčevanje v javnem sektorju
               in teh 200 milijonov evrov boste izgubili zaradi tega, ker imate že v osnovi napačno
               izhodišče pri BDP oziroma proizvodu. Mislim, da bi se morali resnično vprašati ali bo
               potrebno vlagati sredstva v to, da se bo dosegala gospodarska rast, ali pa bomo še
               naprej na pamet krčili javno porabo in rekli, kako smo uspešni, ker javno porabo
               zmanjšujemo, hkrati pa nam pada gospodarska rast. Toliko predsednik. Samo ta sklep bi
               pa res prosil, da pozneje daste še na glasovanje, ki sem ga predlagal.</p>
            </sp>
            <sp xml:id="SDT6-OZKGPIO-redna-12-2012-10-30.sp29">

               <speaker>PREDSEDNIK MAG. DEJAN ŽIDAN:</speaker>

               <p>Janko hvala. Besedo ima Zvonko Lah, za Zvonkotom sem sam na vrsti, prijavljen je pa
               še gospod Ivan Vogrin.</p>
            </sp>
            <sp xml:id="SDT6-OZKGPIO-redna-12-2012-10-30.sp30">

               <speaker>ZVONKO LAH (PS SDS):</speaker>

               <p>Hvala lepa za besedo. Jaz bi takole začel. Včeraj sem bil na predavanju, parurnem, o
               ekološkem kmetovanju, kjer je bil predavatelj eden izmed pridelovalcev, kmet iz
               Avstrijske koroške, slovenski kmet. In moram reči, da prihajam iz občine, ki je
               verjetno v mlekarstvu najbolj intenzivna v Sloveniji in moram reči, da so kmetje
               sploh po prevzemu Ljubljanskih mlekarn s strani francoske multinacionalne rahlo
               zmedeni, ne samo zaskrbljeni, kaj bo to pomenilo. Občina pridela eno tretjino vsega
               mleka na Dolenjskem z Belo krajino vred. Imamo pa dva ekološka kmeta. Zanimivo, da ta
               dva ekološka kmeta, eden je kmetijski svetovalec, drugi je pa ministrov sošolec, ki
               ima sadjarstvo in je bil eden izmed najboljših kmetov oziroma prvi v mlekarstvu, pri
               reji mleka, imel tudi najboljšo čredo v Sloveniji določen čas in je leta 2010
               prenehal s prirejo mleka. To je zanimivo. Kmetijska svetovalna služba in še naprej,
               pred leti je bilo rečeno od lokalne kmetijske svetovalke, meni je važno, da gre
               prodaja mleka in prodaja mesa, nič drugega me ne briga. In sedaj smo tam. Kmetje
               hodijo na ekskurzije po celi Evropi in so spregledali. <stage type="mag"/><stage>(Nadaljevanje)</stage> Mislim pa, da kmetijsko-svetovalne službe pa še ni. In
               je na tem področju stanje tako, kot je na splošno v izobraževanju, ko so profesorji
               ali pa politika 10 let za časom. Določeni kmetje pa so toliko sposobni, da temu
               sledijo, vendar ker so osamljeni primeri, so tudi ti obsojeni na neuspeh. Ta ekološki
               kmet je povabljen zdaj v Interspar, da ima svojo stojnico v Ljubljani. Ne, ni sam
               tega iskal, njega so poiskali tujci. Vemo, koliko ekološke hrane uvažamo v Sloveniji,
               kakšne pogoje imamo, sploh na manjših kmetijah.</p>
               <p>In mislim, da je to srž problema. Imamo nizko samooskrbo, imamo nekonkurenčno
               kmetijstvo, po drugi strani pa ogromno ljudi zaposlenih v administraciji, tako na
               Kmetijsko-gozdarski zbornici kot v samem ministrstvu. Tudi mi, poslanci, smo hodili
               po terenu, ko smo nagovarjali ljudi, da nas volijo, pa upam, da smo večina tudi
               poslušali ljudi. Mogoče bi bilo tudi zdaj dobro, da to obnovimo pa gremo na teren, da
               vidimo, kje smo, pa bomo tudi mi mogoče drugače razmišljali. Nekateri, upam, da
               večina izhaja iz takih sredin, da sliši ljudi.</p>
               <p>Če nadaljujem. V Kmetijsko-gozdarski zbornici glede svetovalne službe tudi nekateri
               posamezniki pravijo, da se bolj ukvarjajo s poročilom, da upravičijo svoje delo in
               plače, kot pa z vsebinskim delom. Tisti posamezniki, ki pa želijo iti s časom naprej,
               pa so bolj ali manj onemogočeni ali pa ovirani z administrativnim delom in tega ne
               morejo opravljati, enostavno morajo biti entuziasti ali pa sami kmetje, ki na svoji
               koži občutijo te spremembe, ki se dogajajo.</p>
               <p>Kar se tiče gozdarstva. Mislim, da direktor ima prav, da tam, kjer imamo edino
               naravno bogastvo, najbolj mačehovsko delamo s tem. Lastniki privatnih gozdov so
               popolnoma prepuščeni sami sebi oziroma mačehovskemu odnosu tistih, ki so potem v
               verigi naprej, oziroma samo do tja, da se les izvaža predvsem v Avstrijo in Italijo,
               kjer že stimulirajo uvoz lesa iz drugih držav, ker imajo porabo lesa njihove
               industrije večjo, kot je njihov prirastek, in hranijo svoj les, dokler lahko poceni
               dobijo les od zunaj. Bosna na veliko seka, mi smo verjetno pa za njimi, in prodaja
               hlodovino. To ni srebrnina, ampak je narodno bogastvo, za mene. In to, kar je državni
               sekretar povedal, da je potrebno prestrukturiranje in določiti prioritete ter
               določiti ljudi, ki bodo to prestrukturiranje izvedli, ter odgovornost ljudi. To je
               nujno. In verjetno ne rabimo za tako kmetijstvo ali za prestrukturiranje kmetijstva
               toliko ljudi v administraciji, da porabimo 100 milijonov od 195 milijonov samo za
               njihove stroške, da se da bistveno ceneje in bistveno več narediti. Če ne, pa
               razpustiti zadevo in na novo postaviti, pa mislim, da bo bistveno bolje.</p>
               <p>Kar se tiče okolja, se pridružujem opozorilu predstavnice Ministrstva za finance
               glede črpanja evropskih sredstev in samih postopkov. Tudi minister je sam povedal, so
               šli zdaj na izvedbo tistih projektov, ki imajo gradbeno dovoljenje. To se pravi, vsi
               tisti, ki so šli po rumeni knjigi, so odpadli, ker po rumeni knjigi izvajalec
               projektira in pridobi gradbeno dovoljenje. Da je bilo to <stage type="mag"/><stage>(Nadaljevanje)</stage> v preteklih letih neko zavajanje in tisti, ki so šli,
               predvsem občine, to so občinski projekti v glavnem na okolju, ne vem, v kakšnem
               razmerju so občinski in državni. Po drugi strani so pa te projekte pripravljali kar
               nekaj let, pet, mogoče deset let. Prepričan sem, in minister je dober poznavalec, da
               je veliko teh projektov preglomaznih, zastarelih, tehnološko zastarelih in z izvedbo
               teh projektov bomo v nadaljevanju preveč obremenili z amortizacijo, če ne z drugim,
               naše občane s položnicami. Ker če je cilj, da zaračunavamo tudi amortizacijo, potem
               bodo položnice prišle 200 evrov po gospodinjstvu, ko bomo vse projekte naredili na
               varstvo okolja, od vodooskrbe, odvajanja in čiščenja odpadnih voda in ravnanja z
               odpadki.</p>
               <p>Ne bom o posameznih področjih - kot bivši župan dobro poznam in sem sodeloval pri
               projektu, na odpadkih skupaj z ministrom, ko je bil župan, tako da zelo dobro pozna.
               Mislim, da tu ne sledimo evropskim direktivam. Tiste cilje lahko dosežemo zelo hitro,
               ki so tam predvideni ali pa določeni, ne smemo pa slediti samo tem ciljem, ampak
               moramo s tem iti do konca. Zadnjič sem na svoji občini poslušal upravljavce, kako
               zagovarjajo star sistem zbiranja odpadkov, ker jih je strah, da bo z ločevanjem na
               izvoru odpadkov premalo, da bi lahko količina potem odloženih odpadkov pokrila
               stroške in amortizacijo vse infrastrukture. In tu bo velik krah. Sam v svojem
               gospodinjstvu, ko ločujemo odpadke, vam povem, da če polovica gospodinjstva tako loči
               in ustvari eno vrečko odpadkov na 14 dni, ne bo sistem vzdržal in se bo zrušil.
               Potrošnja se zmanjšuje, odpadki, v glavnem gre za razgradljivo embalažo, ljudje
               prehajajo na kurjenje na lesno biomaso in veliko tega ne bo šlo v kante, da bodo
               plačevali, ampak bodo sami doma ločili in uničili na nek način. In vam povem, da
               imamo tu zgrešeno politiko.</p>
               <p>Glede odvajanja in čiščenja odpadnih voda. Avstrijci so pred 15 leti sofinancirali
               individualne čistilne naprave, mi pa financiramo zdaj na nič 4.000 populacijskih enot
               <stage>/?!/</stage>. Kompletno podeželje izpade. In ne vem, kdo bo plačeval potem takso oziroma kdo
               bo nosil breme tega, da ne bomo do določenega roka opravili svoje naloge, ki smo jo
               Evropi obljubili. Mislim, da mora tu tudi Evropa prisluhniti pa kakšen operativni
               program na hitro spremeniti v korist temu, da se evropska sredstva, ki jih je malo,
               tako kot je rekel predsednik Evropskega parlamenta v našem parlamentu, da moramo
               koristno porabiti sredstva, ki na voljo. Ne pa slediti samo cilju, da bomo porabili.
               Teh sredstev v proračunu je milijardo 400. Velik greh je, da jih ne porabimo, še
               večji greh je pa, da si s porabo teh sredstev naložimo še večje breme, ki nas bo
               teplo v prihodnosti. Mislim, da je treba stakniti glave skupaj in preveriti, čeprav
               to terja nek napor. Čutimo pa na vseh področjih blokado, kar se tiče občin, izvajanja
               del in priprave projektov občin. Tam tretji nivo državnih uradnikov praktično blokira
               hitrejšo izvedbo teh projektov. Jaz razumem, da je težko ministru, ko pride, v pol
               leta, če ima tisoč zaposlenih, narediti red ali pa postaviti direktorje,<stage type="mag"/> <stage>(Nadaljevanje)</stage> državne sekretarje, tistih par in
               pričakovati, da bodo v kratkem času naredili tak miselni preskok oziroma v celem
               ministrstvu ali pa tistih odgovornih. Nekdo, ki 30 let na nekem delovnem mestu pa
               star 50 let, je težko čez noč obrniti, da bo delal drugače, jaz verjamem ampak
               denarja je kolikor je in toliko ga moramo porabiti, se pa strinjam tudi v veliki
               večini z kolegom Mišičem, pridržujem te razpravi, ker v prejšnjem mandatu je bila
               moja razprava podobna njegovi, mogoče ne toliko obsežno ampak sedaj pa mislim, da ni
               več, nimamo časa parlamentirati in se samo pogovarjati, da je potrebno začrtati pot,
               tajming, odgovornost in to narediti, če ne, verjemite mi in v poziciji in vi v
               opoziciji, vsi bomo šli, ker ljudje nas bodo imeli dosti. Hvala.</p>
            </sp>
            <sp xml:id="SDT6-OZKGPIO-redna-12-2012-10-30.sp31">

               <speaker>PREDSEDNIK MAG. DEJAN ŽIDAN:</speaker>

               <p>Hvala Zvonko. Sedaj sem jaz na vrsti, prijavljena pa sta še dva, gospod Vogrin in
               gospod Žveglič.</p>
               <p>Spoštovani minister, spoštovane poslanke in poslanci. Ta proračun, ki ste ga danes
               predstavili ima nekaj svetlih točk, to je potrebno povedati. Tisto kar bi posebej
               poudaril pod svetlo točko je, da se tako se vidi s proračuna, oddaljuje dinamika
               tekočega izplačila neposrednih plačil. Tiste poslanke in poslanci, ki ne veste to ni
               nujno v prakso v Evropski uniji v državah v krizi, nekatere države so šle v zamik, to
               podpiram.</p>
               <p>Podpiram tudi željo, ki je tukaj vidna, da se pospeši koriščenje programa razvoja
               podeželja. Tudi to je pomembno, namreč v letu 2011 je tisto leto, ko se verjetno ne
               omogoča, da se investicijske načrte, ki so bili odobreni podaljšujejo, saj s tem se
               ovojnica ogrozi in tu samo dobre želje, da bodo ljudje, ki so dobili in še bodo
               dobili pozitivno rešene razpise, da bodo imeli zadosti lastnih sredstev oziroma, da
               bodo nekje lahko dobili, da bodo to izpeljali, kajti če tega ne bo, potem bo tudi ta
               številka na žalost neizvršljiva.</p>
               <p>Podpiram tudi povečanje sredstev za promocijo. Mogoče en podatek, ki je bil premalo
               slišen, bil pa je predstavljen prejšnji teden na strateški konferenci trgovinske
               zbornice. Prišlo je v tem polletju do preobrata znotraj državljank in državljanov
               oziroma razmišljam, če je še v spomladi po anketah, ko se je Slovenke in Slovence
               oziroma državljanke in državljane vprašalo kje pa bodo varčevali. Prvo je bila
               tehnika, avtomobili in tako naprej, zadnji podatek je pa grozljiv, če sem si številko
               dobro zapomnil, 19% kot prvi, bodo varčevali pri hrani. Manj bodo kupovali hrano in
               kupovali hrano in kupovali bodo cenejšo hrano in tukaj je komunikacija z
               državljankami in državljani nujno potrebna. To podpiram.</p>
               <p>Podpiram tudi hudo usmeritev ministrstva v boljšo koriščanje kohezije na področju
               okolja. To je verjetno naša največja "rak rana" pri koriščenju kohezije. Tu verjamem,
               da boste tudi v tem odboru imeli maksimalno podporo. Tudi to kar je povedal moj
               predhodnik, podpredsednik, govorili pa smo tudi že na eni pred, pred prejšnji seji.
               Zelo je pomembno, da so projekti tako pripravljeni, da ne bo prišlo do
               predimenzioniranja, saj bodo potem preveliki fiksni stroški na zlasti komunalne
               storitve preveč podražile. To so dali minister tak tudi zavezo. To so torej pozitivne
               stvari na tem proračunu.</p>
               <p>Generalno gledano pa moram povedati, da je ta proračun izrazito hudi eksperiment, ki
               se zna zgoditi, da bo za kmetijstvo in prehrano slabo končal.</p>
               <p>Mi smo dobili že eno izrazito slabo novico, ki bo vplivala na slovensko kmetijstvo in
               proizvodnjo hrane, včeraj in to je, da je tuja velika gospodarska družba očitno bo
               postala lastnica monopolnega odkupovalca slovenskega surovega mleka.</p>
               <p>Bodite pozorni, monopolni je tisti, ki kupi več kot 50% na domačem tržišču. Te
               definicije so dosti preproste in kolikor je meni znano, Ljubljanska mlekarna še vedno
               takšen delež ima in <stage type="mag"/> <stage>(nadaljevanje)</stage>
               najpomembnejša slovenska živinorejska panoga, to je proizvodnja mleka, bo v rokah
               tujcev. To je grozljiva izkušnja, zlasti če boste pogledali kaj se je zgodilo v
               nekaterih vzhodno evropskih državah, tudi nekaterih ex yu državah, ki so nastali iz
               ex Jugoslavije, ko so tujci postali lastniki mlekarn in so potem v nekem trenutku
               proizvodnjo zagnali, potem pa so se začeli umikati. Tukaj moram reči, ni bilo opazne
               aktivnosti Vlade, da do tega nevarnega precedensa ne bi prišlo in to ni dobro.</p>
               <p>Zakaj pa vidim ta proračun kot zelo nevaren eksperiment, ki se lahko potencialno
               slabo konča? Prvič, potrebno je vedeti, da slovenski potrošnik je vedno bolj prijazen
               oziroma vedno rajši kupuje slovensko hrano zato, ker ji zaupa. Že v lanskem letu, ko
               so tuje inšpekcije obiskale Slovenijo in pregledale sistem varne hrane smo že dobili
               ustna opozorila, kar verjamem gospod minister, da so vam vaši sodelavci prinesli, da
               se mora racionalizacija na tem področju, in to je področje, ki ima več kot tretjino
               zaposlenih na področju kmetijskega resorja, ne okoljskega, mora nujno končati, saj se
               je tam racionalizacija na tem področju, kar se vidi iz podatkov, delala že nekaj let,
               saj je kmetijski resor bil tisti, ki je ponavadi najbolj ubogal vse impulze, da je
               potrebno varčevati. In iz tega proračuna se vidi, da je pritisk na racionalizacijo v
               tem sektorju še naprej velik. In tukaj tvegate izjemno in preveč.</p>
               <p>Naslednje področje kjer se Vlada lansko leto pisno morala odzvati Evropski komisiji
               je druga tretjina Ministrstva za kmetijstvo. To je Agencija za plačilni promet.
               Takrat smo bili pa že pisno opozorjeni, da varčevanje na tistem področju lahko ogrozi
               delovanje te agencije in da lahko sledi tudi odvzem akreditacije. To je pa tista
               agencija, ki mora omogočiti, sedaj verjetno po tem proračunu, 400 milijonov evrov
               transferiranja evropskega denarja in slovenskega. Če tako na hitro številke skupaj
               potegnemo, oziroma vsaj 350, lansko leto pa, kolikor imam dobro številko v glavi, je
               omogočila nekaj čez 300 milijonov transferiranja.</p>
               <p>Naslednje področje, kjer, po mojem, tvegate preveč, je področje nekaterih javnih
               zavodov. To, da se črpa denar, ki je na razpolago znotraj kmetijske politike
               relativno dobro, vsi bi si želeli še boljše, vendar smo v zgornji polovici držav,
               nekaterih področij tudi čisto zgoraj ne, je seveda posledica relativno dobre priprave
               leta 2006. In še enkrat poudarjam 2006. Namreč, najpomembnejše operativne, pa ponekod
               tudi pogajalske stvari se zgodijo v letu pred novo perspektivo. In s tem proračunom
               ste posegli v svetovalno službo na način, da niste pojasnili, mogoče pa še boste, ali
               nam garantirate, da se ta služba naslednje leto ne sesuje. Jaz sem imel se možnost
               pogovarjati z nekaterimi direktorji zavodov. Vem, da iščejo rešitve. Rešitve, ki jih
               iščejo so seveda takšne, da bodo pač skušali breme preložiti neposredno na kmete.
               Druge rešitve jaz nisem slišal. Mogoče jo imate. Jo boste danes predstavili. Ta
               rešitev v tem času mi ni všeč. Vem, da imate nekaj na razpolago še preko tehnične
               pomoči. Upam, da boste to aktivirali. Govorim o kmetijski svetovalni službi, ki pa
               nosi breme prilagajanja na novo sedemletko, ki, kolikor vem, pomeni trudi novo
               delitev plačilnih pravic, kar je pa neverjeten organizacijski podvig. To, kar vam
               govorim, gospod minister, ni neko nezaupanje do vas. Jaz vem,da vi delujete znotraj
               Vlade, ki si pogosto ne vzame časa, da določi prioritete. Pa sedaj bi bil čas za to.
               Sedaj obdobje indeksiranja mora se končati. In po mojem mnenju je prioriteta v tem
               letu in v naslednjem letu, kako pridobiti, a, čim več evropskega denarja in ga
               koristno uporabiti v Sloveniji, torej pogajanja. Jaz bi pričakoval, da so vaši ljudje
               v tem trenutku že dnevno v Bruslju, ker se nam to splača. Druga prioriteta pa je, da
               je sistem tako pripravljen, da bo lahko začel izpogajan denar tudi operativno
               potegniti v Slovenijo takoj, <stage type="mag"/>
               </p>
               <p><stage>(Nadaljevane)</stage> ko bo potrebno. S temi hudimi linearnimi rezi, jaz tega ne opazim.
               Upam, da bomo uspeli v neki splošni razpravi v Državnem zboru se o tem še pogovoriti
               in upam, da bo tudi Vlada šla na sistem prioritet, in da se bo na nekaterih področjih
               umaknila s sistema negativnega indeksiranja.</p>
               <p>Zavod za gozdove oziroma gozdno-lesna veriga s poetičnim imenom "les je lep". Lansko
               leto se nam je zgodil preobrat. Posekali smo 3,9 milijonov bruto kubikov. Mislim, da
               je to bruto številka oziroma 3,4 neto kubikov. Tukaj je znotraj te številke, je nekaj
               načrtnega dela, nekaj pa seveda moramo izvedeti, da je pa tudi dosti stiske. Stiske
               zato, ker je les oziroma odpadki iz gozda, pa tudi les, postajajo glavni energent za
               segrevanje v Sloveniji. Prišli smo do tega, da v tem trenutku že, če imam dobro
               številke v glavi, že 50% pogrevanja v Slovenskih individualnih hišah poteka na bazi
               lesa v neprimernih pečeh. To morate vedeti, to moramo vedeti, zato se tudi tako zelo
               hitro slabša, temu rečemo onesnaženje Slovenije z malimi prašnimi delci, zato ker se
               v bistvu uporablja energent, ki je tri ali večkrat cenejši kot je kurilno olje v
               pečeh, ki temu, ki niso usklajene s sodobnimi standardi. Ta poseg je relativno velik
               v Zavod za gozdove, ob tem, da niso sprejeti od zadaj zakoni, ki bi jim spremenili
               naloge. Pomeni tudi na nek način njihovo fiksacijo na njihove pisarne, ker jim bo
               zmanjkalo denarja, da bodo lahko bili na terenu. Torej, točno tisto bodo počeli,
               česar nočemo. V kolikor tega tako ne bo, pomeni, da morate še v letošnjem letu
               pripraviti, poslati in sprejeti, jaz ne vem ali je to sploh možno, v Državni zbor
               spremembo zakonodaje, ki bo tem ljudem spremenilo delokrog njihovih nalog oziroma, da
               se bo povedalo zelo jasno, da država nekaterih javnih storitev, ki jih izvaja in za
               katere je bila kar nekajkrat tudi pohvaljena, pač zaradi stiske v kateri je, ne bo
               več počela. To je kratki pregled tega kar ste gospod minister s sodelavci
               predstavili. Torej še enkrat, v Državnem zboru, ko bo splošna razprava, boste videli,
               da boste imeli, verjamem tudi, podporo opozicije. Za <stage>/nerazumljivo/</stage> ne morem jamčiti,
               to je Gašpar specialist, očitno, da se umaknemo stran od indeksacija na tistih
               področjih, ki so vezane, A, na zagotavljanje varne hrane, B, na pridobivanje in dobro
               koriščenje evropskih sredstev. Hvala. S tem zaključujem.</p>
               <p>Besedo ima gospod Vogrin, pripravi naj se gospod Roman Žveglič. Ivan, izvolite.</p>
            </sp>
            <sp xml:id="SDT6-OZKGPIO-redna-12-2012-10-30.sp32">

               <speaker>MAG. IVAN VOGRIN (NeP):</speaker>

               <p>Hvala lepa gospod predsednik. Lepo pozdravljeni vsi skupaj! Jaz bi uvodoma želel
               pojasnilo gospe iz financ. Omenila ste, da se bodo okoljske dajatve povečevale v letu
               2013 pa 2014, bi želel pojasnilo na katerih segmentih in pravzaprav tudi v kakšni
               višini. Ko smo na Odboru za nadzor javnih financ obravnavali proračun, sem povedal,
               da ni namen, da kritiziram proračun niti ne sestavljavce niti ne ministre, ker vem,
               da je to, iz izkušenj, težko delo težka naloga. Zato, ker želj in potreb je veliko,
               možnosti pa relativno malo, tudi zaradi tega, ker je zdaj recesija in še v fazi
               konjunkture je seveda težko delati proračun, kaj šele v fazi recesije. Pa vendarle se
               pojavlja nekaj resnih vprašanj. Kdo je pravzaprav odgovoren v tej državi <stage type="mag"/> <stage>(nadaljevanje)</stage> za katero trdim, da je o biser
               Evrope? Da je po nekaterih podatkih že cca. 20 % ljudi lačnih. Ljudje so lačni, to
               lahko vsak dan sledi, kdo je odgovoren? In seveda ali opozorila, ki so jih kolegi in
               kolegice naslavljali in povedali, da so jih naslavljali tudi v preteklih letih
               pravzaprav se res končajo v birokratskih kanalih in ali seveda dejansko tukaj v tej
               državi, v javnem sektorju ne obstaja noben sistem odgovornosti. Bom konkreten, če
               katero koli podjetje zaide v težave, mi znamo s prsti kazati zelo dolgo in seveda
               brutalno in bi seveda najbolj prav bilo po mnenju nekaterih, da bi ljudi zbrisali z
               zemeljskega površja. Po drugi strani je pa ta država že lačna, kdo bo odgovarjal in
               kdo odgovarja, kar je bistveno večja teža. Kdo bo odgovarjal da je seveda Slovenija
               vedno manj prehransko samooskrbna in ne vedno bolj kot mi pišemo v vseh dokumentih?
               In sem skoraj prepričan, da tudi na temu področju se vedno bolj kaže stari rek in
               nekateri kolegi in kolegice so to potrdili, pomagaj si sam in tudi država ti bo
               pomagala, na koncu pa še Bog.</p>
               <p>Poglejte o pomoči države kmetijskemu sektorju ima vsak od nas svoje mnenje, jaz pa
               poznam ta sektor pa moram povedati zakaj; višjo šolo sem končal kmetijsko višjo šolo
               v Mariboru, sicer sem se potem preusmeril imamo pa doma kmetijo z dvajsetimi hektarji
               pa petnajst konjev v oskrbi, imeli pa smo jih petindvajset pa je tudi kriza tukaj
               malce zarezala, ker ljudje nimajo denarja za oskrbo.</p>
               <p>In jaz menim, seveda, da mi dejansko imamo denar v kmetijstvu samo nepravilno ga
               lociramo pa da odreagirati ne poznamo. Jaz, ki nisem pridelovalec mleka sme bil
               šokiran ob informaciji, da je seveda Ljubljansko mlekarno prevzelo tuje podjetje. Res
               šokiran! Veste kaj pomeni to danes? Konec je z mlekarsko industrijo in z kmeti z
               pridelavo mleka. Pa ne zato, ker sem to jaz povedal ampak ker to kaže trend razvoja
               dogodkov v svetu in v Evropi kar je povedal tudi predsednik odbora.</p>
               <p>Mi smo dejansko država blokad kjer se nič ne more zgoditi zato, ker smo si sami sebi
               največji sovražnik in smo v sistem upravljanja in vodenja države uvedli toliko
               blokad, da seveda pravzaprav ne moremo iz tega ven, to sem globoko prepričan. Vam bom
               povedal primer, nekateri bodo celo razumeli ne bom pa povedal kje se je to zgodilo, v
               katerem ministrstvu, ker se to ne spodobi. Pred časom, štirinajst dni nazaj so z ene
               občine želeli mojo pomoč, ker ni bilo nekaj izplačano iz enega ministrstva. Raziščemo
               stvar, se pogovorim z ministrom in ugotovimo, da nekdo tam dela slabo, da noče
               delati, da blokira. Po včerajšnjem sestanku s tem županom v tej občini pravi, saj
               zdaj pa je šel ta možakar na dopust pa so mimo njega to uredili. Pa veste vi kaj to
               pomeni? Da pravzaprav minister ni minister in potem sem vseeno malce raziskal pa
               pravijo, veš kaj, zdaj če bom malo bolj pritisnil na tega uradnika bo obtožen
               mobbinga, šikaniranja, on bo dobil interpelacijo. Pa preidemo na drugo področje,
                  <stage type="mag"/> <stage>(nadaljevanje)</stage> ki bomo obravnavali,
               delovnopravna zakonodaja - veste komu je napisana - tistim, ki na vseh področjih
               zavirajo in slabo delajo. Noben dober delavec v javni upravi, v gospodarskem sektorju
               se ne bo bal za delovno mesto, noben, ker ga javna uprava potrebuje in ga gospodarski
               sektor potrebuje. Če pa res pride kje tako daleč, da je treba odpuščati, pa je pač
               treba in je potrebno za to, da sistem preživi. In tudi državi bo verjetno treba
               nekatere ukrepe narediti, zato, da bomo preživeli. Mi danes ne varčujemo, mi danes
               samo prilagajamo svojo porabo, svoj proračun temu kar ustvarimo. In še to naj, mi se
               še vedno zadolžujemo, naš še čaka streznitev, ko ne bomo mogli več najeti za dve, tri
               leta ne bomo mogli najeti več, gospodarski kazalci so katastrofalni in jaz sem
               zadnjič nekoga vprašal, če živimo vsi v istem okolju, kajti jaz sem bil včeraj na
               terenu v Lenartu, Prevent Halug je odpustil 230 ljudi, to podjetje je zmanjšalo za
               50%, jaz ne vem, glejte. Od česa pa bomo živeli?! In podobno je v kmetijstvu, saj ni
               drugače. In zdaj bomo, bi rekel dr. Kraljič z bistroumnimi nesmisli še kmeta
               obremenili. To je najlažje narediti, in to mi zdaj delamo. Indeksiramo navzdol, cene
               povišujemo, govorimo smo povečali, kmeta direktno udarili, cestnine bomo povečali in
               tako dalje. Ali so to ukrepi. Glejte, jaz nič drugače ne govorim kot pred 10 leti.
               Pred 10 leti sem bil aktiven župan in sem podobno govoril, ker sem primerjal to, kar
               se dogaja tam, kjer se ustvari. In veste kje smo mi izgubili kompas? Mi smo kompas
               izgubili tam, pravzaprav smo mi izgubili rdečo nič. Mi se ves čas pogovarjamo tudi,
               zato jaz nikoli pri proračunu se ne pogovarjam o konkretnih postavkah, številkah, ker
               je to težko kakorkoli komurkoli oponirati, ker vsi bi želeli več, normalno vsi bi
               želeli več. Tudi kmetje bi radi več in tako dalje, ampak problem je drugje. Ta
               proračun in mi zadnjih 10 let se ne pogovarjamo nič drugega kot to kako bomo
               razdelili. Mi bomo delili, ampak ko sem bil jaz dva mandata župan z deljenjem nisem
               imel problem, jaz sem imel problem vedno s tem kako ustvariti. Mi pa se ne
               pogovarjamo o tem kako bomo ustvarili, tudi v kmetijskem delu ne. In glejte, kaj jaz
               pogrešam, tudi na podlagi lastnih izkušenj. Neke prioritete, mlekarska industrija gre
               očitno v tuje roke, kaj bo kmetijstvo v bodoče delalo. Ali gre vse po neki inerciji,
               po neki vztrajnosti verigi, kako dolgo bo pač šlo. Jaz imam občutek kako dolgo bo
               šlo. Ampak veste, nekateri smo to doživeli, bolečo izkušnjo. In kaj je problem, razen
               redkih izkušenj, pri nas ljudje, ki pišejo zakone, ki sodelujejo nimajo tako
               imenovanih avtentičnih izkušenj. Ali ste že videli, da bi kdo šel operirati srce, če
               ga ni že sam operiral. Ja ne gre, tudi tisti, ki operira, koliko ne gre operirati
               srce <stage>(?)</stage>. Se pravi, mi nimamo ljudi na odločevalskih linijah, tam kjer se piše
               zakonodaja, ki bi imeli dobre avtentične izkušnje. In ko danes jaz govorim, da bo
               gospodarstvo šlo še dol, ljudje gledajo in mislijo, ah, pretirava. Glejte, argument
               vam bomo povedal, sem ga tudi na Odboru za finance povedal. Sredi avgusta sem prosil
               naj naredijo simulacijo za fiskalno pravilo z negativnimi trendi rasti za 2012 in
               2013. Odgovor je bil: To se ne bo zgodilo. Za mesec dni je Umar dal negativno
               gospodarsko napoved in vsi tisti, ki so za to pristojni. In seveda, negativni trendi
               rasti se bodo nadaljevali še 2013 in 2014, ker nismo naredili nič, da bi bili
               pozitivni. Zdaj pa to, da ti zmanjšuješ porabo, <stage type="mag"/> <stage>(Nadaljevanje)</stage> da ljudje bodo manj kupovali hrane in tako dalje, to
               ni nič, da boš ti več ustvaril, to ni ...</p>
            </sp>
            <sp xml:id="SDT6-OZKGPIO-redna-12-2012-10-30.sp33">

               <speaker>PREDSEDNIK MAG. DEJAN ŽIDAN:</speaker>

               <p>... Ivan saj si še pri proračunu?</p>
            </sp>
            <sp xml:id="SDT6-OZKGPIO-redna-12-2012-10-30.sp34">

               <speaker>MAG. IVAN VOGRIN (NeP):</speaker>

               <p>... sem še pri proračunu.</p>
            </sp>
            <sp xml:id="SDT6-OZKGPIO-redna-12-2012-10-30.sp35">

               <speaker>PREDSEDNIK MAG. DEJAN ŽIDAN:</speaker>

               <p>Ok.</p>
            </sp>
            <sp xml:id="SDT6-OZKGPIO-redna-12-2012-10-30.sp36">

               <speaker>MAG. IVAN VOGRIN (NeP):</speaker>

               <p>To je proračun, gospod predsednik, to je proračun, ki bi moral kazati to, da bomo
               ustvarjali.</p>
               <p>Včeraj sem bi na terenu, sem bil tudi na kmetijski svetovalni službi, ne bom povedal
               kje, ker se ne govori o tem, veste kaj je bil vprašanje? Kaj lahko ti, kot poslanec
               narediš, da bi mi svetovalci lahko šli na teren. Ne moremo na teren, ker se dušimo v
               birokraciji in so kazali kupe papirja. Ali ni to proračun, gospod predsednik? Mi
               moramo napraviti kmetijski sektor denar, ki gre za to operativen, ne pa da ljudje
               izpolnjujejo dokumentacijo na dokumentacijo in jaz se spomnim par let nazaj, je bil
               najuspešnejši tisti minister, ki si je iz proračunske pogače uspel izboriti in v
               časopisih smo gledali velike naslove kateri minister si je v pogači izboril več.</p>
               <p>Naš minister, gospod Bogovič, ki ga jaz jemljem za izredno kredibilnega, ker je
               človek z izkušnjami, je zdaj zelo uspešen minister, ker je nekoliko več, vendar jaz
               pač predlagam in prosim ampak to se tako ne bo zgodilo, ker je to deset letni proces,
               začnimo mi debirokratizirat, se pravi napravimo pregled kmetijske svetovalne službe
               kaj mora vse delati. To bi bila študijska naloga. Kaj mora vse opraviti in rečemo to
               je odveč, to je odveč, to je odveč in dajmo ljudem, da bodo lahko šli na teren, da bo
               dejansko kmetijski svetovalci, pospeševalci. Zdaj so samo administratorji ali pa
               pretežno administratorji.</p>
               <p>Gospod predsednik, nisem direktno govoril o proračunu, posredno ali pa to kar se tiče
               proračuna in to da bi več ustvarili, pa zagotovo in to je moj cilj.</p>
               <p>Moj cilj je napraviti državo operativno sposobno. Zdaj smo zbirokratizirana družba,
               brez ustvarjalnega potenciala, to še moram povedati.</p>
               <p>Če se ne bomo sami našli to notranjo sposobnost, da se revitaliziramo, nas bodo
               drugi. Mi nismo več samostojni, mi nismo več svobodni. Mi smo na poti, da to talno
               svobodo izgubimo, ker ko ustvariš manj, kot porabiš, nisi več samostojen. To jaz
               lahko povem, ko smo mi v podjetju ustvarili manj, kot smo porabili, je gotovo s
               samostojnostjo in seveda še je čas, da to spremenimo, vendar veliko ni več, ne bi pa
               rekel, da smo pet pred dvanajsto ali dvanajst in pet, ampak tu nekje blizu pa. Hvala
               lepa.</p>
            </sp>
            <sp xml:id="SDT6-OZKGPIO-redna-12-2012-10-30.sp37">

               <speaker>PREDSEDNIK MAG. DEJAN ŽIDAN:</speaker>

               <p>Ivan hvala. Tako, kakor si opazil, nisem te prekinil samo vprašanje je vmes bilo, če
               smo še pri proračunu. Besedo ima gospod Roman, ne na koncu se odgovarja. Tisti, ki
               ste bili izzvani si zapišite vprašanja na katere boste odgovorili. Za gospodom
               Žvegličem pa dobi, kakor se spodobi, prej besedo gospod minister. Roman izvoli.</p>
            </sp>
            <sp xml:id="SDT6-OZKGPIO-redna-12-2012-10-30.sp38">

               <speaker>ROMAN ŽVEGLIČ (PS SLS):</speaker>

               <p>Hvala za besedo spoštovani predsednik, kolegice, kolegi, minister, ostali vabljeni.
               Okoli proračuna se pravi je bilo danes že veliko povedanega, veliko je bilo
               povedanega tudi tistega zraven proračuna, ki se v bistvu ne tangirajo direktno
               proračuna.</p>
               <p>Jaz bi pohvalil to, da izgleda, da iz plačila ukrepov kmetijske politike in evropskih
               sredstev, se pravi ne bodo prizadete in to moram reči, da je v redu. To je zelo
               pohvalno, s tem da smo itak v kmetijskem sektorju bili že tudi do sedaj napram
               ostalim zelo uspešni pri črpanju evropskih sredstev, ne nazadnje smo s temi začeli že
               pred vstopom v Evropsko unijo s tako imenovanim sapardom in smo imeli tam učno uro
               izumitelja polža ali pa slovenskega kmetijstva.<stage type="mag"/> <stage>(Nadaljevanje)</stage> Moti me seveda določene zadeve okoli javnih služb,
               svetovalne, predvsem pa selekcijske službe, vendar o teh zadevah bi rad poudaril
               nekaj. Proizvodnja semena ali pa semenskega krompirja, ki je bil danes omenjen, to je
               čisti biznis in to ga lahko dela vsak, če se ne motim, tudi predsednik Kmetijsko
               gozdarske zbornice včasih prodajajo semenski krompir... A prideloval no, saj potem si
               ga verjetno tudi prodal, menda ti ni zgnil doma, ker drugače ga ne bi bilo smisla. Se
               pravi, to je stvar biznisa in poslovnih odločitev. Se pravi, samih služb v selekciji,
               v živinoreji in kontroli, se pravi, tukaj so pa tudi javni interesi. Jaz se bojim, da
               če ne bomo na tem segmentu se odločili ali to službo potrebujemo in v kateri meri in
               na katerem področju, ker drugače nam bo "crknila" počasi ne. Približno tako bo to
               izgledalo v tej selekciji službi, ko tisti kmet, ki je učil konja stradat, in ko ga
               je dobro naučil stradati, mu je "crknil". Tukaj pa je podoben trend in tukaj bo
               potrebno ene določene stvari spremeniti.</p>
               <p>Jaz sem danes tudi tukaj notri slišal, da se dviguje DDV, čeprav še ni zakona, na
               vrtnine. Jaz sem mislil, da je samo narezano cvetje. Sedaj tistemu, ki mi je to
               rekel, sedaj ne vem ali jaz nisem dobro vedel ali pa tisti, ki je govoril o vrtninah,
               ni dobro prebral. Jaz bi se izogibal tem terminom, ki sem jih danes tukaj slišal, o
               FFS-jih in o mineralnih gnojilih kot o zastrupljevalcih. Veste, če je to strup, potem
               se pravi, ga ne smemo uporabljati. In če se tako določi, ga ne uporabljamo. Po drugi
               strani, govorimo o povečanju samooskrbe in prehranski varnosti, pa si verjetno
               predstavljamo, da bomo to samooskrbo povečali z motiko. Malo morgen. Poizkusite, pa
               boste videli. Pa poizkusite biti resen proizvajalec in kako je tudi luštno živet od
               tega in tudi kakšen kruh tam je. Jaz, še vedno pa trdim nekaj, jaz sem do danes
               mislil, ko sem včeraj po snegu spravljal živali iz pašnikov v štalo, ker pri nam ga
               je kar precej zapadlo, da sem za zdravje svoje črede odgovoren sam in sem odgovoren
               sam, kljub tistemu kar je po uredbi predpisano, da je potrebno narediti. Na koncu sem
               odgovoren jaz kot rejec in tako kot vsak tisti lastnik živali v Sloveniji in tudi
               prav je tako, da ne bo pomote. Seveda država mora pa držati tisti nadzor, kontrolo,
               da vse tisto kar pride na mizo, da mora biti popolnoma neoporečno in tudi
               sledljivost, se pravi, če pride "greška" v sistemu, po domače povedana ali v
               <stage>/nerazumljivo/</stage>, bi rekli, na drugi strani meje, se pravi, da se ga ugotovi tistega,
               kateri je naredil napako.</p>
               <p>Zdaj, mogoče bi povedal še samo nekaj. Pri tem, da je tujec kupil ljubljansko
               mlekarno. Ne vem, kaj bi lahko država pri tem naredila v tej fazi in na takšen način
               kot smo, kajti zavedati se moramo nekaj, da jaz ne vem, če je že štirinajst dni
               minilo od tega, ko so slovenske zadruge dale zavezujočo ponudbo po prevzemu
               Ljubljanskih mlekarn in so seveda uspele pridobili 4,4 ali 4,46 ali 4,44, se pravi
               okoli 4,5% lastniških deležev. Zadruge so ta delež sicer povečale sedaj tam na 36 ali
               37, nimam pojma, na 38. Se pravi, da je bilo nekaj očitno narobe tudi pri tej
               prevzemni ponudbi. Drugače bi moral proračun reševati ostale lastnike ali pa so ti
               premalo oddali. Vsak ponudi tisto kolikor misli, da lahko ponudi, in da mu bo v
               nadaljnjem poslovanju prineslo računico. Tako da, mene sicer ne skrbi, če je Lactalis
               večinski lastnik Ljubljanskih mlekarn, mene skrbi nekaj drugega. Ali bo ta večinski
               lastnik vršil odkup mleka od <stage type="mag"/> <stage>(nadaljevanje)</stage>
               slovenskih kmetov s tega področja, se pravi po dobri ceni. Mene samo to skrbi.
               Lactalis, ki ga poznamo tudi v tujih državah, poznamo z njim negativne in se pravi
               tudi pozitivne izkušnje, vendar na žalost smo v kapitalizmu in lastnik se odloča o
               svoji lastnini.</p>
               <p>Še eno stvar bi rad poudaril. Da si želim tudi pri teh tako imenovani javni higieni,
               da bo ta cena morala biti še naprej v neki meri, nadzorovana, če ne bo resnično lahko
               zdivjala in bodo tu velike težave. To je le javna higiena. Tu mislim, da bo treba v
               neki meri država meče roko nad temi cenami. Hvala lepa.</p>
            </sp>
            <sp xml:id="SDT6-OZKGPIO-redna-12-2012-10-30.sp39">

               <speaker>PREDSEDNIK MAG. DEJAN ŽIDAN:</speaker>

               <p>Roman hvala. S tem poslanke in poslanci, kolikor vidim, ni še dodatnih želja za
               razpravo. Gospod minister imate, tudi zaradi funkcije, pa tudi kot gospod minister,
               besedo.</p>
            </sp>
            <sp xml:id="SDT6-OZKGPIO-redna-12-2012-10-30.sp40">

               <speaker>FRANC BOGOVIČ:</speaker>

               <p>Hvala za to razpravo, ki zagotovo bila poglobljena in tudi izrečena, jaz verjamem
               iskreno v to, da je bila tudi iskrena in izražena na neki določeni skrbi, kako bomo v
               tem sektorju lahko delovali naprej, glede na okoliščine v katerih se nahajamo.</p>
               <p>Najprej mogoče generalno glede samega proračuna in tudi sicer prizadevanj Vlade v teh
               mesecih, kako voditi državo v teh težkih časih. Jaz mislim, da je kar nekaj resnih
               poskusov bilo narejenih, tudi nekaj rezultatov doseženih, v smeri, ki gredo tudi v
               drugo smer, se pravi v smer ustvarjanja nove vrednosti, od poskusa na samem področju
               davčne zakonodaje, od davka na dobiček pravnih oseb, od razvojnih spodbud za
               raziskave, za investicije. Ta ključni del, ki se ga je država lotila že pri samem
               rebalansu, je bilo uskladitev porabe javnih financ z nekimi zmožnostmi države, kjer
               smo bili definitivno primorani ta velik primanjkljaj, ki se je približeval dvema
               milijardama na leto. Se pravi, presegel je 5, 6% BDP-ja, zmanjšati in uokviriti v
               tisto milijardo ali 3% BDP-ja, kar je pravzaprav ključna ciljna številka. Vzporedno s
               tem upam, da se bodo tudi ti paketi zakonov, ki so sedaj zelo aktualni, bili včeraj
               tudi v Državnem svetu preverjeni, da bodo sprejeti. Gre za ključne zakonske dokumente
               delovno pravne zakonodaje, pokojninske zakonodaje. Sedaj govorimo o dveh proračunih,
               tudi o slabi banki, holdingu in za moje pojme, zagotovo slaba banka v tem delu je
               eden od tistih ključnih projektov s katerim bomo, upam da, sprostili to, kar je,
               mislim da, danes eno največjih bremen tega časa, ta finančni krč, ki je posledica
               zgrešenih naložb bank v zadnjih letih in tudi danes neustrezne kapitalske ustreznosti
               in temu primerno zmanjšanega kreditnega potenciala. Jaz mislim, da Vlada resnično
               poskuša v tem delu narediti to, kar je potrebno, tudi zunaj samih dveh proračunov, ki
               pa sta zagotovo proračuna, ki glede na pričakovane prilive in pa napovedi, ki so, sta
               proračuna kjer se je pritisnilo na porabo v javnem sektorju.</p>
               <p>Če tu nadaljujem, jaz lahko mirno rečem, da tudi s strani teh tveganj, ki so izza teh
               proračunov, mislim da se jih tudi v samem ministrstvu zavedamo, zato poskušamo, in
               kot sem že dejal, potekajo ti pogovori preko celega letošnjega leta, ko smo bili
               prisiljeni pri samem rebalansu proračuna zmanjšati sredstva, da se tudi znotraj samih
               inštitucij, zavodov, katere tudi financiramo delno ali pretežno, da tudi od tam pride
               ta korak in na nek način iskanje rešitev in tudi določanje prioritet. Mi, moram reči,
               da smo tudi v sami pripravi za novo finančno perspektivo, ki je bila omenjena, kjer
               so pogajanja tudi sedaj v okviru Evrope <stage type="mag"/>
               <stage>(nadaljevanje)</stage> zelo intenzivno tudi sami opravljali številne te pogovore znotraj
               celotnega področja in za nami je mislim da zelo uspešen ta drugi podeželski parlament
               v Zrečah kjer smo si osnovne prioritete katere želimo izvajati že kolikor je možno v
               temu zaključku te finančne perspektive predvsem pa nastavi porabo v naslednjih letih
               določili. Eden od ključnih, ki mislimo da je potrebno narediti in odpraviti te
               zaostanke v slovenskem kmetijskem prostoru je izboljšati področje povezovanja v
               kmetijstvu. Tukaj beležimo velike, po mojem prepričanju tudi nepotrebne zaostanke in
               da tudi z samimi deminimis ukrepi želimo ravno v tistem sektorju, ki sem že prej
               omenil, petih, tudi spodbuditi to. In mislim, da je to tudi v duhu teh prizadevanj po
               ustvarjanju teh verig znotraj slovenskega kmetijskega trga.</p>
               <p>Drugo področje so te zemljiške operacije kjer je za samo področje namakanja tudi že
               nekaj zakonodajnih popravkov bilo narejenih, prav tako je tudi v prihajajoči
               zakonodaji, ki gre še naprej jasna namera, da se poenostavijo postopki in da bi tako
               v tej perspektivi kakor tudi v naslednji perspektivi področje namakanj komasacij
               nastal...</p>
            </sp>
            <sp xml:id="SDT6-OZKGPIO-redna-12-2012-10-30.sp41">

               <speaker>PREDSEDNIK MAG. DEJAN ŽIDAN:</speaker>

               <p>Minister, samo trenutek. Spoštovane poslanke in poslanci, jaz predlagam, da gospodu
               ministru prisluhnemo. Minister, izvolite.</p>
            </sp>
            <sp xml:id="SDT6-OZKGPIO-redna-12-2012-10-30.sp42">

               <speaker>FRANC BOGOVIČ:</speaker>

               <p>Da z ukrepi namakanja komasacij nadaljujemo saj intenzivno delamo na tem, da tudi
               sedaj z razpisom ne v neki salonski drži ampak na terenu preverjamo kako je s petimi,
               šestimi projekti, ki so v pripravi kjer računamo, da bi lahko na januarskem razpisu
               približno tisoč dvesto hektarjev novih namakalnih območij vzpostavili v slovenskem
               prostoru in odgovorili na nekatera ta pomanjkljiva področja v kmetijstvu. Prav tako
               je na področju prenosa znanja definitivno potrebno veliko narediti, tudi tukaj smo v
               razgovoru s svetovalno službo in z ostalimi akterji, tako z inštitucijami znanja
               kakor tudi s tistimi, ki v življenju to znanje uporabljajo resnično v intenzivnih
               pogovorih in bomo tudi v naslednjem letu že nekatere poizkuse poskušali na temu
               področju.</p>
               <p>Lesna veriga, gozdna lesna veriga kot je bilo že omenjeno je bil s tem ljubkovalnim
               imenom sprejet akcijski načrt. Tudi tukaj mislim da so prvi zametki teh povezav
               lastnikov gozdov kjer mislim, da tukaj pomanjkanje povezanosti še toliko večji kot v
               kmetijstvu in upam, da bo tudi že moč v začetku naslednjega leta z enimi prvimi
               poizkusi teh resnih centrov še v tej perspektivi, zagotovo pa je to eno področje ki
               bi mu radi posvetili pozornost za naslednjo perspektivo, prav tako pa tudi s
               prihajajočo zakonodajo na področju; ena sprememba zakona je predvidena, ki bo tudi
               vplivala na samo gozdarsko službo še v letošnjem letu v proceduro in verjamemo, da bo
               imela tudi učinek v naslednjem letu, tako na eni strani na zmanjšanje stroškov, na
               drug strani tudi določene vire za katere bomo poskušali tudi v enem manjšem delu tudi
               prevaliti na same nosilce gozdov in, da bomo tudi v temu delu spremenili.</p>
               <p>Kar se tiče promocije, ki je bila omenjena, to povečanje je vezano v veliki meri tudi
               na odločitev samih kmetov in pa živilsko pridelovalne industrije, da s svojimi
               prispevki vložijo na osnovi Zakona o promocijah del sredstev, drugi del pa je
               zagotovljen iz proračuna tako da ta številka tri milijone je potem na koncu priletela
               v te dokumente, mislim da bo potrebno zelo veliko aktivnosti, če bo toliko sredstev
               resnično zbrano pri kmetih in pa če bo toliko v pripravljenosti sicer je pa tukaj
               predvidena ta pariteta.</p>
               <p>Kar se tiče tistih mednarodnih organizacij in pa sredstva za te namene, gre za to da
               v slovenskem prostoru mislim ni nobena skrivnost, da že leto, dve zaostajamo v
               nekaterih plačilih. Tu ne gre za neke nove obveznosti ampak gre predvsem za plačilo
               zaostankov, ki so predvideni in v temu delu tudi upam, da bomo s temi zmanjšanimi
               sredstvi uspeli tudi tem katerim smo dolžni te obveznosti plačevati z manjšimi zamiki
               tudi v temu kriznemu letu še priti skozi.</p>
               <p>Kar se naslednjih stvari tiče, samega odkupa mlekarne, ki je bilo omenjeno na temu
               kmetijskemu področju, če še tukaj dam svoje stališče.<stage type="mag"/> <stage>(Nadaljevanje)</stage> Sam sem se izrazil pozitivno do ponudbe, ki jo je Slovenska
               zadružna srenja ponudila za odkup teh Ljubljanskih mlekarn, tudi spremljal sem to
               zadevo, bil v pogovoru z njimi kakor tudi z drugimi, ki so bili odgovorni v tem
               postopku. Dana je neka ponudba, ni še ta postopek zaključen. Vem, da bo tudi še
               zadružni sektor lahko kaj odreagiral na to zadevo. Tudi s predsednikom zadružne zveze
               sem o tem govoril, kakšen bo zaključek tega, mi še ni znano, se pa zavedam, da je
               dejansko za slovensko kmetijstvo, ne samo za mlekarstvo in mlečno proizvodnjo to ena
               od usodnih stvari kakšna bo usoda slovenskega mlekarstva in o teh tujih investicijah
               pri nas so različne izkušnje. Kot sem že povedal, sem se zelo pozitivno odzval do te
               naše ponudbe, ne poznam, ni bilo govora tudi kaj dosti o ponudbi Lactalis niti o teh
               pogojih, verjamem pa, da bo v naslednjih tednih, dveh, na tej točki marsikaj
               storjenega in težko je napovedati kakšen bo zaključek, zagotovo pa, kot sem že dejal,
               se strinjam, da je to ena dokaj velika izpostavljenost celotnega slovenskega
               kmetijstva, ne samo mlekarske industrije.</p>
               <p>Kar se tiče okoljskih tem, moram reči, da je bilo s strani poslanca Laha pojasnjene
               nekatere stvari glede tudi same strukture teh kohezijskih investicij, da dejansko
               imamo v tem obdobju možnost, da kar precejšnja evropska sredstva izkoristimo, in da
               smo resnično odgovorni temu, da jih pravilno, učinkovito uporabimo. Mi smo temu
               posvetili v prvi polovici leta, lahko rečemo, ogromno pozornosti, naleteli na zelo
               različne stvari, tudi ko je bilo vprašanje okoli, ne vem, Primorskega vodovoda, je
               potrebno vprašanje postaviti tudi tistim, ki na lokalnem nivoju ta projekt vodijo.
               Kajti sami smo bili nekajkrat v kontaktu na terenu pri njih in jih spodbujali k tem
               delu in tudi sicer potekajo zelo pospešene koordinacije s temi nosilci, kajti
               zavedati se je potrebno, da praktično s kohezijskimi projekti, tako kot so
               zastavljeni, pridemo skoraj v sleherno slovensko občino, vsaj na odpadkovni
               infrastrukturi je že tako, tudi pri številnih odvodnih sistemih, kanalizacijskih
               sistemih, gre za zelo kompleksne projekte in nekateri projekti, ne vem, kot je
               pomurski vodovod, vodiva s kolegom Žerjavom enkrat na mesec koordinacijo z občinami,
               nosilkami, z inženiring firmami, z našimi ljudmi, z Ministrstvom za gospodarstvo,
               zato da resnično nekatere projekte porivamo naprej, in da so bili narejeni veliki
               premiki. Dejansko se pojavlja, kot sem že omenil prej, problemi s tistimi projekti,
               ki so bili v preteklosti podeljeni po rumeni knjigi in nekateri tečejo, nekateri so v
               zastojih, nekatere bomo sedaj spravili skozi. Mi smo, kot sem že omenil, šli po tej
               poti, da smo dodali projekte po rdeči knjigi, se pravi za gradbeni dovoljenji in
               edino na tak način si prestavljamo, da lahko izpeljemo to kohezijsko obdobje in ta
               prepotreben denar izkoristimo.</p>
               <p>Kar se tiče zasnov posamezne infrastrukture, predvsem pri komunalnih odpadkih, je to
               resno vprašanje. Smo posegli v to, da smo poskušali optimizirati to shemo. Tudi
               M-center zmanjšali, kjer je bil prvotno mišljen, optimizirali kapacitete tudi na
               dolenjskem prostoru. Je pa v tej zadevi, dejansko prihaja do tega, da se je vsled
               tudi drugih ukrepov na tem področju, prihaja do tega, da se količina ločeno izbranega
               odpada povečuje, da se na drugi strani biološki odpad povečuje, in da je tisti
               mešanih komunalnih odpadkov. Tista reakcija, ki bi naj šla v te NBO iz leta v leto
               manjše in v tej točki dejansko prihaja do tega, da zdaj govorimo že pri zgrajeni
               infrastrukturi, kjer je severovzhodni Sloveniji bolje izgrajena kot v centralni in
               jugozahodni, da se določajo območja, kam bo kdo odvažal, da se ne bi računalo novih
               stvari. In podobno se tudi pri ljubljanskem projektu zahtevali in v pogodbo zapisali,
               kako je dostopnost do teh projektov in pri vseh, vključno z <stage>/nerazumljivo/</stage> bo
               potrebno na koncu pokazati število občin, število ljudi za to in pa tistih dobrih
               100, 140, 150 <stage type="mag"/> <stage>(Nadaljevanje)</stage> kilogramov
               koliko na osebo na letnem nivoju računamo, da je tudi tega materiala, ki ga bo
               potrebno v teh NBO-jih obdelati in tudi spraviti skozi. Tako da tukaj se tega
               zavedamo.</p>
               <p>Prav tako je tudi pri odpadnih vodah. Gre za preko kohezije najprej za projekte te
               večje, preko regionalnih spodbud, preko razvoja vasi se podpirajo tudi te manjši
               kanalizacijski sistemi in ravno včeraj, ko smo imeli zopet župane na kupu, smo
               obljubili, da se dobimo na naslednjem srečanju prav na temo pričakovanj in zahtev in
               obljub, ki so bile izrečene v letih 2003, 2004 na temo odpadnih voda in pa tudi kako
               zastaviti pravilne koncepte tudi kar se tiče samih postavitev, kje bodo male čistilne
               naprave, kje bodo kanalizacijski sistemi, da ne bomo tudi v tistem področju zgradili
               predragih sistemov. Tako da tega se zavedamo in to so ene ključnih teh usmeritev.</p>
               <p>Z samimi okoriščanji kohezijskih sredstev, ki so tudi v proračunu, kot vidite,
               bistveno večje, kot so v preteklosti. Ocenjujemo, da je možno tudi na področju
               gradbeništva narediti v naslednjem letu en velik premik, kajti tem sredstvom, ki so
               na ravni tam 200 milijonov s strani kohezijskih sredstev, je potrebno dati še
               sredstva, kjer se vlagajo sredstva lokalnih skupnosti in dejansko računamo, da je to
               lahko za slovensko gradbeno operativo, ki je v teh škripcih tudi lahko en velik
               izziv, velika priložnost v naslednjih letih.</p>
               <p>Podobno se tudi prizadevanja pri umeščanju drugih večjih infrastrukturnih projektov,
               kot so hidroelektrarne na spodnji Savi, na srednji Savi. Naj povemo, da sem bil prej
               tudi v vlogi županov, kjer smo imeli zelo velike probleme pri nadaljevanju teh
               investicij, komaj nekako z zamikom, potem določeno elektrarno spravili skozi in da
               smo v tega dobrega pol leta uspeli že en DPN sprejeti, drugi se pravi hidroelektrarna
               Brežice, da je DPN hidroelektrarne Mokrice v javni obravnavi tudi med državno presojo
               vplival na okolje in verjamem, da bomo tudi v Zasavju našli relativno hitro umestitev
               za tiste prve tri hidroelektrarne, za katere se že izdelujejo državni prostorski
               načrti, kakor tudi saj za dve ...<stage>/nerazumljivo/</stage>... za ostale pa tudi kasneje rešitev,
               tako da so te projekti in da se tem aktivnostim posveča zelo veliko pozornost.</p>
               <p>Tudi sam velikokrat naletim na kakšne težave pri samem tem vodenju, pri spoznavanju
               kakšnih administrativnih zadev, kjer smo ene odpravljali, po drugi strani tudi z
               samimi ljudmi, lahko kar mirno in odkrito to priznam. Res je, tako da je včasih tudi
               v tej delovno pravni zakonodaji, potreben kakšen popravek, da bi se lahko tudi kakšna
               odgovornost enostavneje, hitreje in lažje zahtevala, po drugi strani pa imamo tudi te
               omejitve kadrovske, finančne in enostavno je zelo omejena tudi možnost preliva novih
               kadrov, sveže krvi, če smem temu tako reči in na koheziji, kot sem že dejal, bomo
               poskušali s samimi tehničnimi pomočmi tudi še to zadevo podkrepiti in vsaj v tistem
               delu, kjer je tudi pričakovanje od nas veliko večje po črpanju teh sredstev, to tudi
               izpolnili na takšen način.</p>
               <p>Predvsem pa mislim, da je tam ključno zelo dobro sodelovanje in pa koordinirano delo
               z lokalno regionalno ravnjo v prvi vrsti in tam moram reči, da vsi, vključno z mano,
               temu posvečamo veliko pozornost.</p>
               <p>Kar se tiče okoljskih dajatev, so bile omenjene. Približno 22 milijonov evrov je
               tisti ceh, ki ga je naše ministrstvo tudi s temi okoljskimi dajatvami prispevalo k
               povečanju prihodkov. Glavnina teh dajatev gre na treh stebrih. Gre za najprej za
               dajatve za pri pogonskih gorivih. Tam je približno mislim, da 13, 14 milijonov
               dajatev na ta CO2, na izpuste CO2, potem so tudi vodna povračila, kjer bo šlo za
               povečanje tam v rangu 5 milijonov evrov. V tem delu gre tudi za en zaostanek, ki ga
               ima država iz preteklosti, da še za <stage type="mag"/>
               <stage>(nadaljevanje)</stage> številne uporabnike teh naravnih vrednot v termalnih zdraviliščih in
               drugje, pa tudi pri tistih, ki polnijo vodo, še te dajatve sploh niso bile razpisane,
               tako da je glavnina tega prihodka, tam je na osnovi tega, kar smo se zavezali, da
               bomo do konca leta čim več teh, kjer so direktne koncesije podeljene, da bomo tudi
               izpolnili, ostale pa v naslednjem letu. V drugem delu pa gre še na ostale okoljske
               dajatve, kot so odpadki in podobno. Tako, da pridemo potem do tiste številke 22
               milijonov evrov.</p>
               <p>Kar se tiče DDV-ja, moram reči, da so bila izhodišča tudi drugačna na začetku in da
               smo potem na nek način tudi s samim pogovorom znotraj vlade spremenili tista
               področja, ki so bila iz naslova kmetijstva tudi predvidena za prehod na višjo, se
               pravi na osnovno stopnjo DDV-ja, in naša ocena je bila, da bi bili tisti pritiski na
               kmetijstvo še preveliki in da smo enostavno potem tako spremenili na področju DDV-ja
               trošarinskih ukrepov, tako da na področju vina kakor tudi na področju pogonskih
               goriv, ki se uporabljajo za kmetijstvo in to ni zdaj obremenitev v kmetijskem
               sektorju.</p>
            </sp>
            <sp xml:id="SDT6-OZKGPIO-redna-12-2012-10-30.sp43">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod minister.</p>
               <p>Še dva sta bila izzvana. Prva ima seveda besedo dama. Gospa Špela Perme,
               izvolite.</p>
            </sp>
            <sp xml:id="SDT6-OZKGPIO-redna-12-2012-10-30.sp44">

               <speaker>ŠPELA PERME:</speaker>

               <p>Torej, jaz mislim, glede na zadnje pojasnilo glede okoljskih dajatev, da ste dobili
               odgovor, ker ne nazadnje je Ministrstvo za kmetijstvo pristojno za te dajatve, tako
               da mislim, da je bil odgovor v redu. Nimam komentarja.</p>
               <p>Bi pa samo še to. Glede pripomb Kmetijsko-gozdarske zbornice. To, da prihaja do
               neskladij med postavko in projekti, to ne bo držalo, ker osnovni vnosi so izvajali
               preko ukrepov in preko projektov, se pravi skozi njih. In v bistvu končni efekt je
               potem na postavki, ampak to nekaj ni v redu. Dajte še enkrat pogledati kaj bi to
               res...</p>
               <p>Hvala.</p>
            </sp>
            <sp xml:id="SDT6-OZKGPIO-redna-12-2012-10-30.sp45">

               <speaker>PREDSEDNIK MAG. DEJAN ŽIDAN:</speaker>

               <p>Hvala.</p>
               <p>Tudi Kmetijsko-gozdarska zbornica je bila kar nekajkrat izzvana v razpravi.</p>
               <p>Gospod direktor, beseda je vaša.</p>
            </sp>
            <sp xml:id="SDT6-OZKGPIO-redna-12-2012-10-30.sp46">

               <speaker>IGOR HROVATIČ:</speaker>

               <p>Hvala lepa.</p>
               <p>Res je, se zahvaljujem za to razpravo, ki je tudi pokazala neko stanje in tudi
               potrebo po uveljavitvi nalog in vloge, ki jo Kmetijsko-gozdarska zbornica v tem
               slovenskem kmetijskem prostoru ima. Jaz bi moral najprej mogoče malo v bran vzeti
               našo kmetijsko svetovalno službo, glede na to, da je bilo tudi kar nekaj kritik
               izrečenih. Jaz bom rekel, da vse te kritike se sprejemajo, vendar s Kmetijsko
               svetovalno službo ima letno stik 60 tisoč kmetov in da lahko rečem, da smo mi tudi
               merili zadovoljstvo članov, zadovoljstvo z delom kmetijsko-svetovalne službe in 85%
               je bilo z delom te službe zelo zadovoljnih. To ne pomeni, da mi stojimo za tem in da
               na tem sedimo in nekako svojo upravičenost opravičujemo s tem, nasprotno, jaz mislim,
               da je ta služba že od samega začetka, pa tudi v tistem delu ko je bila v sklopu
               kmetijskih zadrug in financirana iz treh virov, tako lokalne skupnosti, zadruge in
               države, kakor tudi po tem ko je šla strukturno na državni nivo, ampak ravno v teh 90.
               letih je ta služba, pa če vzamem prirejo mleka za primer, naredila največ. Tudi v
               mirnopeški dolini in temu se je za zahvaliti, da so tako dobri rezultati. Res pa je,
               da zaradi aktivnosti, ki so potekale naprej, predvsem od leta 2000 dalje je bila ta
               služba uperjena ali usmerjena v aktivnosti vezane na Evropsko unijo. In tukaj moram
               pohvaliti državo in njeno politiko, da je ob tem ko je iz Ljubljane trasirala navzgor
               v Bruselj politiko istočasno tudi trasirala pot za implementacijo teh ukrepov na
               podeželje. In tukaj je ta služba na redila zelo veliko. Ravno pri tem trasiranju iz
               Ljubljane do <stage type="mag"/> <stage>(nadaljevanje)</stage> posamezne
               kmetije. In res je tudi to, da seveda po temu času, če rečemo 2004 dalje je seveda ta
               služba določene, bom rekel začetniške naloge opravila in se strinjamo, da tako
               velikih administrativnih zahtev ali pa nalog ne more več upravljati ali pa ni nujno,
               da jih upravlja, da so se v temu času tudi kmetje za določene zadeve tudi sami
               usposobili. Res je, da je potrebno narediti tudi generalno okolje zato, da bodo
               kmetje to delali in tukaj pravzaprav se pojavi ta potreba, ta nuja, ki jo tudi ne
               samo politika pa kmetje pa posvetovalna služba čuti, da se je potrebno vrniti nazaj
               na kmetijo. In ta sprememba, ta premik je potrebno narediti, mi tudi to vemo, smo
               tudi predlagali določene rešitve za vse panoge, na podlagi, bom rekel kar pozitivnih
               rešitev, ki veljajo ali na področju sadjarstva ali na področju zelenjadarstva dobrih
               zgledov iz tujine zato, da se pravzaprav to prestrukturiranje v temu delu naredi.</p>
               <p>Težko pa sprejemam oziroma ne morem pa sprejemate dejstva, da pa je služba zaradi teh
               kritik pa slaba služba. Ta služba v dvajsetih letih je naredila zelo veliko za
               slovensko kmetijstvo in jo potrebujemo seveda v novem času z novimi okviri in na to
               smo mi pripravljeni.</p>
               <p>Tako da tukaj se pa strinjam še z eno zadevo, mogoče samo kot informacijo. Poglejte,
               ta administrativni del ni vedno samo povezan bruseljsko zakonodajo. Marsikje smo sami
               ustvarili neke postopke v okviru javnih služb, ki delujejo v okviru Ministrstva za
               kmetijstvo in okolje je to edina služba, ki poroča na pol ure natančno. Ali je to
               smiselno? Ali je to smiselno, koliko časa za to porabi. Ampak to so pač zahteve in
               tukaj moramo mi narediti te zadeve naprej in moramo delati aplikacije, moramo se
               prilagajati temu zato da bo ta... Nobena druga javna služba, sem prepričan da tako
               pogosto ne poroča tukaj.</p>
               <p>Jaz bi pravzaprav tukaj na koncu, dejansko je za mene odprtih še nekaj vprašanj,
               gospa Permetova je to povedala, bomo to pogledali v temu delu kje je razlika. Drugo,
               je bilo kar veliko razprave pa mislim da bi šlo lahko tudi v smer enega sklepa
               povezava te službe z EU projekti tako kot ste poslanci zelo veliko izpostavljali.</p>
               <p>Naslednja zadeva, povezana z gozdarstvom, en konkretni predlog z naše strani je bil,
               da se zagotovijo sredstva za dokončanje postopka akreditacije certifikacijskega
               organa je zato, da se bo lahko certificiral tudi les majhnih lastnikov, mislim da na
               to vprašanje ni bilo odgovora.</p>
               <p>In pa tretje vprašanje, ki je vezano na sam predlog zakona, se pravi ali takšno
               besedilo jaz mislim da je 48. člena predloga zakona pomeni, da bo ministrstvo
               sprejemalo programe dela javne službe, ki deluje v okviru kmetijsko-gozdarske
               zbornice Slovenije.</p>
               <p>Samo toliko, hvala lepa.</p>
            </sp>
            <sp xml:id="SDT6-OZKGPIO-redna-12-2012-10-30.sp47">

               <speaker>PREDSEDNIK MAG. DEJAN ŽIDAN:</speaker>

               <p>Hvala gospod direktor. S tem je tudi razprava končana. Minister želite mogoče ali vaš
               državni sekretar še kaj odgovoriti? Izvolite, državni sekretar.</p>
            </sp>
            <sp xml:id="SDT6-OZKGPIO-redna-12-2012-10-30.sp48">

               <speaker>BRANKO RAVNIK:</speaker>

               <p>Hvala lepa. Toliko, da ne bo ostalo odprto.</p>
               <p>Sprejemala bo program še vedno Vlada, ker Zakon o zbornici tako določa. Razlika v
               strokovnih nalogah na področju kmetijstva in svetovanja se pravi nastaja na račun
               dodatnih sredstev za Lipico kjer zaradi prevzema nosilstva nad Lipico se prenašajo
               tudi sredstva, ki so bila prej za Lipico zagotovljena v proračunu Ministrstva za
               kulturo, zdaj pa prihajajo v naš proračun ampak gre samo za prenos teh sredstev,
               seveda pa ker jih v lanskem letu oziroma ja, v letošnjem letu ni bilo to pomeni
               povečanje za naprej.</p>
               <p>Mislim, da sta bili to dve vprašanja, mislim da je to, to.</p>
            </sp>
            <sp xml:id="SDT6-OZKGPIO-redna-12-2012-10-30.sp49">

               <speaker>PREDSEDNIK MAG. DEJAN ŽIDAN:</speaker>

               <p>Hvala gospod državni sekretar. Spoštovane poslanke... Ja, gospod Ficko Branko,
               izvoli.</p>
            </sp>
            <sp xml:id="SDT6-OZKGPIO-redna-12-2012-10-30.sp50">

               <speaker>BRANKO FICKO (PS PS):</speaker>

               <p>Vezano na odgovore gospoda ministra, ker nisem dobil določenih odgovorov na moja
               vprašanja. Eno je selektivni dvig DDV-ja na vrtnarstvo, se pravi govorili ste o
               rezanem cvetju lončnicah. Drugo je analiza dodane vrednosti v primarnem delu
               kmetijstva, ker če bomo v naslednjem letu vložili cca. štiristo <stage type="mag"/> <stage>(nadaljevanje)</stage> petdeset milijonov evrov v primarni del
               kmetijstva bi bilo seveda zanimivo kakšen prihodek pričakujemo, kakšna bo dodana
               vrednost predvsem v povezavi z ostalimi evropskimi državami ter kakšno bo povečanje
               števila delovnih mest.</p>
               <p>In nisem dobil odgovora glede vezano na program razvoja podeželja na administrativne
               odločitve predvsem, ko gre s področja Pomurja, govorili ste, da je bilo razpisano
               štirideset milijonov evrov, odobreno pa samo deset milijonov. Hvala lepa.</p>
            </sp>
            <sp xml:id="SDT6-OZKGPIO-redna-12-2012-10-30.sp51">

               <speaker>PREDSEDNIK MAG. DEJAN ŽIDAN:</speaker>

               <p>Hvala Branko. Gospod minister, izvolite.</p>
            </sp>
            <sp xml:id="SDT6-OZKGPIO-redna-12-2012-10-30.sp52">

               <speaker>FRANC BOGOVIČ:</speaker>

               <p>Zdaj, najprej pri pravilnem pojmovanju teh kmetijskih sredstev. Kmetijstva sredstva
               so, en velik del je program razvoja podeželja kjer je devetsto deset milijonov
               evropskih sredstev za to sedemletno obdobje je tudi posebej pokazano kako je v
               letošnjem letu planirano. V okviru programa razvoja podeželja so na eni strani tako
               sredstva za prestrukturiranje kmetij in na drugi strani tudi za prestrukturiranje v
               gozdarskem sektorju za program razvoja vasi kjer so prejemnice tudi občine. Po drugi
               strani "leader"<stage>(?)</stage> sheme kjer so v teh <stage>/ Nerazumljivo/</stage> skupinah tudi določeno
               triintrideset milijonov evrov porabljenih tam.</p>
               <p>Tako da mi ne moremo govoriti o direktnem vlaganju v primarni sektor, po drugi strani
               je pa jasno, da je tudi evropska kmetijska politika prepoznava to kot skupno
               kmetijsko politiko zato, da v enem delu tudi preko plačil po hektarjih pri nas tudi
               preko zgodovinskih plačil izravnava cenovno nesorazmerje glede na proizvodne stroške
               in na stroške, ki jih na trgu kmetje dosežejo. In v temu delu gre en del kmetijske
               politike v pokrivanje teh nesorazmerij. Strinjam se z vami, da je pa od intenzivnosti
               kmetijstva, od učinkovite rabe, preusmeritev tudi v proizvodnjo intenzivne panoge in
               pa dohodkovno učinkovite. Potem to razmerje med sredstvi, ki so vložena pa bruto
               prihodkom potem večja.</p>
               <p>In, kot sem omenil, usmeritve s katerimi poskušamo tudi to kmetijsko politiko do neke
               mere preusmeriti so tiste za katere ocenjujemo, da bodo šla ravno v to smer, da se na
               koncu tudi ta proizvodni del povečuje. In moja ocena in tudi to smo v teh krogih s
               svetovalno službo pa tudi z, kot sem že omenil, na podeželskem parlamentu bili enotni
               kjer je bilo več kot tristo ljudi ki se s tem področjem ukvarjajo, od razvoja
               podeželja do same primarne kmetijske proizvodnje, da se ta sredstva in pa vlaganje v
               bodoče v povezovanje v zemljiške operacije, boljši prenos znanja, lesno pridelovalna
               industrija tista in usmeritev več v to smer, ki bodo tudi dodajala to dodano
               vrednost.</p>
               <p>Jaz zelo težko mi napovemo koliko bo več delovnih mest glede na trende, ki so v
               zadnjih letih v samem kmetijstvu po drugi strani pa ocenjujemo, da so tukaj ukrepi s
               katerimi bomo tudi preko razpisa na program razvoja podeželja z modernizacijami na
               kmetijah naredili ta delovna mesta učinkovitejša in pa z večjo produkcijo. Tako da
               direktnih odgovorov na to koliko bo pa to novih delovnih mest ustvarilo jaz v temu
               trenutku enostavno ne znam dati in bo tudi v veliki meri odvisno tudi od okoliščin na
               samem trgu, kaj se bo dogajalo. </p>
               <p>Kar se tiče tega razpisa pa štirideset milijonov, ne poznam zdaj podrobnosti za kaj
               gre, je pa pri, prej ste v svojem prvem izvajanju omenili razpis za živilsko
               pridelovalno industrijo. Ta razpis, to je ukrep 123., vem da je kompletna sredstva,
               ki so bila razpisana so bila porabljena pa je še tudi sredstev zmanjkalo. Zdaj ali pa
               dotično svak dobi ali pa ne dobi je pa stvar razpisov in tudi sam nimam pristojnosti,
               da bi o teh razpisih, kar je logično, odločal <stage type="mag"/> <stage>(Nadaljevanje)</stage> razpisih odločil. Kot sem pa že dejal, na teh razpisih je, in
               v letošnjem letu smo imeli celo vrsto razpisov, kjer so vsa po vrsti razpoložljiva
               sredstva bistveno bila manjša od tistih, za katere so prišli tudi projekti na razpis
               in tudi na 123<stage>(?)</stage> je bilo isto.</p>
            </sp>
            <sp xml:id="SDT6-OZKGPIO-redna-12-2012-10-30.sp53">

               <speaker>PREDSEDNIK MAG. DEJAN ŽIDAN:</speaker>

               <p>Minister, ostalo je odprto še eno vprašanje, certificiranje za gozdove. Ali boste
               zagotovili sredstva za Kmetijsko-gozdarsko zbornico?</p>
            </sp>
            <sp xml:id="SDT6-OZKGPIO-redna-12-2012-10-30.sp54">

               <speaker>BRANKO RAVNIK:</speaker>

               <p>Skozi diskusijo je bilo zaznanih kar nujnost po določenih prerazporeditvah. Že prej
               sem omenil strokovne naloge na področju žlahtnjenja, potem še določene druge vsebine.
               To bo predmet potem prerazporejanj znotraj, ko bo proračun sprejet. Mi sedaj
               identificiramo te vsebine, potem se bomo pa odločali, vendar imamo pač kvoto, ki bo
               na koncu naš okvir in bo samo šlo z možno zmanjšanje nekje za to, da nekje drugje
               povečaš.</p>
            </sp>
            <sp xml:id="SDT6-OZKGPIO-redna-12-2012-10-30.sp55">

               <speaker>PREDSEDNIK MAG. DEJAN ŽIDAN:</speaker>

               <p>Državni sekretar hvala. S tem, spoštovane poslanke in poslanci, splošno razpravo
               končujem. V tem trenutku imamo pripravljena dva predloga sklepov. Dovolite, da
               preberem prvega. Prvi predlog sklepa je naslednji: Odbor za kmetijstvo, gozdarstvo,
               prehrano in okolje se je seznanil s predlogom proračunov Republike Slovenije za leti
               2013 in 2014 s svojega delovnega področja in predlaga Vladi, da skuša v čim večji
               meri upoštevati pripombe iz razprave. Ta sklep dajem v razpravo. Ni želje po
               razpravi. Ta prvi sklep dajem na glasovanje.</p>
               <p>Kdo je za? <stage>(? članov.)</stage> Je kdo proti? <stage>(?.)</stage></p>
               <p>Ugotavljam, da je sklep soglasno sprejet.</p>
               <p>Imamo predlog sklepa gospoda Janka Vebra, ki je naslednji: Odbor za kmetijstvo,
               gozdarstvo, prehrano in okolje predlaga Ministrstvu za kmetijstvo in okolje, da
               pošlje v Državni zbor finančni načrt ministrstva za leto 2013 in 2014 do ravni
               postavk do obravnave proračuna za leto 2013 in proračuna za leto 2014 na matičnem
               delovnem telesu. To je predlog sklepa. Želi kdo o tem sklepu razpravljati? Ne. Dajem
               sklep številka dva gospoda Janka Vebra na glasovanje.</p>
               <p>Kdo je za? <stage>(5 članov.)</stage> Je kdo proti? <stage>(10 članov.)</stage></p>
               <p>Ugotavljam, da ta sklep ni bil sprejet.</p>
               <p>S tem, spoštovane poslanke in poslanci, ugotavljam, da je 1. točka, ki je prva in
               druga združena, da je zaključena.</p>
               <p>Prehajamo na <title>3. TOČKO DNEVNEGA REDA - VPRAŠANJA IN POBUDE.</title> Preden dobi
               gospod minister kakšno vprašanje, spoštovane poslanke in poslanci, vsi smo dobili
               pisno pobudo, da imamo eno od terenskih sej tudi v občini Šalovci, ki ima izjemno
               hude škode zaradi divjadi. Predlog je, spoštovane poslanke in poslanci, da
               izglasujemo sklep na zalogo, da ko bo Državni zbor oziroma ta odbor razpravljal o tej
               temi, da je lokacija takratne seje občina Šalovci. Dajem sklep na glasovanje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da sklep sprejet.</p>
               <p>Je kakšno vprašanje za gospoda ministra? Pobuda?</p>
               <p>S tem ugotavljam, da je današnja seja zaključena. Gospod minister.</p>
            </sp>
            <sp xml:id="SDT6-OZKGPIO-redna-12-2012-10-30.sp56">

               <speaker>FRANC BOGOVIČ:</speaker>

               <p>Jaz bi vas povabil, 9. novembra imamo razpravo o bodoči kmetijski politiki v Krškem,
               skupaj s komisarjem ...<stage>/Nerazumljivo./</stage>. Dobrodošli.</p>
            </sp>
            <sp xml:id="SDT6-OZKGPIO-redna-12-2012-10-30.sp57">

               <speaker>PREDSEDNIK MAG. DEJAN ŽIDAN:</speaker>

               <p>Gospod minister najlepša hvala tudi za ustno vabilo. Pisno smo prejeli. Hvala za
               današnjo udeležbo. Hvala ostalim prisotnim in lep dan naprej. <stage type="time">Seja je bila
                  končana 30. oktobra 2012 ob 12.12.</stage>
               </p>
            </sp>
         </div>
      </body>
   </text>
</TEI>