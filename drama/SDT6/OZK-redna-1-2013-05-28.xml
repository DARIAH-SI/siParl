<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZK-redna-1-2013-05-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">080D6738E45B1A9CC1257D1F005A72E8</idno>
               <idno type="custom" subtype="day">28F51876A3537D26C1257B7A003D4CE5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=28F51876A3537D26C1257B7A003D4CE5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZK-redna-1-2013-05-28.OZK" n="1">
               <name>redna seja</name>
               <date when="2013-05-28"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZK-redna-1-2013-05-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZK-redna-1-2013-05-28.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KULTURO</stage>
            <stage type="session">1. nadaljevanje 1. seje</stage>
            <stage type="date">(28. maj 2013)</stage>
            <stage type="chairman">Sejo je vodila mag. Majda Potrata, predsednica odbora.</stage>
            <stage type="time">Seja se je pričela ob 14.02. </stage>
            <stage type="mag"/>


            <sp xml:id="SDT6-OZK-redna-1-2013-05-28.sp1">

               <speaker>PREDSEDNICA MAG. MAJDA POTRATA:</speaker>

               <p>Lep pozdrav vsem članicam in članom Odbora za kulturo ter vsem vabljenim na sejo! Smo
               sklepčni in lahko začnemo 1. nadaljevanje 1. seje Odbora za kulturo.</p>
               <p>Obveščam vas, da sem prejela pooblastilo, in sicer poslanko Alenko Jeraj nadomešča
               mag. Andrej Vizjak. Drugih obvestil o odsotnosti ali nadomeščanju ni.</p>
               <p>Prehajamo na <title>1. TOČKO DNEVNEGA REDA - POROČILO O DELOVANJU NADZORNEGA SVETA RTV
                  SLOVENIJA V LETU 2012 IN JANUARJU LETA 2013 (EPA 1040-VI).</title>
                  <stage type="mag">(Nadaljevanje)</stage> Na spletni strani Državnega
               zbora je objavljeno naslednje gradivo: poročilo, ki je objavljeno v Poročevalcu z dne
               6. marec 2013, mnenje Komisije za kulturo, znanost, šolstvo in šport Državnega sveta
               z dne 17. april 2013, pregled sklepov in dogovorov z dne 20. maj 2013, mnenje
               Državnega sveta z dne 17. maj 2013, poročilo Komisije za nadzor javnih financ z dne
               17. maj 2013, dopis Poslanske skupine Slovenske demokratske stranke z dne 20. maj
               2013 in odgovor Zakonodajno-pravne službe z dne 21. maj 2013.</p>
               <p>Vabljeni so vsi, ki so bili vabljeni že na 1. sejo, z dodatnim vabljenim mag.
               Andrejem Vizjakom, predsednikom Komisije za nadzor javnih financ.</p>
               <p>Verjetno vas ni treba posebej spominjati, pa vendar moram zaradi magnetograma
               povedati, da smo na 1. seji odbora, 9. maja 2013, ob začetku obravnave te točke še
               pred razpravo sprejeli sklep, s katerim smo Nadzorni svet RTV Slovenija pozvali, da
               poročilo dopolni s pregledom sklepov in dogovorov nadzornega sveta v obdobju od
               januarja 2012 do vključno decembra 2012 in ga v 14 dneh pošlje Odboru za kulturo.
               Pregled sklepov in dogovorov je bil odboru posredovan 20. maja 2013 in s tem je bil
               izpolnjen pogoj za sklic nadaljevanja 1. seje odbora. Izbran je bil datum, s katerim
               nam je zagotovljen tudi neposreden televizijski prenos, tako da je javnost
               zagotovljena.</p>
               <p>Preden dam besedo predlagatelju poročila nadzornega sveta, to je predsedniku
               nadzornega sveta, vas želim informirati o nekaterih odločitvah ali dopisovanjih,
               glede na to, da se pojavljajo različne interpretacije dogajanja, zato da boste imeli
               natančen pregled dogodkov in kdo je kaj pisal ter kakšne pripombe je imel.</p>
               <p>Dovolite, da vam povem naslednja dejstva: 6. marca 2013 je predsednik Državnega zbora
               dodelil obravnavo poročila o delovanju nadzornega sveta Odboru za izobraževanje,
               znanost, kulturo, šport in mladino ter Komisiji za nadzor javnih financ. 3. aprila je
               predsednik Državnega zbora dodelil obravnavo poročila Odboru za kulturo, zaradi tega,
               ker je, kot veste, nastal nov odbor, ki se je izločil iz poprej citiranega odbora. S
               tem so bili pogoji za obravnavo izpolnjeni, ampak 8. aprila 2013 je vodja Poslanske
               skupine SDS Jože Tanko na predsednika Državnega zbora naslovil dopis, v katerem je
               spraševal, zakaj je bil ta dokument v obravnavo dodeljen Odboru za kulturo. No, in
               vam bom samo zadnji del iz tega prebrala: "Odbor, pristojen za kulturo, je bil v
               trenutku dodelitve navedenega poročila 6. marca 2013 Odbor za izobraževanje, znanost,
               kulturo, šport in mladino. Ker pa je Državni zbor s sprejetjem Odloka o spremembah in
               dopolnitvah Odloka o ustanovitvi in nalogah delovnih teles Državnega zbora ustanovil
               samostojen Odbor za kulturo, je pristojnost obravnave predlogov aktov, ki se nanašajo
               na medije, v skladu s sprejetim odlokom prešla nanj..." in tako naprej.  
               <stage type="mag">(Nadaljevanje)</stage> To vam berem zaradi tega, ker me
               je predsednik Komisije za nadzor javnih financ prepričeval na seji, da smo imeli v
               naši poslanski skupini težave z obravnavo tega poročila in da smo mi naslavljali
               vprašanje na predsednika Državnega zbora.</p>
               <p>No, 20. maja je pa vodja Poslanske skupine SDS na vodjo Zakonodajno-pravne službe,
               gospoda Boža Strleta, naslovil vprašanje, ki ste ga tudi v gradivu dobili in je
               povezano s tem, kaj je delal Odbor za kulturo pravilno ali napačno, ko je sprejel
               sklep, ki ga vsi dobro poznamo in ga še enkrat ne bom brala. To pa je vseeno vredno
               omeniti: "Glede na sprejeti sklep Poslanska skupina SDS predlaga Zakonodajno-pravni
               službi, da preuči, ali je po Zakonu o RTV nadzorni svet dolžan podati poročilo o delu
               Nadzornega sveta RTV Slovenija za točno določeno koledarsko leto ali pa po zakonu
               letno poroča za obdobje od zadnjega poročila in kdaj mora to narediti. Ali je Odbor
               za kulturo pristojen, da od Nadzornega sveta RTV Slovenija zahteva tudi tiste dele
               zapisnika, ki niso javni ali ne predstavljajo odločitev nadzornega sveta, ki niso
               zajete v sklepih." 21. maja je Zakonodajno-pravna služba, in sicer njen vodja, gospod
               Božo Strle, odgovoril <stage>(da skrajšam ta dopis)</stage>: "Z vprašanji pravne narave se na
               Zakonodajno-pravno službo lahko obračajo predsednik ali predsedujoči Državnega zbora
               in predsednik ali predsedujoči delovnega telesa." Zdaj bi vas pa opozorila, da imate
               v 28. členu Zakona o RTV tudi podatke o tem, da so zapisniki oziroma kateri deli so
               javni, ker je poslovanje RTV javno, seje nadzornega sveta pa seveda niso javne, to
               tudi piše, ampak tudi predsednik nadzornega sveta je na tej isti seji Komisije za
               nadzor javnih financ poudaril oziroma na našem odboru, da ni težav s posredovanjem
               teh podatkov.</p>
               <p>Toliko glede tega. Samo še to dodam, da je bila splošna praksa, da so bili, še enkrat
               poudarjam, sklepi in stališča priloga vsakoletnega poročila nadzornega sveta. S tega
               vidika torej so ti pomisleki, upam, da odpravljeni.</p>
               <p>Zdaj dajem besedo predstavniku predlagatelja, predsedniku Nadzornega sveta RTV
               Slovenija, gospodu Klunu.</p>
            </sp>
            <sp xml:id="SDT6-OZK-redna-1-2013-05-28.sp2">

               <speaker>MIHA KLUN:</speaker>

               <p>Hvala lepa za besedo. Tudi z moje strani lep pozdrav vsem članom in članicam
               odbora!</p>
               <p>Tolikokrat sem v zadnjem času predstavljal to poročilo, da imam že težavo, ker ne vem
               več, kako bi ga drugače obračal, da bi izpadlo malo spremenjeno, ker poročilo je pač
               takšno, kakršno je bilo na začetku sprejeto.</p>
               <p>Za ta odbor bi morda samo kot uvod, glede na to, da na prejšnji seji oziroma na
               začetku te seje nisem imel možnosti, vendarle pojasnil, zakaj se je nadzorni svet
               odločil, da bo naredil poročilo do januarja 2013. Odločil se je iz preprostega
               razloga, ker je v sedanji sestavi začel mandat šele novembra 2012, in je imel zelo
               hitro na mizi poročilo Računskega sodišča in zahtevo po odzivnem poročilu. In v
               tistem času, glede na to, da je bilo veliko članov novih in so se še spoznavali s
               problematiko, smo to obravnavo prenesli na januar. Ker pa se nam je zdelo to odzivno
               poročilo na poročilo Računskega sodišča tako zelo pomembno, smo se odločili, da ga
               vključimo v poročilo za preteklo obdobje, tako da bi bil z njim ustanovitelj v celoti
               seznanjen. Tudi pa sicer ni v zakonu nekega obdobja predpisanega,<stage type="mag">(Nadaljevanje)</stage> predvidenega, da bi to moralo biti ravno letno
               poročilo. Res pa je, da je bil običaj vedno tak, da je bilo to letno poročilo. Mislim
               pa, da ravno v lanskem letu je bila prvič narejena izjema.</p>
               <p>Mogoče nekaj stavkov še za uvod okrog sestave, oblike tega poročila. Tudi tu so bili
               določeni dodatni predlogi oziroma ideje.</p>
               <p>Nadzorni svet pripravlja poročilo o svojem delu. Zdaj to ni letno poročilo, ki je
               opremljeno s finančnimi podatki, s kazalci in ostalimi stvarmi, to je stvar vodstva,
               da naredi v letnem poročilu. Nadzorni svet se pač omeji na tisto, kar je njegova
               pristojnost. Njegova pristojnost pa je pregled poslovanja, nadzor nad zakonitostjo,
               sprejetje finančnega načrta in to, kar mu je dano s pooblastilom iz zakona, in v
               okviru tega poroča. Ta forma poročila je bila tudi običajna skozi leta. Res je, da se
               sprva v letošnjem letu nismo odločili, da pošiljamo sklepe, ker so tako ali tako
               javno objavljeni. Vendar, kot sem že na začetku povedal, ni nobene težave, da bi tudi
               ti sklepi bili sestavni del tega poročila.</p>
               <p>Nadzorni svet ima nekako dvojno vlogo pri delu oziroma postopek, ki si ga opredeli,
               je nekako dvojen. Po eni strani sprejme na začetku leta načrt svojega dela, v katerem
               opredeli osnovne naloge, ki izhajajo iz zakona in ki so ključne, kot je, na primer,
               sprejetje finančnega poročila in ostali pomembni podatki, ki jih predvideva, ali pa
               pomembni dogodki, ki jih predvideva, vključno s spremljanjem tega poročila, da mu bo
               skozi leto sledil. Po drugi strani pa so še izredne stvari, izredni dogodki, ki
               prihajajo skozi leto in ki jih mora nadzorni svet ravno tako obravnavati. Zato je
               tudi težko na začetku leta natančno prognozirati, kaj vse bo nadzorni svet v tekočem
               letu opravil. Zaradi tega oziroma tudi iz tega razloga nekako je takšno poročilo
               nadzornega sveta narejeno v obliki, v kakršni je narejeno.</p>
               <p>Kot veste, je nadzorni svet lansko leto deloval v dveh sestavah. V prvi sestavi je
               sprejel spremembe statuta. Ena od pomembnejših stvari v tej spremembi statuta je bila
               ukinitev samostojnega uredništva MMC, bila je reorganizacija službe trženja in
               določitev relativne večine za imenovanje direktorja RTV. Dovolite, čeprav sem to
               opozorilo izrekel tudi že na Komisiji za nadzor javnih financ, da ga ponovim, ker se
               mi zdi zelo pomembno, glede na to, da Državni zbor sprejema zakon, da je v tem delu
               zakona pravopisna napaka, ki je nastala zaradi dodajanja alinej med posameznimi
               fazami zakonodajnega postopka in iz tega sledi zakonska nejasnost, ki se jo lahko
               razlaga na več različnih načinov. Sprva je bila predvidena absolutna večina
               programskega sveta kot potrebna za imenovanje generalnega direktorja, upoštevajoč
               napako in to, kar v zakonu piše. In če sledimo čisti gramatikalni razlagi, je pa
               relativna večina. Vendar, če boste prebrali zakon oziroma zagotovo ste ga, potem
               seveda opazite, da se številke ne ujemajo pri tistem sklicevanju na posamezne
               alineje. In s tega vidika je tu na mestu opozorilo, da je treba v zakonu to stvar
               popraviti.</p>
               <p>V prvotni sestavi je nadalje nadzorni svet odločal o posameznih razvojnih projektih,
               ki so bili predlagani. Ugotavljal je zaostajanje plana prihodkov od oglaševanja.
               Zahteval je informacijo o viru, iz katerega bo ta zaostanek nadomeščen. V drugi
               polovici leta, ki je bilo precej zaznamovano s sklepi programskega sveta, ki je
               ugotovil, da vodstvo in nadzorni svet nista sledila merilom <stage type="mag">(Nadaljevanje)</stage> posebnih projektov za koriščenje sredstev. In
               ker je programski svet ugotovil, da metodologija spremljanja razvojnih projektov ne
               omogoča učinkovitega in transparentnega nadzora, je bilo kar veliko govora o tem.
               Zaradi tega je takoj, ko je nadzorni svet zamenjal sestavo, sprejel odločitev, da bo
               zamrznil odobravanje nadaljnjih razvojnih projektov in da bo spremenil merila. Poleg
               tega pa tudi vodstvo v finančnem načrtu za letošnje leto ni predvidevalo, razen enega
               projekta, to je Mediateka, ni predvidevalo nadaljnje porabe razvojnih sredstev.</p>
               <p>Nadalje je lansko leto zaznamovala revizija Računskega sodišča, ki je ugotovilo kar
               nekaj odstopanj in nepravilnosti. Računsko sodišče je, kot veste, izdalo negativno
               mnenje. Tudi na to je moral nadzorni svet odreagirati. Nekaj od popravljalnih ukrepov
               je bilo izvedenih že med samo revizijo, nekaj je bilo izvedenih po reviziji, nekaj je
               pa še vedno odprtih, zlasti analiza potreb po honorarnih sodelavcih, pa tudi
               izvajanje 3.a člena Zakona o sistemu plač v javnem sektorju.</p>
               <p>V nadaljevanju bi predstavitev poročila prepustil članicam in članom in bom
               odgovarjal na dodatna vprašanja. Bi pa za zaključek vendar, tako kot že na komisiji,
               opozoril na posamezna tveganja, ki jih nadzorni svet zaznava pri poslovanju RTV
               Slovenija. </p>
               <p>Eno od tveganj so, kot že velikokrat omenjeno, razvojni prihodki, ki zaradi
               vrednotenja ob prodaji ustvarjajo dodatne finančne prihodke, ki niso zanemarljivi, ki
               so v preteklih letih RTV Slovenijo kar reševali iz kakšne kočljive finančne stiske.
               Na mizo smo dobili novo revizijo dogovorjenih postopkov, ki sicer ugotavljajo, da
               poraba v smislu odobritve razvojnih sredstev in podobno ni bila sporna. Vendar tako
               kot vsa leta do sedaj ugotavlja, da ni mogoče z gotovostjo ugotoviti, ali gre za
               redno dejavnost ali gre dejansko za porabo za razvojno dejavnost, za kar naj bi v
               osnovi bila. Težava pri tem je, ker je to enkraten, torej izjemen enkraten vir, ki bo
               enkrat usahnil, zaradi česar je treba računati, da bo ta javni zavod moral biti slej
               ko prej soočen s tem, da teh sredstev ne bo več, in takrat bo odvisen zgolj in samo
               od svoje redne dejavnosti. Neka simulacija poslovanja za določen čas je narejena,
               kako bo pa to v praksi potekalo, pa bo tudi stvar nadzornega sveta, da bo to
               nadziral, in tudi ustanovitelja, kako bo to nadziral.</p>
               <p>Drugo tveganje je padanje oglaševalskih prihodkov. Oglaševalski prihodki, ne glede na
               to, kaj si mislimo o njih, in ne glede na to, da je tu večna dilema, ali javni zavod
               RTV Slovenija potrebuje oglaševalske prihodke ali jih ne potrebuje, je v tej
               situaciji, v kateri smo sedaj, to nujen in neobhoden vir za delovanje RTV Slovenija.
               Predstavlja približno slabih 12% vseh prihodkov. Če bi ti oglaševalski prihodki danes
               ugasnili, bi bila RTV Slovenija soočena s tem, da zahtevala reorganizacijo, torej
               redefinicijo javne službe v zakonu in zmanjšala obseg javne službe, bodisi bi bilo
               treba dodatno povečati RTV prispevek. Ob tem, da je pa tako ali tako stalna naloga
               poslovodstva, da skrbi za optimizacijo in racionalizacijo <stage type="mag">(Nadaljevanje)</stage> poslovanja in obstoječega stanja. Tako da padanje
               oglaševalskih prihodkov seveda ima velik pomen v tem javnem zavodu in tu poskuša
               nadzorni svet biti čim bolj proaktiven, z namenom, da bi spodbudil vodstvo k pripravi
               ukrepov in predlogov, ki bi jih nadzorni svet lahko vključil v cenike in pogoje. Kot
               veste, je ena od nalog ali pristojnosti nadzornega sveta tudi ta, da sprejema cenike
               in posebne pogoje in v tem delu tudi neposredno lahko vpliva ali pa pomaga pri tem,
               da ti prihodki ne padajo.</p>
               <p>Naslednje tveganje je notranja organizacija oziroma optimizacija poslovnih procesov
               in notranjih kontrol. Nek občutek je, sploh v zadnjem času je mogoče še bolj izrazit,
               da je ta sistem izrazito razpršen, da gredo pooblastila in pristojnosti posameznih
               nosilcev preširoko in to seveda onemogoča učinkovit nadzor nad porabo sredstev, nad
               zaposlovanjem. Tudi Računsko sodišče ne nazadnje ugotavlja, da je kar nekaj takšnih
               honorarnih sodelavcev, ki bi lahko že danes dobili redno zaposlitev. Vodstvo je sicer
               odreagiralo in je sklenilo nek dogovor s sindikati, da se to stvar nekoliko zameji.
               Pa vendar, tu je tveganje in ocena je, da bi bilo treba stvar bolj centralizirati in
               spraviti v nek optimalnejši nadzor, tako da bi natančno vedeli, koliko in kdo lahko
               ima na razpolago sredstev ter kdo je tisti, ki lahko zaposluje in pod kakšnimi pogoji
               predvsem. Tu je tveganje, to je velik sistem, slabih 2.000 zaposlenih je tu in poleg
               tega še okrog 500 honorarnih sodelavcev. Tako osebno ocenjujem, da je tu potreben
               bistveno boljši nadzor nad poslovnimi procesi.</p>
               <p>Eno od tveganj, ki sem jih omenil tudi na Komisiji za nadzor javnih financ - sicer
               slišim, da je tu ena neznanka manj, neuradno, mogoče bo direktor kaj več povedal, ker
               nadzorni svet ima naslednjo sejo jutri in pričakujem, da bomo tam izvedeli -, je
               zunajbilančna evidenca. V tej zunajbilančni evidenci imamo približno neto 29
               milijonov evrov več obveznosti, torej terjatev, potencialnih obveznosti je 29
               milijonov več, kot je potencialnih terjatev. Kar je pa še bolj zaskrbljujoče, pa je,
               da ta razkorak raste, da se povečuje, torej ne zmanjšuje, ampak povečuje. Če se bo
               realiziral, seveda to pomeni dodatno tveganje. Gre pa v glavnem za sodne spore, ki so
               jih sprožile organizacije, SAZAS in podobne organizacije, proti RTV Slovenija.</p>
               <p>Toliko za uvod. Hvala lepa.</p>
            </sp>
            <sp xml:id="SDT6-OZK-redna-1-2013-05-28.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala gospodu Mihi Klunu za dopolnilno obrazložitev poročila.</p>
               <p>Zdaj sprašujem gospoda generalnega direktorja RTV Slovenija Marka Fillija, ali želi
               besedo? Izvolite.</p>
            </sp>
            <sp xml:id="SDT6-OZK-redna-1-2013-05-28.sp4">

               <speaker>MARKO FILLI:</speaker>

               <p>Hvala lepa. Zelo na kratko bom dodal samo nekaj stavkov temu zadnjemu delu, kar se
               tiče tveganj, ki jih je predsednik nadzornega sveta omenil. Ne bi šel v kakšne druge
               podrobnosti, raje potem odgovorim, če bodo kakšna vprašanja tekom razprave. Konec
               koncev obravnavate poročilo o delu nadzornega sveta in ne letnega poročila RTV
               Slovenija.</p>
               <p>Tveganja, ki jih je nanizal, so dejanska, so pravilno ocenjena. Pokomentiral bi le
               toliko, da dimenzija teh tveganj morda ni tako zaskrbljujoča, kot na prvi pogled
               zgleda, pa bom šel po vrsti.</p>
               <p>Kar se tiče razvojnih projektov. Drži, da so razvojni projekti oziroma razvojna
               sredstva, tako smo mi imenovali sredstva, ki jih dobimo, če prodajamo delnice in
                  obveznice,<stage type="mag">(nadaljevanje)</stage> ki so v lasti RTV
               Slovenija. Ta sredstva so omejena, vendar ta sredstva se iz leta v leto manj
               koristijo. Ne samo to, da bo moral RTV nekega dne funkcionirati brez teh sredstev,
               RTV mora letos funkcionirati brez teh sredstev. Ker, kot ste slišali, je odobravanje
               razvojnih projektov ta trenutek zamrznjeno in mi že delujemo brez teh sredstev, razen
               dveh projektov, ki sta se letos zaključila. Kot je bilo že omenjeno, to je Medioteka,
               ne zaključila, Medioteka, ki projekt digitalizacije arhivov, ki se nadaljuje, in
               dobava reportažnih vozil, ki se je letos izpeljala in moramo mi to investicijo
               plačati in to dvoje letos tudi je financirano iz razvojnih sredstev, drugi projekti
               pa ne. Toliko bolj seveda je to otežilo letošnjo situacijo RTV-ja, če ob blokadi
               razvojnih sredstev ali zamrznitvi upoštevamo še nižanje RTV prispevka in padanje
               oglaševanja. To so tri fronte, kar se tiče naših prihodkov, ki so se združile v enem
               letu in to je razlog, da smo letos v situaciji, kot smo, da je bilo treba veliko
               programa porezati in zmanjšati obseg naših storitev. Če bi bila ena fronta odprta, je
               to obvladljivo, tri fronte hkrati pa gre za takšne zneske skupaj, ko to seštejemo, da
               to postane potem že precej resen problem. Deloma se je seveda, kot že veste, to
               rešilo z vrnitvijo RTV prispevka na lansko raven, kar bo pomenilo kljub vsemu nekaj
               kisika za RTV Slovenijo. Ostali prihodki, pa kot sem že omenil.</p>
               <p>Tukaj so bili omenjeni oglaševalski prihodki. Tukaj bi rad poudaril, da ne gre za
               padanje prihodkov iz oglaševanja na RTV Slovenija, ampak na vsem slovenskem medijskem
               trgu. Če procentualno pogledamo realizacijo letošnjega in lanskega leta in če
               povprašamo po drugih medijih, bi lahko ugotovili, da je na RTV Slovenija ta padec
               minimalen oziroma da smo celo skoraj na lanski ravni, kar se tiče realizacije, ker je
               zelo dober rezultat v primerjavi z našimi elektronskimi konkurenti, bodisi
               televizijskimi, komercialnimi postajami ali pa še precej hujša situacija je v
               časopisnih medijih, ki pa imajo že res pravo krizo, bodisi kar se tiče prodaje
               izvodov zaradi internetne ponudbe in tudi zaradi nižjih naklad in manjšega
               oglaševanja, ki ga imajo. Tako, da to je problem, s katerim se soočamo, vendar ni
               tako zaskrbljujoč, kot morda na prvi pogled zgleda. Zagovarjamo pa stališče, to
               vodstvo že ves čas zagovarja stališče, da smo proti temu, da bi se prodali za vsako
               ceno, da moramo ohranjati nek določen nivo, da mora nacionalka poskrbeti predvsem za
               tiste programe, zaradi katerih obstaja in da je ta komercialna dejavnost, iz katere
               tudi potem zaslužimo iz oglaševanja, da so to dodatna sredstva, s katerimi lahko
               program bogatimo, ne sme pa to zažirati sicer našo osnovno dejavnost, ki pa je povsem
               druga.</p>
               <p>Kar se tiče notranje organizacije, seveda mi skozi čas uvajamo določene ukrepe,
               sproti, kot ugotavljamo možnosti tveganja, nepravilnosti, jih poskušamo odpravljati.
               V teh letih je bilo uvedenih veliko notranjih kontrol, še posebej s pomočjo
               računalniških sistemov, ki jih imamo, preko katerih lahko nadziramo porabo denarja.
               Res pa je, da vseh nepravilnosti do zdaj nismo odpravili in da verjetno bomo
               marsikatero tudi v bodoče še ugotovili. Naš sistem je zelo razvejan, naša
               horizontalna organiziranost je na nek način nadzorljiva, kajti imamo 20 ozirom 21
               uredništev, in vsako uredništvo je zaključena celota, odgovorni uredniki, kot veste,
               imajo po zakonu določene pravice, ki jim jih seveda ne moremo omejevati, razen z
               nekimi pravili o delovanju in na ta način je tveganje da prihaja do nenavadnih praks
               večje, kot morda v organizaciji, kjer je bila ta hierarhična struktura bistveno bolj
               definirana. Vendar, dokler imamo toliko programov in toliko uredništev, bo neko
               določeno tveganje tudi ostalo, da se bodo kakšne nepravilnosti dogajale. Sicer pa
               določene funkcije imamo centralizirane, kot so na primer je zaposlovanje, so
               investicije, so javna naročila, to so vse zadeve, ki so centralizirane preko
               profesionalnih služb, tako da na tem področju imamo s tem tudi bistveno manj težav,
               kot morda z manjšimi stroški in angažiranjem občasnih sodelavcev, kar pa je povsem
               prepuščeno posameznim službam in uredništvom.<stage type="mag">(nadaljevanje)</stage> Še zadnje tveganje, kar se tiče sodnih sporov, drži, da je večji del
               teh tveganj oblikovanih v to izven bilančno evidenco, bilo vezenih na avtorske
               pravice. Mi smo ravnokar prejeli sodbo kar se tiče naše največje tožbe s strani
               SAZAS-a, sodba, ki je večinoma v prid Radioteleviziji Slovenija, kjer je sodišče
               ugotovilo minimalen dvig zneskov, ki jih moramo plačevati SAZAS-u za avtorske
               pravice, tako da smo na tem področju uspeli dokazati na nek način pravilnost našega
               dosedanjega delovanja. Je pa res, da je to sodba na prvi stopnji in da s tem zgodba
               še daleč ni končana. Šlo je za sodbo, ki smo jo prejeli po približno petih ali šestih
               letih, da tej tožbi sledijo nove tožbe, ki jih SAZAS sproti vlaga, tako da ta
               tveganja so še vedno velika, do pravnomočnosti, vendar ta trenutek je prva faza
               zaključena v prid Radioteleviziji Slovenija. S tega vidika bi lahko računali, da se
               to tveganje lahko zmanjša, vendar kot sem že rekel, do pravnomočnosti bo pot še zelo
               dolga, tako da ne bi želel tukaj ravno s tem na veliko mahati.</p>
               <p>Toliko za enkrat okoli tega. Jaz bi raje potem odgovoril na kakšna vprašanja in
               pojasnil, če bo bodo kakšne podrobnosti.</p>
            </sp>
            <sp xml:id="SDT6-OZK-redna-1-2013-05-28.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospod generalni direktor.</p>
               <p>Zdaj vprašujem vršilko dolžnosti Direktorata za medije gospo Ženjo Lajler, če želi
               besedo.</p>
               <p>Izvolite.</p>
            </sp>
            <sp xml:id="SDT6-OZK-redna-1-2013-05-28.sp6">

               <speaker>ŽENJA LEILER KOS:</speaker>

               <p>Hvala za besedo.</p>
               <p>Ministrstvo, kot predstavnik ustanovitelja k poročilu nadzornega sveta nima pripomb.
               Posebej pa pozdravlja in odpira uvedbo natančnejšega nadzora nad poslovanjem tega
               javnega zavoda. To se kaže vsaj iz letnega poročila, predvsem v natančnejšem nadzoru
               nad celotnimi stroški RTV Slovenija. Uveden je bil sistem za razdeljevanje
               neposrednih in posrednih stroškov, okrepljena je bila služba za notranjo revizijo,
               povečan je bil nadzor nad zaposlovanjem honorarnih sodelavcev in študentov in sprejet
               sklep o restriktivnejši porabi razvojnih sredstev. To zadnje o čemer je bilo tudi tu
               že kar nekaj govora, se nam zdi pomembno še zlasti dokler se ne definira zelo
               natančno kaj je redna dejavnost in kaj je razvoj, da se ta sredstva zelo po pometi
               uporabljajo, ne pa da se sofinancira tudi redna dejavnost za katero RTV Slovenija
               dobiva prispevek od vseh gledalcev oziroma, kako se reče temu, prejemnikov električne
               energije.</p>
               <p>Toliko s strani ministrstva.</p>
            </sp>
            <sp xml:id="SDT6-OZK-redna-1-2013-05-28.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Predstavnika Državnega sveta ne vidim. Imamo pa pisni poročili, tako Komisije
               Državnega sveta za kulturo, kot tudi Državnega sveta in tam ste tudi videli
               priporočila, ki so ne nazadnje tudi pomagala k takšnemu sklepu o zahtevi za
               dopolnitev poročila našega odbora.</p>
               <p>In zdaj vprašujem predsednika Komisije za nadzor javnih financ ali želi besedo.
               Poročilo ste dobili.</p>
               <p>Izvolite, mag. Vizjak.</p>
            </sp>
            <sp xml:id="SDT6-OZK-redna-1-2013-05-28.sp8">

               <speaker>MAG. ANDREJ VIZJAK (PS SDS):</speaker>

               <p>Hvala lepa.</p>
               <p>Torej, res je da sta bili za obravnavo tega poročila o delu nadzornega sveta RTV dve
               matični delovni telesi in jaz razumem predsednika Državnega zbora, da je želel s tem
               tudi opredeliti vsebinsko, da se Komisija za nadzor javnih financ ukvarja z vprašanji
               iz njene pristojnosti, finančnimi vprašanji, vprašanji tveganj in tako naprej, da pa
               se na ta vsebinski del bolj nanaša na obravnava na tem odboru. Jaz nimam s tem
               nobenih težav, nasprotno, mislim da je to dobro, samo iz tega poročila, ki smo ga
               zdaj slišali nisem še niti ene besede slišal glede tega vsebinskega dela, razen
               morebiti namenske uporabe razvojnih sredstev. Tako, da pričakujem, da bo delo na tem
               odboru potekalo v smislu njegovih pristojnosti.</p>
            </sp>
            <sp xml:id="SDT6-OZK-redna-1-2013-05-28.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Vprašujem še predstavnico Zakonodajno-pravne službe, če želi besedo. Sem ugotovila,
               da tu mnenja ne potrebujemo, zaradi tega, ker smo dobili takoj na začetku tista
               mnenja, ki so relevantna.</p>
               <p>In zdaj odpiram razpravo poslank in poslancev. Vsaj dva uvodničarja sta izrazila
               pripravljenost odgovarjati tudi na vprašanja. Torej, kdo želi besedo.<stage type="mag">(nadaljevanje)</stage> Izvolite, gospa Ljudmila
               Novak.</p>
            </sp>
            <sp xml:id="SDT6-OZK-redna-1-2013-05-28.sp10">

               <speaker>LJUDMILA NOVAK (PS NSi):</speaker>

               <p>Spoštovani, lepo pozdravljeni.</p>
               <p>Omenjene so bile vsebine, in mene prav ena vsebina zanima. Slovenija vsako leto
               tekmuje na pesmi Eurovizije, za katero vemo, da so veliki stroški. Žal, tudi letos
               precej neuspešno. In me zanima zakaj pa letos ni bil izbor za slovensko popevko na
               Euroviziji narejen prav na EMI, s tega vidika, ker EMA je vendarle neki brend, torej
               neka znana oddaja slovenske televizije, ki bi se jo dalo tudi dobro tržiti. In zato
               me zanima zakaj letos tega ni bilo. Konec koncev, tudi nekaj dobrih pesmi dobimo v
               tej oddaji, in prav s tega tržnega stališča me zanima ali je to programski svet tako
               sklenil ali zaradi česa ste se tako odločili.</p>
               <p>Poleg tega pa me tudi zanima, glede teh delnic, koliko jih je še in tudi sam se ne
               strinjam s tem, da bi jih uporabljali za tekoče posle, namesto racionalizacije, pač
               pa da bi jih dejansko vlagali v razvojne projekte.</p>
            </sp>
            <sp xml:id="SDT6-OZK-redna-1-2013-05-28.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala.</p>
               <p>Predlagam, da gremo en krog vprašanj pobrati, in potem skupaj odgovore, ker domnevam,
               da se utegne v marsičem dopolnjevati nabor vprašanj.</p>
               <p>Kdo želi besedo? Izvolite, gospa Polonca Komar. A, Jožef Jerovšek, izvolite.</p>
            </sp>
            <sp xml:id="SDT6-OZK-redna-1-2013-05-28.sp12">

               <speaker>JOŽEF JEROVŠEK (PS SDS):</speaker>

               <p>Hvala lepa, gospa predsednica. Spoštovani.</p>
               <p>To poročilo nadzornega sveta je, kot je rekel predsednik, narejeno po nekem vzorcu.
               Verjetno je približno enako. In verjamem, da se tudi problemi, ki so povezani z RTV
               in korektnostjo ali zakonitostjo dela tam precej standardni. Predsednik nadzornega
               odbora je omenil nekatera tveganja, to kar je že večkrat omenjeno, da se razvojni
               prihodki iz prodaje, tako imenovani razvojne prodaje delnic porabljajo za redno
               dejavnost. In me zanima ali se da to razmejiti koliko je bilo teh sredstev
               uporabljenih za redno dejavnost, koliko pa za dejanske razvojne projekte oziroma
               razvojne naloge. Kajti, to je vsekakor pomemben podatek, tako za preteklo leto kot za
               leta nazaj, kajti v tem se gotovo skriva ali je neko prelivanje sredstev, ki ni nima
               pravne podlage.</p>
               <p>Zdaj, oglaševalski dohodki, tu razumem, da je v letu krize, da ti dohodki padajo, da
               je vedno manj gospodarstva ali drugih institucij, ki se odločijo za oglaševanje,
               kajti imajo izjemne probleme pri gospodarjenju, je pa to z nacionalnega vidika na nek
               način zaskrbljujoče, da nimamo več nekih proizvodov, ki bi jih podjetja želela tržit
               in da bi si od takšnega trženja obetala večjo prodajo in s tem izboljšala svoj
               položaj.</p>
               <p>Tretje tveganje je bilo tu navedeno - slaba notranja organizacija in kontrole. Da
               vaša notranja organizacija ne omogoča učinkovitega nadzora tako porabe sredstev, kot
               zaposlovanja. Jaz vem da je to večna tema že pri predhodnikih generalnega direktorja,
               in da je že kar nekaj direktorjev imelo, jaz verjamem, iskrene namene, da se s tem
               spopadajo, da to zadevo rešijo, ampak kolikor vidim tudi iz tega poročila, še noben
               do zdaj ni bil 100% ali zadovoljivo uspešen, da je RTV neka hobotnica, ki<stage type="mag">(Nadaljevanje)</stage> se izmakne na tisoč načinov.
               Vendar v dani situaciji naše države v krizi jaz mislim, da bo tudi na RTV-ju treba
               dozoreti prepričanje in obveznost, da stvari regulirate in uredite.</p>
               <p>Mene zanima, recimo, primerjava proračuna, če so znani, ...<stage>/Nerazumljivo./</stage> in
               komercialne, glede na to, da se zavedam, da ima komercialna bistveno manj programov
               in da nima nekaterih nalog, ki jih je dolžna vaša hiša opravljati. Ampak kljub temu
               čez prst neko primerjavo, kako racionalno so sredstva porabljena in lahko bi iz obeh
               proračunov takoj ocenil. Toliko smisla za oceno in delovnih izkušenj v gospodarstvu
               gotovo imam. Kajti, tisto, ko večkrat poslušamo o primerjavah glede zaposlenih je
               gotovo to, da res kar opozarjajo mnogi, da je še RTV zatočišče za nekatere, ki malo
               tam počno ali pa sploh ne delajo. Vemo, da so se pred tem, še mislim, da tudi v tem
               mandatu, našli mrtve duše, ki so prejemale honorarje, osebne dohodke. Zanima me, kako
               se to zgodi? Kdo podtakne takšne mrtve duše? In tista mrtva duša ima naslovnika, ne
               na pokopališču, ampak nekje drugje, kajti tista sredstva nekdo sprejme. To
               "Gogoljevsko" kategorijo nekako se čudim, da je to na RTV-ju, kjer se ukvarjate tudi
               s kulturo in da se ravno tu dogajajo resnične mrtve duše, ne "Gogoljevske".</p>
               <p>Glede zaposlovanja je verjetno kar nekaj stvari hudo po domače. Zelo nerad se
               ukvarjam z anonimkami, ampak ker je ravno v tem času bila objavljena tu anonimka, ki
               se nanaša na Požar Report, kjer sem si tudi fotokopiral, zelo po domače zaposlovanje
               v nekaterih uredništvih ali nekatere posvečene osebe naj bi zaposlovale kar krog
               prijateljic in sorodnikov in svaštva. Res me zanima, ali je tako po domače možno
               zaposlovati. Tudi če je samo 10% tega res je pošastno. Če je 10% tega res, potem je
               dejstvo, da ne denar, ne zaposlovanje ni pod nadzorom. Vse take stvari, če se znotraj
               hiše vedo, potem so vzrok za to, da je to treba pokrivati, roka roko umije in tako
               naprej. Da je pa izplen tam, kjer bi moral biti, recimo, nekje pri igranih oddajah
               mali ali ničen. Kot tudi tu piše pa je verjetno blizu resnici, da je igralnega
               programa vedno manj, zaposlenih ali plačanih igralnega programa pa enako ali vedno
               več. To bi bilo logično oziroma to je zakonitost birokracije, če ni pod nadzorom.
               Kako je že tisti zakon? Namreč, ker znan je primer britanskega ministrstva za
               kolonije. <stage type="mag">(nadaljevanje)</stage> Ko je Velika
               Britanija imela praktično pod kontrolo cel svet, Indijo, Združene države Amerike,
               Afrike tričetr, Azije, je imelo angleško ministrstvo za kolonije pred 200 leti, ne
               vem, 12 ljudi zaposlenih. Leta 65, ko pa ni imelo skoraj več klasičnih kolonij sploh
               ni več, je bilo pa še 4.000 zaposlenih na ministrstvu za kolonije.</p>
               <p>Tu je tako, če vi znotraj hiše ne boste več igralnih oddaj, potem je treba tako
               uredništvo pač ukiniti. Ne potrebujete treh, štirih režiserjev stalno zaposlenih in
               ne vem koliko honorarcev. Drugače pa naj nekaj ustvarijo. Če je to kaj res, tu notri
               so igralci, lahko v lastni režiji nekaj ustvarili, ne pa potem samo ustvarjali načrte
               za projekte. To bi res rad vedel, kako je s tem, glede na zaostrene razmere v državi
               in glede vsakršnega financiranja v tej državi. Kajti, vsepovsod je dejansko
               racionalnost potrebna, hkrati pa, če so take nezdrave razmere to implicira številne
               slabe posledice na družbo in na okolje. Zanima me, ali res ni mehanizmov, da se
               takšne stvari omejijo, preprečijo?</p>
               <p>Gospod direktor zaznal sem, da ste rekli, mi smo strašno razvejana inštitucija,
               horizontalni nadzor, ali kakšen nadzor ste omenjali, je zelo težaven in ne vem kaj
               vse. Horizontalno organiziranost je težko nadzirati. Tu jaz mislim, da so potem
               sredstva, ki jih dobite prepoceni, preenostavno dobljena, če se to ne da nadzirati in
               organizirati. To debato smo ravno imeli prejšnji teden, ko se je razpravljajo v
               okviru proračunskih debat o povišanju te naročnine. Če v sami hiši poudarjate, da je
               težko nadzirati, da nimate nadzora in da se lahko dela relativno zelo po domače,
               potem je to znak za alarm. V tej državi ali v katerikoli ne bi smelo biti
               inštitucije, ki ni pod nadzorom poslovodstva, recimo, ne države. Poslovodstvo mora
               biti sposobno se organizirati znotraj hiše tako, da so glavne stvari pod nadzorom. In
               gospod direktor, če imate težave s tem, da pač nimate ali sogovornika, jaz mislim, da
               v nadzornem svetu ga imate, upam, da tudi v programskem svetu, potem se obračate tudi
               na to hišo, ki je v funkciji nadzornika na nek način. Kajti, mi pa sedaj v tej hiši
               res vsakodnevno se soočamo z izjemnimi težavami te države na finančnem področju, tudi
               ogromno poročil o dejansko razviti korupciji in vsem tem prihaja, ampak mislim, da v
               Državnem zboru vseeno prevladuje eno pozitivna klima, da temu v tej državi moramo
               narediti konec.</p>
            </sp>
            <sp xml:id="SDT6-OZK-redna-1-2013-05-28.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Jaz razumem čarobnost potovanja skozi prostor in čas, vendar bi vse
               navzoče rada spomnila, da obravnavamo poročilo <stage type="mag">(Nadaljevanje)</stage> nadzornega sveta RTV Slovenija za leto 2012 in naloga
               je, da se lahko poroča letno ali pa tudi med letno in to je programski svet, neko
               tako medletno poročilo včeraj tudi opravil. Toliko zdaj k tistim temam ali je treba
               januar vključevati ali ne, ampak to samo kot pripomba. Prosim vas, če upoštevate, da
               gre za poročilo za leto 2012. To bo predmet letošnje leto nekega drugega, sicer pa bi
               vam lahko tudi povedal predsednik komisije za nadzor javnih financ, da so tako ali
               tako s posebnim sklepom zavezali nadzorni svet, da poroča tudi o anonimki, ki ste jo
               citirali, tako da ne bi preveč o tem govorili oziroma o notranji reviziji postopkov.
               Ampak to je druga zgodba. Izvolite gospod Vizjak.</p>
            </sp>
            <sp xml:id="SDT6-OZK-redna-1-2013-05-28.sp14">

               <speaker>MAG. ANDREJ VIZJAK (PS SDS):</speaker>

               <p>Če sem vas prav razumel, spoštovana predsedujoča, vi ste rekla, da je sedaj v
               obravnavi poročilo o delu nadzornega sveta za leto 2012. Točka na kateri danes sedim,
               ima drugačen naslov. To je poročilo o delu nadzornega sveta v letu 2012 in januarju
               leta 2013. Zdaj pa ne vem ali sem narobe razumel ali smo preslišali, ker sem tudi
               razumel argumente predsednika nadzornega sveta, zakaj so vključili v to poročilo tudi
               januar, kajti soočeni smo bili z revizijskim poročilom in pravzaprav tudi vsemi temi
               vsebinami o katerih je razpravljal. To se pravi, da sem vas prav razumel, ker vem, da
               ste vedno to osporavala, ta januar. Zdaj ne vem ali ste ga že ven vrgli iz obravnave
               danes ali ne. Glede na to, da ste prej rekla samo leto 2012. Mimogrede, zakon ne
               govori, da nadzorni svet pošilja letno poročilo, temveč poroča o svojem delu, kako
               poroča in v kakšnih časovnih intervalih sam določi. Mislim, da mu moramo to
               suverenost tudi dati.</p>
            </sp>
            <sp xml:id="SDT6-OZK-redna-1-2013-05-28.sp15">

               <speaker>PREDSEDNICA MAG. MAJDA POTRATA:</speaker>

               <p>Hvala lepa za vašo pripombo. To ne bo... Ja, zato vam bom tudi odgovorila, da ne bi
               potem imeli še postopkovnega predloga in mi očitali komentiranje. Odbor je na
               nadzorni svet naslovil sklep, s katerim je dopolnilno poročilo o sklepih in o
               stališčih omejil na koledarsko leto 2012. Ali je letno poročilo kaj več kot dvanajst
               mesecev od 1. januarja do 31. decembra, prepuščam razumevanju slovenskega jezika,
               ampak letno poročilo je poročilo, ki zavzema leto. Leto. Zato sem posebej opozorila
               na to, da ima nadzorni svet in programski svet možnost poročati tudi med letno, sem
               pa točko dnevnega reda prebrala tako kot je bilo poročilo nadzornega sveta, brez
               dodanega dela za katerega smo posebej prosili, naslovljeno. Greste lahko preveriti v
               magnetogram in tukaj nisem naredila nobene napake. Jaz pa vas prosim, da upoštevate,
               kajti če ste brali poročilo nadzornega sveta, je nadzorni svet zahteval januarja na
               seji stari o katerih je še nemogoče danes razpravljati, ker je zahteval ukrepe in
               odgovor na odzivno poročilo Računskega sodišča. Tega pa nimamo. In gospod Vizjak, vi
               ste tudi kot predsednik komisije potem predlagali sklep, ki govori natanko o teh
               rečeh, ki zadevajo tudi poročilo Računskega sodišča in ukrepe in odzivno poročilo in
               zadostnost teh ukrepov ali odgovorov. Tudi razprava je v tej smeri šla. Jaz sem
               hotela samo opozoriti na to, da mi o stvareh, ki jih še nimamo na mizi, o katerih, da
               o teh preprosto razpravljati ne moremo. Mi pa imamo ti dve poročili o katerih sem
               govorila. Predlagam, da gremo še razpravo do zdaj prijavljenih, pa potem dovolimo ali
               damo čas predsedniku nadzornega sveta in direktorju, da na zastavljena vprašanja
               odgovorita. Polonca Komar ima besedo. Izvolite.</p>
            </sp>
            <sp xml:id="SDT6-OZK-redna-1-2013-05-28.sp16">

               <speaker>POLONCA KOMAR (PS DL):</speaker>

               <p>Lep pozdrav! <stage type="mag">(nadaljevanje)</stage> Jaz bom času in
               prostoru primerno kratka. Imam samo eno vprašanje za predsednika nadzornega sveta.
               Namreč malo me je zbodlo ali pa spodbudilo, ko ste rekli, da boste imeli odslej malo
               večji nadzor nad zaposlovanjem, kar je tudi bila točka prejšnjega razpravljavca. Na
               kakšen način si sploh predstavljate, da bi nadzorni svet lahko izvajal ta nadzor,
               glede na to, da vemo, da je to po programskih uredništvih oziroma pristojnosti
               direktorjev radijskega in televizijskega? In kakšen vpliv lahko ima pravzaprav
               nadzorni svet na zaposlovanje? Ali lahko ima kakšen vpliv? Se mi zdi, da bi morda
               bilo prav, da razložite na kakšen način si to predstavljate v bodoče. Hvala za
               enkrat.</p>
            </sp>
            <sp xml:id="SDT6-OZK-redna-1-2013-05-28.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem gospodu Jožetu Kavtičniku. Izvolite.</p>
            </sp>
            <sp xml:id="SDT6-OZK-redna-1-2013-05-28.sp18">

               <speaker>JOŽEF KAVTIČNIK (PS PS):</speaker>

               <p>Hvala lepa predsedujoča. Lep pozdrav vsem prisotnim! Vesel sem, da lahko razpravljamo
               o poročilu nadzornega sveta, kajti tak velik sistem kot je RTV Slovenija, je prav, da
               ima nadzor in ta je zapisan tudi v nalogah nadzornega sveta, zato seveda sem
               prepričan, da bo nadzorni svet opravljal svoje poslanstvo po teh kriterijih oziroma
               po teh nalogah, ki so zapisane. Sedaj morda, če bo nadzorni svet dal predlog, da se
               dopolnijo in povečajo te pristojnosti, potem bo seveda ustrezno bilo potrebno ta akt
               tudi spremeniti. Vendar kljub temu mislim, da je nadzorni svet opravil svojo
               funkcijo, kajti v poročilu, ki ga imamo pred seboj, je razvidno, kolikokrat se je
               sestal, kaj je obravnaval in kakšne pripombe je imel. Jaz imam recimo pripombo, da bi
               lahko spremenili način poročanja malo drugače, da bi bilo malo bolj razvidno, recimo
               to kar sva na zadnjem oziroma po zaključku zadnje seje s predsednikom tudi govorila
               in sem predlagal, da se na eni strani napiše plan, realizacija, ugotovitve, predlogi.
               Seveda še tisti izredni dogodki na katere je opozoril tudi direktor, se dajo lahko
               zapisati, vendar na tak način bi potem vsi tisti, ki nismo tako strokovno vezani in
               ne poznamo dela RTV, lahko spremljamo kaj se je dogajalo in kakšne pomanjkljivosti
               morda so bile narejene oziroma med letom tudi opažene. Vesel sem, da se nadzorni svet
               odziva tudi na ugotovitve poslovanja, ko ugotovi, da je nekaj narobe in na to tudi
               opozori, na ugotovitve računskega sodišča, itn. in to je tudi zapisano.</p>
               <p>To kar je dejal direktor, sem jaz razumel, da je težko nadzirati tako veliko
               organizacijo, ne da se ne da, ampak da je težko nadzirati. To sigurno, saj se sooča z
               velikimi težavami ravno zaradi tega, ker je tako to delo razdrobljeno, ampak vseeno,
               20 ur uredništev ali 21 uredništev, itn., notri so določena tveganja, vendar jaz
               mislim, da tudi ta uredništva imajo svoj poslovni načrt, imajo svoje plane, tako na
               prihodkovni kot na odhodkovni strani in to se da nekako kontrolirati. Vsako
               uredništvo lahko naredi notranji nadzor, svoj nadzor in ga mora imeti, skupaj pa to
               nadzoruje nadzorni svet.</p>
               <p>Vidim težavo verjetno tam kjer se določeni programi ali določena dela prepletajo in
               ne veš kdo je odgovoren oziroma se odgovornosti potem tudi nekako prenašajo od enega
               na drugega. Tukaj se seveda lahko zgodi, vendar pri dosledni ali morda bolj strokovni
               sistemizaciji delovnih vest, bi se dalo tudi takšne pomanjkljivosti odpraviti, na
               katere je opozoril kolega Jerovšek.</p>
               <p>Jaz sem vesel, da imamo Radiotelevizijo Slovenije. Včeraj sem gledal eno oddajo,
               izobraževalni program, predstavitev poklicev in sem prepričan, da nobena komercialna
               televizija si kaj takšnega ne bi privoščila, kajti tukaj res ne moreš kaj zaslužiti v
               bistvu, to je čisti strošek in takšnih oddaj je veliko in zato je prav, da <stage type="mag">(nadaljevanje)</stage> imamo takšno televizijo in prav
               je tudi da sledimo in da smo pozorni na tiste težave na katere opozarja vodstvo in
               vodstvo je opozorilo, da z zmanjšanjem prispevka pri naročnini se lahko okrnijo ravno
               ti programi. In zato je prav, da smo temu sledili in je prav tudi da smo pravočasno
               odreagirali, kajti zelo težko si predstavljam neko delo, ki ga planiram, neke
               programe, ki so tako ali drugače namenjeni vsem ljudem v tej državi tudi manjšinam in
               določenim skupinam ljudi in jim potem z nekim ukrepom torej tem, ki te programe
               ustvarjajo, odvzamemo vir prihodka. To je zelo težko.</p>
               <p>Govorili ste tudi da se ne smejo sredstva pretakati. Jaz mislim, da je to normalno,
               da se sredstva med letom pretakajo, seveda na koncu leta se naredi nek pregled in
               tisto kar je bilo namenjeno mora imeti tudi prihodke in odhodkovno stran, tako kot je
               bilo tudi načrtovano. Vendar glede na to, da ne morete vplivati toliko na prihodkovno
               stran, se lahko zgodi, da se ravno pri tej postavki zalomi in potem pride do tega, ko
               se sredstva pretakajo, da se sredstva ne morejo več vrniti tja od koder ste vzeli,
               zato je tu zelo potrebno biti pazljiv. Me pa nekaj zanima. 12.4. je strokovni svet
               sprejel sklep, da se oblikuje delovna skupina za dopolnitev meril za koriščenje
               sredstev prejetih iz kupnine za delnice in tako naprej, vemo za kaj gre, sestavljali
               jo bodo po trije predstavniki nadzornega sveta, programskega sveta ter vodstva
               zavoda. Potem 24.9. je spet nadzorni svet ugotovil, da oziroma naroča vodstvo RTV
               Slovenije, da preveri pravno podlago v zvezi s pristojnostnimi nadzornega sveta glede
               sprejemanja meril in za koriščenje in tako naprej. Septembra in januarja je nadzorni
               svet ugotovil, da merila za koriščenje sredstev omogočajo iz kupnin za delnice
               Eterstat in drugih prihodkov iz tega naslova, ne omogočajo učinkovitega spremljanja
               in razmejitve programa razvojnih in odrednih sredstev ter predstavljajo tveganje, da
               se namenska sredstva porabijo tudi za redno dejavnost in tako naprej. Zdaj me zanima
               zakaj je bil tak zamik. 12.4. se je sprejel nek sklep, potem se zadeva ni
               realizirala, na koncu se je ugotovilo, da tukaj lahko nastane problem pri razmejitvi
               porabe sredstev za razvojne projekte in za redno delovanje. To me zanima zakaj je
               bilo potrebno toliko časa in se v bistvu ni nič naredilo? Ali to morda zaradi
               zamenjave nadzornega sveta ali naprej? In prosim, če mi lahko tukaj odgovorite.
               Hvala.</p>
            </sp>
            <sp xml:id="SDT6-OZK-redna-1-2013-05-28.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem še gospodu Samu Bevku. Izvolite.</p>
            </sp>
            <sp xml:id="SDT6-OZK-redna-1-2013-05-28.sp20">

               <speaker>SAMO BEVK (PS SD):</speaker>

               <p>Hvala za besedo, gospa predsednica. Lep pozdrav tudi v mojem imenu!</p>
               <p>Seveda bi bilo idealno, če bi lahko nacionalna televizija funkcionirala brez reklam
               oziroma oglaševanja, kajti zagotovo se strinjamo, da je to moteče pri spremljanju
               televizijskega programa. To je najbrž nedosegljiv ideal razen, če se v krizi ne bo
               sam od sebe uresničil, ko podjetja ne bodo imela več denarja, da bi plačevala
               reklame. Kljub temu nedoseženemu idealu je moje mnenje, da se televizija kot podjetje
               temu prihodku ne more odreči, če hoče funkcionirati glede na plane. Tukaj v poročilu
               nadzornega sveta RTV Slovenija za leto 2012 pa je zapisano, da bo v letu 2013 na tem
               področju oglaševanja televizija pridobila okroglih oziroma dobrih 14 milijonov evrov
               sredstev, kar je <stage type="mag">(nadaljevanje)</stage> glede na
               plan 2012 skoraj 13% manj. Obe kategoriji govorita o planu. Zanima me dejansko kakšna
               je bila realizacija na tem področju v letu 2012. Če ta podatek imate sedaj pri sebi
               razen, če ni poslovna skrivnost. Ali je bil plan v letu 2012 presežen ali ne? Namreč
               tudi sploh me zanima kako so se gibali prihodki od oglaševanja v času krize od leta
               2008 dalje, posebej, če vemo, da je pod prejšnjim vodstvom prišlo do nekaterih ne
               povsem dobrih odločitev, ki jih je kot slabo ugotovilo tudi računsko sodišče, neki
               pretirani popusti, nespoštovanje norm, ki so na tem področju in tako dalje. Pa bi me
               dejansko zanimalo koliko so ta sredstva upadla v času te krize in koliko je ta izpad
               vplival na kvaliteto programa? Hvala lepa.</p>
            </sp>
            <sp xml:id="SDT6-OZK-redna-1-2013-05-28.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala.</p>
               <p>Zdaj bi ta krog vprašanj končali, pa prosim za odgovore gospod predsednik nadzornega
               sveta. Izvolite.</p>
            </sp>
            <sp xml:id="SDT6-OZK-redna-1-2013-05-28.sp22">

               <speaker>MIHA KLUN:</speaker>

               <p>Hvala lepa. Zdaj na tista vprašanja, ki bom lahko, bom odgovoril, ostala bom pa
               prepustil direktorju, ker nekaj je bilo tudi takšnih, ki se tičejo vodstva.</p>
               <p>Če gremo od ali pa morda, ker bo najhitrejši odgovor gospe Komar. Nadzorni svet ne
               opravlja nadzora nad zaposlovanjem, ampak nadzor nad poslovanjem kot celota in
               sestavni del tega je tudi nadzor nad zaposlovanjem, pri čemer nadzorni svet ne
               nadzira zaposlovanja konkretnih oseb v smislu zakaj je bila izbrana oseba A in zakaj
               ne oseba B, razen, če bi se postavilo vprašanje zakonitosti imenovanja izpolnjevanja
               pogojev ali pa podobno. Načeloma pa tega nadzorni svet ne počne. Jaz sem govoril o
               sistemu zaposlovanja, o sistemu kontrol in nadzoru nad tem, ker vemo, da je bilo v
               preteklosti nekaj sodnih sporov, ki so jih sprožili honorarni sodelavci in toževali
               so na obstoj delovnega razmerja in RTV Slovenija je takšne honorarne sodelavce morala
               sprejeti v redno delovno razmerje, ker je sodišče ugotovilo obstoj elementov
               delovnega razmerja. In moje opozorilo je bilo v to smer, da v kolikor ni nekega
               nadzora nad sistemom zaposlovanja takšnih honorarnih sodelavcev in da so te
               pristojnosti preveč razpršene se lahko zgodi, da imamo mi čez noč, ker si nek urednik
               ali producent zamisli, da bi potreboval toliko in toliko honorarnih sodelavcev, da so
               ti honorarni sodelavci čez nekaj let v rednem delovnem razmerju in glede na velikost
               tega sistema je to tisto kar sem omenil kot tveganje. Kar se tiče meril za koriščenje
               razvojnih sredstev. Treba je vedeti, da razvojna sredstva, financiranje je kot ena
               izmed pristojnosti nadzornega sveta, da določa vire financiranja. In zato je tudi
               odločanje o tem ali bo nek projekt financiran iz neke redne dejavnosti ali razvojne
               naloga nadzornega sveta. Je pa res, da je nadzorni svet v merilih zapisal, da na
               področju, kjer ima pristojnost tudi programski svet, to pa je tam kjer gre za
               programske razvojne projekte, da tudi programski svet pri tem sodeluje. To govorim
               zaradi tega, ker je v bistvu programski svet predlagal nadzornemu svetu aprila
               sestavo neke skupine, ki bi skupaj pripeljala do spremembe meril. Dejansko je takrat,
               to je bilo še pred tistim sklepom, ki sem ga omenil na začetku, prišlo do razprave na
               nadzornem svetu, da je ta razprava se je nadaljeval tudi še januarja, potem februarja
               je bil opravljen nek razgovor o izhodiščih za nova merila, na jutrišnji seji pa bodo
               imeli člani nadzornega sveta na mizi delovni osnutek teh novih meril ali pa <stage type="mag">(Nadaljevanje)</stage> spremenjenih meril, ki bodo šla
               potem naprej v usklajevanje tudi programskemu svetu in ostalim deležnikom v tem
               postopku. Je pa sklep iz januarja letošnjega leta, ki ste ga omenili, nadzorni svet,
               ko je ugotovil, da ne omogoča učinkovitega nadzora nad rednimi in razvojnimi
               sredstvi, povzel iz več zunanjih in notranjih revizij. To je bil pravzaprav prepis
               tistega, kar so zunanje revizije in notranje revizije ugotavljale. In iz tega razloga
               je sprejel sklep, da do spremembe meril ne bo odobril dodatnih razvojnih
               sredstev.</p>
               <p>Odgovor gospodu Jerovšku, kar se tiče razmejevanja. Najtežje je spremljati
               razvojnost, vsaj po moji oceni, pa mislim, da tudi po oceni nadzornega sveta, v nekih
               programskih segmentih. Če imamo pred očmi neko investicijo, veliko lažje rečemo, to
               investicijo smo potrebovali, ta investicija je bila nujna, če imamo pred očmi neke
               kadre, pa financiranje mladih perspektivnih kadrov tudi lažje upravičimo. Veliko
               težje pa je upravičevati ali pa razložiti, argumentirati razvojnost nekega
               programskega projekta, razvojnost neke oddaje, ali je ta oddaja učinkovita ali ne,
               ali je ta oddaja razvojna ali je to redna. Tu si lahko pomagamo po eni strani z
               informacijo, ali je bila ta oddaja na sporedu že prej in gre praktično samo za
               prelivanje ali spreminjanje vira financiranja. Če se to dogaja, potem je tu direktno
               prisotno tveganje, da se razvojna sredstva pojavljajo za redno dejavnost. Drugo je pa
               naknadno preverjanje učinkov neke realizirane oddaje. To se pa meri po eni strani
               skozi gledanost, po drugi strani pa skozi ugotovitev, ali je neka oddaja, ki je bila
               namenjena neki ožji skupini ljudi, tako kot je bilo omenjeno izobraževanje, kjer ne
               moremo računati na neko gledanost, vendar če je ta oddaja izpolnila pričakovanje
               tistih, ki jim je bila namenjena, je upravičena; če ne, je seveda ponovno vprašanje,
               kaj s to oddajo narediti in ali je šlo tu za vprašanje razvojnosti ali ne. Tretji
               podatek, ki pa tudi obstaja in skozi katerega se pa še dodatno kaže to tveganje
               prelivanja razvojnih in nerazvojnih, pa je, recimo, gibanje financiranja programskih
               projektov skozi leta. Lahko ugotovimo, da je delež programskih razvojnih projektov
               napram investicijskim drastično rasel. Da je bilo leta 2009 slabih 2 milijona
               namenjenih za programske razvojne projekte, kar je predstavljajo približno 20% delež
               vseh razvojnih projektov, in da je bilo istega leta na investicijah 6 milijonov 700
               in je bil delež 73% vseh sredstev. In leta 2011 smo prišli pri programu na 5
               milijonov 400, se pravi, skoraj trikratno povečanje, in se skoraj izenačili z
               investicijskimi, ki so bila takrat 6 milijonov, približno 47%. Se pravi, glede na to,
               da ima RTV Slovenija neko kontinuirano dejavnost, se tudi skozi ta podatek kažejo ta
               tveganja med porabo razvojnih in nerazvojnih sredstev, ob tem, da tudi določeni
               projekti, ki so bili kot razvojni sprejeti, formalno sicer povsem pravilno, pa niso
               dosegli ciljev, so bili odobreni tudi naprej; tu gre pa za neke projekte tudi iz
               programskega dela. Tisto, kar bo nadzorni svet v spremenjenih merilih zapisal ali pa
               smer, v katero bomo šli, bo, da bodo merljivi cilji, predvsem merljivi cilji pri
               programskih projektih vnaprej jasno določeni in da bomo skozi te merljive cilje potem
               tudi naknadno evalvirali posamezne projekte. Tisto, kar je nadzorni svet za nazaj
               ugotavljal, je predvsem projekt Tematski kanal, kjer je bilo porabljenih za to
               obdobje, ki ga trenutno obravnavamo, približno milijon evrov. Za del tega je nadzorni
               svet že sprejel sklep, da ni bil skladno <stage type="mag">(Nadaljevanje)</stage> odobren in porabljen skladno z merili, in je naložil
               vodstvu, da pripravi načrt vračila teh sredstev v nek razvojni fond. Tega še nismo
               obravnavali, ampak tudi o tem bo moral nadzorni svet sprejeti neko strategijo, skupaj
               z vodstvom, kajti moramo vedeti, da so ta razvojna sredstva kot takšna padla kot
               nekaj res izjemnega, posebnega, če sem malo plastičen, dobili smo neke zlate palice,
               ki jih postopno režemo in to, kar režemo, dajemo za nekaj, česar sicer ne bi mogli
               imeti. Enkrat nam bo tega zmanjkalo in takrat bomo morali poslovati brez tega. Tisto,
               kar želi nadzorni svet spodbujati vodstvo in kar tudi osebno vedno zastopam, je, da
               je treba to, kar smo dobili, oplemenititi na ta način, da damo v takšne projekte, ki
               nam bodo tudi potem na dolgi rok nekaj prinašali. In to je tudi stališče Računskega
               sodišča v poročilu, ki ga je dalo na odzivno poročilo nadzornega sveta. Tako da bo v
               bodoče treba tudi dogovoriti, ali zdaj to prakso s temi razvojnimi projekti
               nadaljevati v smislu ustanovitve nekega razvojnega fonda na RTV Slovenija, v katerega
               bi potem, ko teh delnic ne bo več, RTV Slovenija vsako leto namenjala določen delež
               in iz tega financirala neke posebne projekte. Ampak, kot sem rekel, to je seveda še
               stvar vodstva, stvar razprave. Hotel sem samo ponazoriti, da je tudi, ko ugotovimo,
               da so bila neka sredstva porabljena nenamensko, vprašanje, kako bomo prelagali to iz
               levega v desni žep.</p>
            </sp>
            <sp xml:id="SDT6-OZK-redna-1-2013-05-28.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Izvolite besedo, gospod Marko Filli.</p>
            </sp>
            <sp xml:id="SDT6-OZK-redna-1-2013-05-28.sp24">

               <speaker>MARKO FILLI:</speaker>

               <p>Hvala lepa.</p>
               <p>Preden preidem na odgovore, bom rekel samo to, kar večkrat ponavljamo:
               Radiotelevizija Slovenija je ustanovljena na podlagi zakona, ki nalaga javno službo
               na eni strani in način financiranja na drugi strani. V nekem trenutku se je to
               ravnovesje začelo podirati. RTV Slovenija je imela določeno število zaposlenih, RTV
               Slovenija mora opraviti določeno število storitev oziroma obseg. Prej sem omenil 20
               uredništev, to pomeni 20 programov v Kopru, 4 programi v Mariboru, 3 programi v
               Lendavi, 2 programa v Ljubljani, vsi nacionalni programi, 2 profesionalna orkestra in
               tako dalje, da ne naštevam vsega, kar piše. Enostavno, za delovanje takega sistema
               potrebuješ določen denar. Kaj se je vmes zgodilo? Leta 2008 vstop v nov plačni
               sistem. Naši sindikati so se pogajali z Vlado in se dogovorili za nova izhodiščna
               delovna mesta, to se je vse vrednotilo. To je vse pomenilo na koncu večji strošek za
               Radiotelevizijo Slovenija. Hkrati je bila inflacija, RTV prispevek je bil zamrznjen.
               Hkrati se je dogajala digitalizacija, treba je bilo zgraditi omrežje digitalne
               televizije, ker je zakon določal datum. Po našem zakonu bi to moralo biti financirano
               iz proračuna, pa nismo dobili ničesar. Skratka, da ne naštevam dalje, cel niz novih
               stroškov se je pojavljalo vedno na isti strukturi prihodkov RTV Slovenija. In mi smo
               prišli v neko situacijo, ko smo začeli stroške samo še rezati, rezati in rezati. Ob
               tej dodajmo krizo, ki je začela pobirati oglaševanje, z izjemo leta 2010, ko smo
               imeli evropsko prvenstvo v nogometu, kjer je igrala Slovenija in kjer je bil izjemen
               interes oglaševalcev in se je to potem na realizaciji poznalo, ampak ne prej ne potem
               nismo mogli doseči enakega. In seveda, kaj se je dogajalo - od leta 2007 dalje so
               razvojni projekti bili nekaj, na kar se je Radiotelevizija Slovenija opirala zato, da
               pretirano ni okrnila programov. Kar se tiče programskih projektov, je bilo tu veliko
               igranega programa; prej smo slišali, da brez igranega programa obstoj televizije ni
               toliko smiseln kot sicer, in se strinjam popolnoma s tem, tako kot so še druge
               dejavnosti pomembne. Tako so določene druge vsebine umanjkale. In počasi so se
               oblikovali razvojni projekti. In zdaj sem že pri odgovoru na vprašanje gospoda
               Jerovška, ki sprašuje, ali lahko razmejimo redna sredstva in razvojna sredstva.
               Seveda, to imamo popolnoma razmejeno. Posebej vodimo konte ali pa stroškovne nosilce,
               kakor želite, za razvojne projekte <stage type="mag">(Nadaljevanje)</stage> ločeno od rednih sredstev. In to je zelo natančno
               razmejeno, kaj se financira iz razvojnih sredstev, kaj iz rednih sredstev, imamo
               ločeno bilanco. Vsak mesec tudi pregledamo redno poslovanje oziroma smo, dokler smo
               ta sredstva imeli, in poslovanje z razvojnimi sredstvi. Tako da problem ni v tem, da
               bi se sredstva prelivala, problem je, po domače, naslednji: če je ta svinčnik
               razvojni projekt in imamo za njega odobrenih 100 evrov, je seveda vprašanje, ali smo
               res za ta svinčnik porabili 100 evrov. In to imamo razčiščeno, da smo jih. Vprašanja,
               ki pa jih revizorji večkrat ponavljajo, kot programski svetniki in nadzorni svetniki,
               ki so sicer vse te stvari vnaprej odobrili, so, ali je to res razvojna zadeva ali je
               to redna zadeva. In ko govorimo o nekem celovečernem filmu ali neki igrani
               nadaljevanki, se bomo zelo težko odločili, ali gre za razvojni projekt ali ne gre za
               razvojni projekt. Seveda, to vse je naša redna dejavnost, vendar brez teh sredstev
               tega projekta ne bi bilo, bi bile okrnjene vsebine. In zato je bila praksa, da so se
               razvojni projekti v nekem trenutku, mislim, da je bilo leta 2008 ali 2009, da so se
               poleg razvojnih projektov uvedli tako imenovani posebni programski projekti, skozi
               katere sta programski in nadzorni svet odobravala tudi določeno igrano produkcijo in
               druge določene programske strukture. Konec koncev je bila leta 2008 eden največjih
               razvojnih projektov uvedba parlamentarnega programa, ki se je tisto leto financiral
               ravno iz razvojnih sredstev, sicer ga takrat ne bi bilo. Pa digitalizacija arhivov,
               pa digitalizacija oddajniške mreže in tako naprej. Skratka, iz tega denarja, v teh
               letih ga je bilo porabljeno več 10 milijonov, se je naredilo ogromno. RTV Slovenija
               se je tehnološko posodobila, danes je povsem v koraku s časom, vmes se je zaposlovalo
               mlade kadre, tako da smo zniževali povprečno starost zaposlenih, povečali smo
               povprečno izobrazbeno strukturo zaposlenih. Skratka, tu so bili neki rezultati.
               Seveda, vmes pa so bili projekti, ki bi jih težko umestili kot razvojne ali redne
               projekte. In okoli teh je bilo vedno vprašanje, ali so upravičeni ali niso
               upravičeni. Vendar jasno je pa računovodsko razmejeno, kam je šel denar iz razvojnih
               sredstev za te projekte, ki so bili vnaprej odobreni, in kam so šla redna sredstva.
               Tako da v tem smislu je ta črta, ta ločnica zelo jasno potegnjena in se to da
               pogledati za nazaj za vsa leta za vsak projekt posebej.</p>
               <p>Vprašanje, ali so sredstva na RTV racionalno porabljena, je vprašanje za milijone
               evrov. Kot sem že omenil, razvejanost organizacije in dnevne potrebe po naročilnicah,
               po domače povedano, so take, da bi tu nek centraliziran sistem verjetno kolapsiral.
               Za vsako izdano naročilnico mora komercialna služba to potrditi, vendar komercialna
               služba ne more vedeti, ali se za naročilnico skriva racionalno naročilo ali
               neracionalno naročilo, ali je zlagano ali je realno, tega vam noben nadzor ne bo
               omogočil. Tu pridemo do tega, da so posamezniki, ki so odgovorni za manjše nabave,
               ker tu govorimo o manjših nabavah, ker velike nabave so vse centralizirane. Pri
               manjših nabavah, ali je bilo potrebno naročilo nekega prevoza, nekega najema, nekega
               poleta z balonom, kjer se vrne ekipa nazaj pa reče, bilo je slabo vreme, nismo
               uspeli, potrebujemo še eno naročilnico, ker moramo to ponoviti. Kateri nadzor vam bo
               povedal, ali je to bilo res tako ali pa je bil še en polet z balonom plačan po
               nepotrebnem. Ali razumete, kaj hočem reči - govorimo o drobnih zadevah, kjer je na
               poštenosti posameznika, ali bo ta denar racionalno porabil ali ne. Ko pa gremo na
               večje zneske, pa upoštevamo Zakon o javnih naročilih, združujemo, tudi ko opažamo, da
               se poskuša drobiti naročila, jih združujemo. Ne dovolimo, da bi se to delalo po
               domače. In ko gremo na višje zneske, pridemo v javne razpise in tako naprej.</p>
               <p>Kar se tiče zaposlovanja, zaposlovanje je centralizirano, ampak jaz kot generalni
               direktor, ki podpišem sleherno pogodbo o zaposlitvi, na podlagi razpisa in na podlagi
               tega, da kandidat izpolnjuje pogoje za zaposlitev, ker sicer ga ne zaposlimo, ampak
               jaz, iskreno povedano, ne morem vedeti, ali je ta kandidat, ki sicer izpolnjuje
               pogoje, družinski prijatelj tega ali onega ali pa morda sorodnik. In tudi ne vem
               kakšen drug nadzor tega ne bi mogel preprečiti, pa tudi mislim, da ni prepovedano
               zaposliti kakšnega znanca koga drugega. Se pa strinjam, da mora biti sistem toliko
               transparenten, da imajo vsi enake možnosti,<stage type="mag">(Nadaljevanje)</stage> ki konkurirajo na razpisih, o tem ni dvoma...</p>
            </sp>
            <sp xml:id="SDT6-OZK-redna-1-2013-05-28.sp25">

               <speaker>PREDSEDNICA MAG. MAJDA POTRATA:</speaker>

               <p>In izpolnjujejo pogoje...</p>
            </sp>
            <sp xml:id="SDT6-OZK-redna-1-2013-05-28.sp26">

               <speaker>MARKO FILLI:</speaker>

               <p>In da izpolnjujejo pogoje. In nikogar ne zaposlimo, ki ne izpolnjuje pogojev. Vendar
               o sorodstvenih in prijateljskih razmerjih težko sodim. In tudi to, kar ste navajali,
               seveda bomo pogledali te zadeve, vendar spuščati se na to, kdo se s kom druži, to je
               nivo, ki nekoliko kljub vsemu presega nek nadzor. Morda se tu ustvarja neka klima
               okoli Radiotelevizije, kjer po eni strani zaposleni nič ne delajo, in po drugi strani
               se honorarce jemlje samo po prijateljskih vezeh in se deli denar. Ampak potem vas
               vprašam, kdo ustvari vse to, kar mi dnevno objavimo? Kdo ustvari teh 20 programov?
               Ali nastanejo sami od sebe, mimo zaposlenih in mimo honorarcev, ki hodijo gledat samo
               na uro v službo? V vsakem okolju so ljudje, ki naredijo nekoliko manj, in v vsakem
               okolju so tudi garači. In tudi mi imamo ljudi, ki naredijo kaj manj, kot bi morali,
               in imamo ljudi, ki naredijo veliko več, kot bi morali, ampak teh se nikoli nikjer ne
               izpostavlja. Tu se nikoli ne izpostavlja tistih, ki so cele dneve v službi. Ko je
               bila anonimka o urah, se je izpostavilo samo tiste, ki so imeli prikazan minus ur.
               Tistih, ki pa imajo tisoč ali dva tisoč ur plusa, ki pa red odgarajo, pa nikoli nič
               ne vprašajo za to, teh se nikoli ne omenja, veste. In to je seveda krivica znotraj
               našega zavoda, ki se dogaja. Ampak ne verjamem, da obstaja sleherni zavod ali
               podjetje v Sloveniji, ki nima enake situacije, ki nima ljudi, ki naredijo nekoliko
               manj, in ima ljudi, ki naredijo nekoliko več. In krivičen je sistem, sistem javnega
               sektorja, ki nam ne dovoli, da nagradimo tiste, ki naredijo več, kajti veste, da je
               nagrajevanje blokirano že od leta 2008. In nimamo sredstev, niti ne smemo nagraditi
               najboljših. In ko se pogovarjamo o povečanem obsegu dela, govorimo o nadomeščanju, o
               dodatnih nalogah, ne govorimo o nagrajevanju za kakovost dela, mi nimamo nobene
               možnosti za nagrajevanje za kakovost dela. Tako da v tem smislu se vedno pogovarjamo
               o slabih delavcih, ki jih seveda tudi zelo težko kaznujemo, ker tudi teh možnosti
               nimamo, ampak ne govorimo pa ničesar o nagrajevanju dobrih - kje je potem tu
               stimulacija? Destimulacija je dobrega dela! Vsaj to je v javnem sektorju danes
               prisotno, na žalost. In kolikor vem, tudi v zadnjih pogajanjih, kjer je bil na mizi
               predlog, da bi se spet uvedlo fond za nagrajevanje, ni šlo skozi, se je raje pustilo
               cele plače, neke vrste uravnilovko, samo da se nagrajevanja na kakšen način slučajno
               ne deli - zakaj? - ker je v naši mentaliteti, da je nagrajevanje spet uporabljeno za
               sorodnike in prijatelje, ker pač imamo to vgrajeno, in vse te anonimke kažejo na to.
               In to, kar smo do zdaj uspeli preveriti anonimk, ki prihajajo, vam lahko povem tudi,
               da so večinoma, žal, zlagane in da samo povzročajo veliko dela, ne dajejo pa
               kakršnekoli resne iztočnice, da bi tam našli kakšne bolj resne prihranke.</p>
               <p>To, da morajo biti stvari pod nadzorom, se strinjam, absolutno morajo biti pod
               nadzorom. Mi ga uvajamo tako, da skozi to razvejano organizacijo, kjer si ne moremo
               dovoliti, da bi za eno naročilnico nekdo potreboval tri dni, ker dnevna produkcija
               pač zahteva tudi delovanje sistema, uvajamo tako, da skozi poslovno-informacijski
               sistem uvajamo omejitve, kontrole, da smo uredništvom omejili budžete. Seveda, vsako
               uredništvo, kot ste rekli, ima svoj budžet, mora prinesti določene prihodke in ima
               določene stroške. Ne samo, da ima določene stroške, ti stroški so po kategorijah zelo
               natančno razdeljeni. Na primer, honorarji, ki so kategorija zase, so finančno na ta
               način računalniško omejeni, da uredništvo ne more preseči zneska, ki ga ima za
               honorarje. Tako da noben urednik si ne more privoščiti, da bi prijatelja potegnil
               tako na plačo, če mu ta prijatelj, pa recimo, da je prijatelj, nečesa ne oddela za ta
               denar, ker si tega privoščiti enostavno ne more. In ko smo to jesen delali plan za
               letošnje leto, kjer smo zmanjšali plan prihodkov iz oglaševanja, kjer smo naredili
               plan, kot je predsednik rekel, brez razvojnih sredstev in ob predpostavki znižanja
               RTV prispevka, smo dejansko praskali po dnu. Šteli smo izvode posameznih časopisov,
               ki jih uredništvo ima, rezali reprezentanco, potne stroške, vse, kar se je dalo
               rezati. Da ne govorim, koliko smo omejili študentsko delo, zadnjič je to nadzorni
               svet obravnaval, in koliko smo omejili honorarno delo. Edina stvar, ki je pa res
               nismo omejili, zaradi dogovora s sindikati, je bilo zaposlovanje, kjer pa imamo
               dogovor, da se naslednja štiri leta, podpisan dogovor s socialnimi partnerji, števila
               zaposlenih na RTV ne bo več zniževalo,<stage type="mag">(Nadaljevanje)</stage> ker bomo stalne honorarce postopoma zaposlovali, ampak seveda
               zniževali stalne honorarce. Vendar število zaposlenih se ne bo manjšalo, da počasi to
               luknjo, ki je nastala, to veliko breme teh, preko 200 stalnih honorarnih sodelavcev,
               ki ima pogoj za zaposlitev, dokler oni ne dobijo statusa, ki nam ga je naložilo, da
               ga uredimo, konec koncev Računsko sodišče.</p>
               <p>Kar se tiče oglaševanja, še ta odgovor, pa upam, da nisem kaj izpustil, ker sem si
               sproti pisal. Lani smo realizirali 13,8 milijonov evrov in smo že med letom
               napovedali, da bo približno tak izid. Torej smo predlagali rebalans lanskega
               proračuna in letos so planirana sredstva na ravni lanske realizacije, tako da smo že
               upoštevali neko realno sliko, ki bi jo lahko letos realizirali glede nato kar smo
               lani uspeli iztržiti. Seveda se trudimo, jasno da se trudimo, da bi imeli čim več
               oglaševalcev, vendar naša politika je, da ne na račun razprodaje. Ne na račun
               razprodaje prostora. Naša ocena je, da moramo obdržati tisti nivo cen kot je bil
               postavljen. Konec koncev nam je nadzorni svet odobril cenike, ki jih imamo. Pod te
               cenike ne moremo iti in gibljemo se v okviru tega. Lahko rečem, da je "prime time" na
               televiziji, ki prinese daleč največji del te oglaševalske pogače, pretežno zapolnjen,
               ni v celoti zapolnjen, seveda je še praznega prostora, vendar je pretežno zapolnjen
               in na ta način mi iztržimo nek optimalen znesek, pazimo pa seveda, da teh zneskov
               tudi ne prekoračujemo. Leta 2010, ko smo res imeli rekordne prihodke, moram povedati,
               da so takrat bile nekoliko drugačne prakse. Vemo tudi kaj so zapisali o letu 2010 na
               Računskem sodišču. Lahko vam povem, da smo obveznosti sprejete za leto 2010 morali
               izvajati še leta 2011, januarja in februarja, da smo izpolnili vse kar je bilo leta
               2010 prodano ali pa razprodano, da nas je APEC večkrat opozarjal, da smo
               prekoračevali dovoljen čas v razpoložljiv prostor v oglaševanju, da smo se
               posluževali tudi določenih praks "product applacement", ki takrat še ni bil dovoljen,
               da so otroci nastopali v sponzorskih majčkah, kar ni bilo dovoljeno. Skratka, nekaj
               praks je bilo, ki niso bile dovoljene in ki se jih letos ne poslužujemo. Poleg tega
               pa veste, da po letu 2010 nam je bil tudi čas za oglaševanje skrajšan, ko je bil
               sprejet Zakon o avdio izjemnih storitvah, da se je tak čas skrajšal za 2 minuti na
               uro, iz 9 na 7 minut, kar pa seveda posledično tudi pomeni nekoliko manj prihodkov.
               Skratka, ne rečem, da je oglaševanje optimalno izkoriščeno, jaz ne trdim za nobeno
               zadevo na Javnem zavodu RTV Slovenija nikoli, da je optimalno izkoriščena, in da se
               še ne da izboljšati. Lahko pa povem, da se poskušamo kot javni zavod držati pravil
               enakovrednega pristopa do vseh naših poslovnih partnerjev in pa, da gledamo na to, da
               program pretirano ne komercializiramo, da ne postanemo podobni komercialni postajam
               kajti to ni naša naloga. Če bi to počeli, potem bi se pa res lahko postavili na
               vprašanje, zakaj prejemamo RTV prispevek. Hvala.</p>
            </sp>
            <sp xml:id="SDT6-OZK-redna-1-2013-05-28.sp27">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zdaj imam še štiri prijavljene za razpravo. Samo, če dovoliš, da
               dokončam. Če se kdo še želi prijaviti k razpravi, prosim da se prijavi. Če dovolite,
               tisti ki še niste dobili odgovorov, mislim da mi tukaj pravijo v zvezi z Emo, če
               lahko to odgovorite. Potem bom pa dala besedo gospodu Kavtičniku, ker ima repliko na
               odgovore. Izvolite.</p>
            </sp>
            <sp xml:id="SDT6-OZK-redna-1-2013-05-28.sp28">

               <speaker>MIHA KLUN:</speaker>

               <p>Hotel sem povedati, vprašanje je bilo, koliko je še delnic. Delnic je še za približno
               35 milijonov evrov v tržni vrednosti na današnji dan. Se pa to spreminja. Glede Eme.
               Težko podam natančnejši odgovor, ker je bila to uredniška odločitev, kako se bo to
               letošnje leto izpeljalo. Lahko pa s poslovnega vidika povem, da smo v letošnjem letu
               morali več projektov odrezati, veliko tudi na področju razvedrilnega programa in
               lani, ko smo poslovni načrt pripravljali, žal je tudi sam nastop na evroviziji moral
               biti precej bolj okrnjen kot druga leta. Morali smo zagotoviti denar, da smo se sploh
               lahko prijavili na to tekmovanje, ker se <stage type="mag">(nadaljevanje)</stage> plača visoko prijavnino, da smo sploh lahko omogočili naš nastop tam,
               ni bilo pa dodatnega denarja, ki bi ga potrebovali za to, da tak pred izbor naredimo,
               kot je bila praksa v prejšnjih letih. To se je izkazalo sicer kot slaba odločitev
               glede na uspeh našega nastopa, vendar bi rekel, da to ni ena od tistih zadev, kjer bi
               Radiotelevizija Slovenija ravno bila pretirano razočarana ali pa navdušena nad vsem
               skupaj. Dejstvo je, da na nek način smo takrat ocenili, da naša dolžnost je, da
               participiram na tem tekmovanju, da ima to tekmovanje za Slovenijo veliko tradicijo.
               Tukaj so seveda mnenja zelo deljena, vendar odzivi, ki so bili takrat na možnost, da
               Slovenije zraven ne bo, so bili precej burni s strani naših gledalcev in poslušalcev,
               tako da na koncu je le prevladala odločitev, da vsaj na finalni izbor gremo, da pa do
               tja prihranimo pač tisti denar, ki je bil ponavadi namenjen tej predhodni fazi.
               Toliko z moje strani.</p>
               <p>Uredniško bi pa moral to kdo drug pojasniti.</p>
            </sp>
            <sp xml:id="SDT6-OZK-redna-1-2013-05-28.sp29">

               <speaker>PREDSEDNICA MAG. MAJDA POTRATA:</speaker>

               <p>Izvolite, gospod Kavtičnik, za repliko.</p>
            </sp>
            <sp xml:id="SDT6-OZK-redna-1-2013-05-28.sp30">

               <speaker>JOŽEF KAVTIČNIK (PS PS):</speaker>

               <p>Hvala lepa za besedo. Ne vem, nisem zasledil, da bi dobil odgovor za to, zakaj se ni
               oblikovala delovna skupina za oblikovanje oziroma dopolnitev meril, vemo za katera
               sredstva gre. In ali je smiselno, da če je to res, zaradi tega, ker je novi nadzorni
               svet ta sklep starega nadzornega sveta anoliral, ali je smiselno, da se tako počenja.
               Hvala.</p>
            </sp>
            <sp xml:id="SDT6-OZK-redna-1-2013-05-28.sp31">

               <speaker>JOŽEF KAVTIČNIK (PS PS):</speaker>

               <p>Hvala. Gospod Klun, izvolite.</p>
            </sp>
            <sp xml:id="SDT6-OZK-redna-1-2013-05-28.sp32">

               <speaker>MIHA KLUN:</speaker>

               <p>Hvala lepa. To je bila pobuda programskega sveta. O tem bo, ali bomo šli v skupino
               projektno ali ne bomo šli ali bo sam nadzorni svet to naredil, o tem bomo
               razpravljali tudi na jutrišnji seji. To je tudi odgovor, zakaj ni še te skupine. Kot
               sem že prej rekel, merila so izvirna pristojnost nadzornega sveta. Od tukaj naprej je
               pa stvar odločitve nadzornega sveta v kakšno smer bo šel. Osebno bom podprl rešitev,
               da se vključi v to skupino tudi programski svet, zato ker smo na točkah, zlasti pri
               programskih projektih seveda skupni. Mislim, da je to.</p>
            </sp>
            <sp xml:id="SDT6-OZK-redna-1-2013-05-28.sp33">

               <speaker>PREDSEDNICA MAG. MAJDA POTRATA:</speaker>

               <p>Hvala. Zdaj pa dajem besedo gospodu dr. Laszlu Göncz. Izvolite.</p>
            </sp>
            <sp xml:id="SDT6-OZK-redna-1-2013-05-28.sp34">

               <speaker>DR. LASZLO GÖNCZ (PS NS):</speaker>

               <p>Hvala lepa za besedo, gospa predsednica. Spoštovane kolegice in kolegi, spoštovani
               gostje! En del odgovora je že bil podan tudi na moje naknadno, ker se to vprašanje
               nanaša tudi na problematiko oglaševalskih prihodkov, in ker sta oba uvodničarja
               omenila kot področje tveganja, sorazmerno velikega tveganja, in ker ti zneski
               dosegajo 12% celotnega prihodka RTV, zato bi le vprašal, prvič, ali nadaljnje
               upadanje, kar je sicer žal trend tudi pri ostalih medijih, lahko povzroča večje
               težave tudi v bližnji prihodnosti delovanja RTV?</p>
               <p>Drugo vprašanje v zvezi s tem je to ali so kriteriji glede na različnost, po moji
               oceni, kar velika različnost različnih subjektov, ki pač oglašujejo. Na primer
               verjetno ni isto oglaševanje v Kopru kot pa na primer v Lendavi ali pa centralno.
               Torej čeprav verjetno neki splošni kriteriji so, ampak ali so ti kriteriji lahko tudi
               različni v določenih primerih. Govorim izrecno o ocenah, kriteriji cen cenovne
               politike. Osebno ocenjujem, da so tudi kadrovske zasedbe v zvezi s tem, torej sami
               izvajalci dejavnosti v zvezi z oglaševanjem so v nekaterih okoliščinah po moji oceni
               nekoliko podhranjeni, predvsem govorim tudi za svoj okoliš. Ampak me zanima v zvezi s
               tem predvsem vaše stališče. Torej te stvari postavljam kot vprašanje v zvezi z
               oglaševalskimi zadevami. Imam pa še dve oziroma eno ugotovitev pa en predlog.
               Ugotovitev je ta, da <stage type="mag">(nadaljevanje)</stage> sicer
               nekoliko manj lahko ocenim in malo manj poznam situacijo v osrednji RTV hiši, da bi
               lahko nekje trdil ali eno ali drugo glede racionalnosti izkoriščevanja finančnih
               sredstev. Ampak lahko pa potrdim, da v primeru dveh uredništev v Lendavi je ta
               racionalnost na zelo visoki ravni. Jaz bom tudi tvegal in bom rekel, da je kar
               nadpovprečna in verjetno boste to lahko potrdili. To predvsem zato, da tam neke
               zlorabe, takšne ali drugačne, dejansko ni. V zvezi s tem se postavlja vsebinska
               vprašanja, ampak z vidika finančne racionalnosti, po moji oceni, nikakor ne. </p>
               <p>Druga zadeva, bolj kot pobuda in zgolj posredno sodi na današnjo sejo, ampak vseeno.
               Menim, da je zmeraj težava ravno kar se tiče narodnostnih programov dokončna
               določitev proračunov. Zato, ker v teh primerih gre za neko dvojnost, kot vsi poznamo,
               en del, večji del prihaja iz RTV naročnine, manjši del pa iz avtomatičnega
               financiranja iz proračunskih sredstev. Menim, da ta sistem ni do dovoljšnje mere
               dodelan. Mi smo v zvezi s tem že nekaj let opozarjali. Z nekdanjo državno sekretarko,
               takrat še gospo Kamnarjevo, smo posebej tudi predlagali nek koncept, ki pa potem,
               žal, ni bil izpeljan. Menim, da na tem področju bi morda bilo potrebno tudi v okviru
               nadzornega sveta opraviti vsaj ne toliko sejo, kot neko pripravljalno usklajevanje in
               dolgoročno nekje bolj konstantno in bolj stabilno določiti pristop do financiranja
               narodnostnih RTV programov.</p>
               <p>In čisto za konec. Sicer je bilo danes že s strani kolegov in kolegic posredno
               omenjeno to vprašanje. Mi smo se dejansko veliko zadnji teden ukvarjali z RTV
               naročnino v okviru zakona o izvrševanju proračuna. Ne sodi v poročilo 2012 in januar
               2013, ampak morda za lažje razumevanje dogodkov, pa tudi pomiritve javnosti, bom
               rekel, bi bilo prav dobiti neko oceno, kaj si lahko sedaj s povrnjeno naročnino, če
               se temu tako lahko reče, popravi. Ker jaz konkretno spet za lendavski primer vem, da
               sicer je bil odnos vodstva dokaj korekten, ampak do nekega zmanjševanja pa je le
               prišlo. Torej, ne sprašujem za konkretno lendavski program, ampak na splošno kaj
               lahko pomeni to povračilo. Čeprav na to zadnje ni potrebno odgovoriti, ker ne sodi v
               kontekst današnje seje. Hvala lepa.</p>
            </sp>
            <sp xml:id="SDT6-OZK-redna-1-2013-05-28.sp35">

               <speaker>PREDSEDNICA MAG. MAJDA POTRATA:</speaker>

               <p>Hvala lepa tudi vam. Sedaj pa dajem besedo gospe Marjani Kotnik Poropat.</p>
            </sp>
            <sp xml:id="SDT6-OZK-redna-1-2013-05-28.sp36">

               <speaker>MARJANA KOTNIK POROPAT (PS DeSUS):</speaker>

               <p>Spoštovana predsednica, hvala za besedo. Jaz sem želela vprašati, vendar je na to
               vprašanje že bilo nekaj odgovorov, ampak ga bom vseeno ponovila, ker v tem drugem
               delu morda pa le ni bilo precizno povedano, kako je vodstvo na to reagiralo. In sicer
               se moje vprašanje nanaša na neustreznost metodologije spremljanja razvojnih programov
               oziroma, oprostite, razvojnih projektov, ki ne omogoča transparentnost in
               učinkovitega nadzora. Tako je zapisano. In v zvezi s tem je programski svet že leta
               2012 obvezal vodstvo RTV Slovenija, da pripravi obvezno pravno podlago, to slednje
               mislim, to pravno podlago. Ne vem, ali sem preslišala ali je tu na tem področju bilo
               kaj narejeno.</p>
               <p>Drugo vprašanje se je pa nanašalo na te delnice Eutelsata, na katero pa je bilo že
               odgovorjeno. Tudi slišali smo koliko jih je še, tako da se v tem delu zahvaljujem.
               Hvala lepa.</p>
            </sp>
            <sp xml:id="SDT6-OZK-redna-1-2013-05-28.sp37">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. Besedo dajem gospodu Mitju Meršolu.</p>
            </sp>
            <sp xml:id="SDT6-OZK-redna-1-2013-05-28.sp38">

               <speaker>MITJA MERŠOL (PS PS):</speaker>

               <p>Gospa predsednica, hvala lepa, za besedo. Pozdrav vsem skupaj. Jaz sem prisluhnil že
               pri uvodnem razlaganju predsednika nadzornega sveta, da je prišlo do določenega
               dogovora s sindikati glede zaposlovanja in honorarcev in tak naprej, potem je <stage type="mag">(nadaljevanje)</stage> pa generalni direktor kasneje še
               to malo bolj na drobno pojasnil, da gre za dogovor, ki naj bi preprečeval odpuščanje
               v naslednjih štirih letih, odpuščanje zaposlenih. Kljub temu me pa nekaj zanima v
               zvezi s tem. Ali to pomeni, da glede na tak dogovor, pa to še vedno dopušča možnost
               prerazporejanja, recimo, na delovnih mestih. V zvezi s tem bi bil bolj konkreten, ali
               to pomeni recimo, da rečem spet po mili besedi, prerazporejanje tistih dopisnikov, ki
               so v tujini na delovna mesta v domovini. Kajti stroški za dopisnika v tujini znašajo
               zagotovo precej visoke vsote, običajno smo rekli 100.000 dolarjev na leto. Zanima me,
               ali je to morda kaj v mislih uredništva oziroma vodstva RTV-ja, da bi zmanjševali
               število dopisnikov v tujini.</p>
               <p>Drugo pa se nanaša na tisto, kar pravzaprav določa zakon, način financiranja. Gre za
               vprašanje, ki je bilo načeto že pred leti glede tega, kako pravzaprav morda
               izkoristiti tehnično logistični del RTV-ja za posle zunaj RTV-ja, za sklepanje
               določenih poslov zunaj delovanja. Sedaj ne vem, nisem toliko seznanjen, ali je potem
               bilo kar storjenega na tem področju ali je tako formalno zavezujoče tisto pravilo, da
               pač tega ni mogoče uresničevati ali delati, da do tega ni prišlo, čeprav bi to morda
               bil lahko en del dodatnega financiranja. Hvala lepa.</p>
            </sp>
            <sp xml:id="SDT6-OZK-redna-1-2013-05-28.sp39">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. Ta prvi krog javljanj in zastavljanj vprašanj bom s svojo razpravo
               sama sklenila, potem pa imam še dva prijavljena.</p>
               <p>Jaz sem imela možnost razpravljati tudi na Komisiji za nadzor javnih financ, ampak
               takrat še nisem imela v rokah tega dodatnega dela, pa bi glede na razpravo pretekli
               teden in na dostopne podatke vseeno na nekaj spomnila. Nekaj ur je bilo govora o RTV
               prispevku in o nemogočih situacijah, kako se bo ta denar netransparentno razpravljal.
               In zato sem v tem dopolnjenjem delu posebej brala tiste dele, ki se mi zdijo zelo
               signifikantni za to vprašanje. Po drugi strani pa bom s tem, kar bom govorila,
               odgovarjala v nekem delu tudi na dopolnjeno poročilo predsednika nadzornega sveta.
               Naj uvodoma takoj rečem, da v 16. členu zakona o RTV ne gre za pravopisno napako. Če
               bi to pravopisna napaka bila bi jo Zakonodajno-pravna služba v čistopisu zakona z
               redakcijo lahko odpravila. Takrat se je veliko razpravljalo, ko je bilo to
               dogovorjeno ali je šlo za hoteno ali nehoteno napako. Jaz o tem ne bom razsojala,
               ampak samo posebej povem, to ni bila pravopisna napaka, ker reči, da je pravopisna
               napaka dogovor o tem s kakšno večino se koga imenuje je malo podcenjujoče.</p>
               <p>Govora je bilo tudi veliko o tem, da je zamik v leto 2013 bil potreben zaradi tega,
               ker se je poročilo Računskega sodišča šele konec leta znašlo na mizah nadzornega
               sveta. No, sedaj kaj je konec leta je relativna stvar. Ampak na 4. izredni nujni
               seji, 5. septembra 2012, v dnevnem redu vidimo Poročilo Računskega sodišča o
               pravilnosti dela poslovanja RTV Slovenija v letih 2009-2010. Na to posebej opozarjam.
               Gre za leti 2009, 2010. Potem so bila tudi izhodišča za programsko poslovni načrt,
               finančni načrt in tako dalje. Ampak sedaj, o čem govorim in kaj se mi zdi posebej
               pomembno poudariti? Ker se je nadzorni svet v svojem poročilu skliceval tudi na dobro
               prakso oglaševanja v letih 2009, 2010 in poprej bi vas posebej opozorila, da je
               nadzorni svet na tej seji, ki sem jo omenjala začetka septembra, tudi<stage type="mag">(nadaljevanje)</stage> ugotovil, da revizijsko poročilo
               Računskega sodišča potrjuje ugotovitve zapisne v poročilu o delu nadzornega sveta v
               letu 2010, ki se nanašajo na neskladnost poslovanja s predpisi glede popustov in
               provizij pri oglaševanju. Torej je že nadzorni svet ugotovil nepravilnosti ne šele
               Računsko sodišče. Ta novi nadzorni svet je pa to prakso postavljal za zgled. Nadzorni
               svet se je tedaj tudi seznanil s poročilom o poslovanju in z izkazi v obdobju
               januar-junij in ugotovil, da je poslovanje zavoda v obravnavnem obdobju pozitivno in
               skladno s sprejetim finančnim načrtom kljub težkim razmeram s katerimi se javni zavod
               srečuje. Če to interpretiram je verjetno to mogoče razumeti, da je tedaj nadzorni
               svet ugotovil racionalnost porabe sredstev. No, ampak še bolj zanimivo je pa to, pri
               izhodiščih za poslovno programski načrt, finančni načrt za leto 2013, tam je nadzorni
               svet naročil vodstvu naj predloži dve varianti osnutka PNP-ja s finančnim planom za
               leto 2013, in sicer varčevalno optimalno varianto, ko se bo še ohranjal dosežen
               standard in varianto upoštevaje sklep vlade iz katere bodo razvidne posledice za
               javni servis zaradi zmanjšanja prihodkovnega vira. Gre namreč za kaj, da vas spomnim,
               prepoved sklepanja pogodb, napovedano zmanjšanje RTV prispevka, ker na moje izredno
               vprašanje predsedniku nadzornega sveta, ker ni tam v poročilu nič o RTV prispevku za
               leto 2012 govora, sem dobila tako opozorilo predsednika komisije, da mi smo tako ali
               tako tista stranka, gre za Socialne demokrate, ki samo prispevke dvigujemo. Naj pa
               spomnim, da je predsednik programskega sveta dr. Granda se takrat vladi Boruta
               Pahorja in tedanji ministrici Majdi Širca posebej zahvalil, ker smo dvignili RTV
               prispevek, ker je edino tako bilo mogoče uresničevati program. Zdaj kako je prevedba
               plačnega sistema vplivala na tisto kar je Računsko sodišče ugotavljalo, je druga
               zgodba in je za tu ne bom obnavljala, ker je predolga, je pa zanimiva. Ampak,
               poglejte nekaj zanimivega še, če bi brali, potem bi videli tudi da je nadzorni svet
               predlagal vodstvu RTV Slovenija, da v intenzivnem dogovarjanju z ustanoviteljem, to
               je bila vlada Ivana Janše, ter v zakonodajnem postopku v Državnem zboru poskuša
               narediti vse, da bi se v letu 2013 ohranila višina prispevka. In nadzorni svet, še en
               sklep, priporoča vodstvu RTV, da s svojo dejavnostjo in obsegom dela ter z izsledki
               primerjalnih podatkov s primerljivimi javnimi RTV servisi v tujini na primeren način
               predstavi in seznani tudi javnost. In tisto kar smo mi bili prejšnji teden deležni,
               tistega kar smo bili deležni, je bil pa pogrom na javni servis RTV in vse povprek
               razglašanje kako nemarno se z RTV prispevkom deluje in da bo stvar še bolj zanimiva
               naj vas opozorim, da je 5. izredna seja 24. septembra bila zavezana tudi s pripravo
               odzivnega poročila RTV Slovenija na revizijsko poročilo Računskega sodišča o
               pravilnosti dela poslovanja, to bi se vse lahko zgodilo v letu 2012, če se ne bi
               zgodilo tisto kar je bilo posledica sklepa tedanjega odbora o razrešitvi članov
               nadzornega sveta in, zdaj pa tu pa postane zgodba posebej zanimiva, ker je Državni
               zbor razrešil gospoda Miho Kluna, Marka Laznika, Amalijo Lukner, mag. Lenarta Šetinca
               in gospo Marušo Tratnjak, potem je še vlada razrešila in tako so bili imenovani
               nadomestni člani <stage type="mag">(nadaljevanje)</stage> in pridemo
               na dnevni red konstitutivne seje 28. novembra, kjer se pa zgodi neka zelo zanimiva
               stvar, verjetno je v prid transparentnosti. Pri volitvah predsednika in namestnika
               predsednika nadzornega sveta je upoštevaje določilo 14. člena Poslovnika, da ima vsak
               član pravico glasovati za enega kandidata za predsednika sveta in enega kandidata za
               namestnika predsednika nadzornega sveta, je bil sprejet postopkovni sklep, da se pri
               volitvah predsednika in namestnika ne upošteva četrti odstavek 30. člena Poslovnika,
               tako da vsak kandidat lahko glasuje tudi zase, zame, če me vprašate, je
               verodostojnost tako izvoljenega predsednika nadzornega sveta vprašljiva iz dveh
               vidikov. Prvič sem že pojasnjevala zakaj. Če je bil nadzorni svet razrešen
               kolektivno, da je slabo delal, potem pa vlada enega od razrešenih nadzornikov ponovno
               imenuje, potem je pa ta razrešeni nadzornik celo imenovan za predsednika in pri tem,
               to sem zdaj ugotovila, je bil še izvoljen tako, da je smel glasovati tudi sam zase.
               To je zame vprašljivo, moram priznati, da zelo vprašljivo. In k tistemu čemur rečemo
               politična higiena ali pa nepolitično imenovanje nadzornikov v vseh inštitucijah ne
               prispeva. No, zdaj pa še to. Ker je bilo govora, da vodstvo tudi ni nič storilo za
               RTV prispevek, jaz sem poročala kako je Poslanska skupina Socialnih demokratov
               reagirala, zahtevala tudi sklic nujne seje in tako naprej, poglejte, niso strani
               številčene, pa vam ne morem govoriti strani, ampak pri točki 3 amandma k predlogu
               Zakona o izvrševanju proračunov Republike Slovenije za leti 2013 in 2014 piše:
               nadzorni svet, to je zdaj že novi nadzorni svet, nadzorni svet se je seznanil z
               amandmajem RTV Slovenija k predlogu zakona o izvrševanju proračunov Republike
               Slovenije za leti 2013, 2014 in podpira prizadevanja vodstva po ohranitvi višine RTV
               prispevka, nadaljuje se pa, vendar bo nadzorni svet ob obravnavi programsko
               produkcijskega načrta in finančnega načrta za leto 2013 zavezal vodstvo k
               nadaljevanju procesa racionalizacije poslovanja, zmanjševanja stroškov ter
               maksimalnega možnega povečevanja programskega učinka znotraj razpoložljivih sredstev.
               Če bi sama bila odločevalka v RTV-ju bi ta sklep zlahka podprla in nadzorni svet ga
               je tudi podprl. Jaz sem si vzela nekoliko več časa, da sem vam predstavila te stvari
               zato, ker smo, ponavljam, ure in ure poslušali kaj se v RTV-ju vse dogaja in kaj se
               dela z RTV prispevkom. Mi se ukvarjamo s stvarmi, ki presegajo vlogo odbora, ko
               hočemo marsikdaj posegati v programsko shemo, odločati o tistem o čemer ima pravico
               odločati programski svet, nedavno tega sem recimo dobila zahtevo za sklic nujne seje,
               kjer bi moral odbor razpravljati o odločitvah vodstva in urednikov o stvareh, o
               katerih odbor sploh ne sme odločati zaradi tega, ker mu 2. člen Zakona o RTV nalaga,
               da mora ustanovitelj zagotoviti avtonomijo in politično neodvisnost in mi se ne znamo
               teh določb držati, jih ne spoštujemo in potem govorimo o vsem mogočem samo, da bi
               prikrili tisto kjer se naše pristojnosti končajo in kje se začno. Mislim, da je to
               poročilo nadzornega sveta RTV Slovenije v letu 2012 in januarju <stage type="mag">(Nadaljevanje)</stage> 2013 bilo zavajajoče, da še enkrat poudarim.
               Zavajajoče s tega vidika, da je bil januar potreben zato, da bi lahko novi nadzorni
               svet govoril o stvareh o katerih menda da ni bil obveščen. V začetku septembra je
               prišlo revizijsko poročilo, septembra že je bila zahteva po odzivnem poročilu.</p>
               <p>Gospod Vizjak, vam predlagam, da se javite k besedi, pa poveste kar imate povedati,
               ne da mi segate v besedo. Jaz vam nisem segala v besedo. In prosim, da se kulturno
               vedete.</p>
               <p>Torej tukaj so stvari vendarle take, da terjajo odgovor. Jaz se zavedam, da je v
               pripravi nova direktiva o medijih, da bo redefinirala obseg javne službe, da bo
               govorila tudi o oglaševanju v javnem servisu, ampak tisto kar socialni demokrati
               zagovarjamo je, če hočemo kakovosten neodvisen avtonomen javni servis, potem je treba
               zagotoviti stabilne vire financiranja, da je mogoče tudi kakovosten program
               ustvarjati. In mora imeti RTV zagotovljena sredstva za tisto, česar gledalke in
               gledalci, pa vse preveč pozabljamo na poslušalke in poslušalce radijskih programov,
               morajo dobiti v okviru javne službe. Ni moj namen kakorkoli zamegljevati ne
               transparentnosti in nepravilnosti, če so se v RTV dogajale, ampak za to obstajajo
               službe, obstajajo tudi utečene pravne poti, po Komisija za nadzor proračuna, javnih
               financ, je sprejela sklep o anonimki, ki je ni nihče videl, katere obsega nobeden ne
               ve kakšen je. Iz tega poročila dopolnjenega sem to samo ugotovila, da je bila to neka
               anonimka, ki jo je komisija za preprečevanje korupcije posredovala RTV, to je tisto
               kar sem videla, pa ne vem, če je to ta anonimka ali je to kakšna druga anonimka,
               kajti ob številu anonimk o katerih govorite na RTV, bi najmanj morali vedeti, za
               katero anonimko gre, ki bo predmet te revizije o kateri je govora in za katero bodo
               verjetno porabljena sredstva. Kako pa hoče kdo o kakšnih stvareh razmišljati, bi bilo
               pa tudi prav, in če mene vprašate, bi bilo dobro razmišljati tudi o večji
               odgovornosti posameznikov članov nadzornega sveta, tako kot se vse povsod zahteva,
               zaostrovanje odgovornosti nadzornikov, ampak še enkrat poudarjam, vsi pravniki, ki so
               se vključevali v razprave o tem problemu, ob razrešitvi nadzornega sveta so posebej
               govorili o tem, da se ne more razreševati nadzorni svet kot kolektivni organ, vsi po
               vrsti, ampak mora biti ugotovljena posameznikova odgovornost poleg vseh tistih
               stvari, ki jih zakon že predvideva in tukaj bi bil pa zakon vreden dopolnitve.
               Tako.</p>
               <p>S tem končujem prvi krog in prosim za odgovore. Potem pa se bomo še z drugim krogom
               razpravljavcev soočili.</p>
               <p>Ne, to je bil prvi krog, gospod Jerovšek. Jaz še nisem razpravljala, če ste sledili
               seji. Izvolite gospod predsednik nadzornega sveta.</p>
            </sp>
            <sp xml:id="SDT6-OZK-redna-1-2013-05-28.sp40">

               <speaker>MIHA KLUN:</speaker>

               <p>Hvala za besedo. Poglejte, poročilo nadzornega sveta je takšno kakršno je. Poročilo
               nadzornega sveta vsebuje tisto kar se je na nadzornem svetu dejansko dogajalo. Tukaj
               ni nobenega zavajanja, tukaj ni nobenega spreminjanja tega kar je bilo. To smo še
               dodatno podkrepili s sklepi katere smo predložili, tako da tukaj kakšen strah, da bi
               šlo za zavajanje, moram <stage type="mag">(Nadaljevanje)</stage> ostro
               zavrniti, ker je vse v tem poročilu res.</p>
               <p>Ko govorimo o tistem, kar sem v uvodu povedal kot pojasnilo, čeprav niti ne mislim,
               da je to ključna zadeva, ampak vendar, zakaj je bil januar 2013 vključen. Vodstvo je
               bilo dolžno pripraviti odzivno poročilo na mnenje Računskega sodišča. Torej, mnenje
               Računskega sodišča smo dobili septembra, v stari sestavi, tu moram tudi to povedati,
               nova sestava je nastopila 28. novembra 2012 z ustanovno sejo, se pravi, dober mesec
               pred zaključkom leta. Takrat odzivnega poročila vodstva še ni bilo. Nadzorni svet je
               obravnaval odzivno poročilo in ker je hotel zaključiti krog, je seveda to obravnavo
               podaljšal tudi v januar. Ampak, kot rečeno, razmišljamo, da bi že v letošnjem letu ob
               polletju pripravili neko vmesno poročilo, ravno zaradi intenzivnosti vseh dogodkov,
               ki so se vrstili v zadnjih mesecih, in ga bomo predložili, če bo jutri nadzorni svet
               o tem sklenil, ga bomo predložili tudi ustanovitelju. Tako da še enkrat, ne vidim
               težav, da je bil januar vključen v to poročilo.</p>
               <p>Kar se tiče napake, ali je to pravopisna napaka ali je to kakšna druga napaka,
               dejstvo je, da napaka je v 16. členu Zakona o RTV Slovenija. In na to sem
               dobronamerno opozoril, ker dejstvo je, da takšen člen, kot je, je nejasen. Če
               pogledate odstavke pod tistim prvim odstavkom in preberete številke alinej, potem pa
               preštejete alineje v prvem odstavku, vidite, da obstaja zamik. Če v nekem odstavku v
               tem 16. členu piše, statut iz, ne vem, si bom izmislil, devete alineje, potem pa
               alineje preštejete in je dejansko to deseta alineja, potem je tukaj to napaka in ta
               napaka dela ta člen nejasnega. In če dela ta člen nejasnega, je lahko tudi ustavno
               sporno. In to je tisto, kar sem dolžan ali pa se čutim dolžnega opozoriti, glede na
               to, da Državni zbor seveda ima pristojnost spreminjanja in sprejemanja zakonov.</p>
               <p>Kar se tiče dobre prakse. Glejte, tako kot mi beremo poročilo Računskega sodišča, je
               Računsko sodišče ugotovilo pri trženju določena odstopanja od notranjih pravil, kar
               pa ne pomeni, da takšne prakse, če bi bile ustrezno urejene v notranjih pravilih, ne
               bi bile zakonite. In nadzorni svet izhaja iz tega, da so bile pa kot takšne v praksi
               dobre, ker so prinesle neke konkretne finančne učinke. In zato je sprejel sklep, kot
               pobudo, kot pomoč, kot poziv vodstvu, da te prakse pripravi, z namenom, da po potrebi
               nadzorni svet takšne prakse vključi v notranja pravila in se izogne tveganju, da bi
               Računsko sodišče ugotovilo v bodoče kakšno nezakonito ravnanje v tem delu. Torej, z
               namenom povečanja, z namenom povečanja oglaševalskih prihodkov, ker, kot smo vsi
               ugotavljali, gre za prihodke, ki so v tem trenutku izrednega pomena za RTV Slovenija,
               brez njih pač RTV Slovenija, takšna kot je, ne bi mogla delovati. In tu moram delno
               replicirati tudi direktorju, čeprav ni namen, da med seboj repliciramo, ampak ker se
               izpostavlja to leto 2010 - veste, to leto 2010 sploh ni bilo tako zelo izjemno, kakor
               se prikazuje. Mi smo že od leta 2007 zaznavali padanje oglaševalskih prihodkov. In je
               bilo leta 2010 dobrih 19 milijonov, ampak leta 2007 jih je bilo 21, upoštevajoč
               inflacijo, upoštevajoč vse, da so se cene dvigovale. In da ti prihodki pač padajo
               delno, je k temu prispevala tudi omejitev oglaševanja zaradi Zakona o avdio-vizualnih
               storitvah, ki ga je sprejel Državni zbor, ker je pač omejil RTV obseg oglaševanja v
               tem najbolj gledanem programu. Delno je pa ocena, da še vedno obstajajo rezerve, zato
               se tako trudimo, da bi te rezerve postrgali. In nadzorni svet ne bo in ne more zdaj
               sooblikovati poslovanja ali pa vplivati <stage type="mag">(Nadaljevanje)</stage> na konkretne poslovne odločitve vodstva, vendar predvsem
               pa nadzira. In tisto, kar skrbi, je, da so letni plani velikokrat, ko jih pripravlja
               samo vodstvo, tudi v konkretnem letu 2013, sprejeti na nekih predpostavkah, vendar se
               skozi nadzor, skozi leto ugotavlja, da teh planov ne dosegamo. To je tisto, kar je
               problematično. Ni problematično, če se plan postavi nižje zaradi nekih razlogov, ki
               so objektivni, ki so povezani s krizo, ki so povezani z neko drugo specifiko, z
               zakoni in tako naprej, ki se jih sprejema. Ni problem, če se iz tega razloga zniža
               plan, problem je, če se potem skozi leto ugotavlja, da se tudi tega znižanega plana
               ne dosega. Tudi problem je, ko se določene stvari sicer zapišejo - imamo strategijo
               RTV Slovenija, vendar skozi izvajanje, skozi konkretne ukrepe, ki jih dobivamo na
               mizo, pa ugotavljamo, da se tej strategiji ne približujemo. Imamo sklep Računskega
               sodišča, da moramo, torej da mora vodstvo pripraviti analizo dobre prakse, pardon, ne
               dobre prakse, ampak analizo potrebnosti honorarnih sodelavcev. To je sklep Računskega
               sodišča. Ta analiza je pripravljena, vendar ta analiza, ne vem, kako bomo k tej
               stvari pristopili, ta analiza je napisana kot spisek želja in na koncu namesto
               pričakovanega zmanjševanja, tudi tistega, kar piše v strategiji, se v tej analizi
               ugotavlja, da je približno 5 do 10% ljudi premalo na RTV Slovenija. Torej, tu je
               tisto, kar nadzorni svet pa mora opozoriti, da gre za neke razkorake med plani, med
               nekimi dokumenti, ki obstajajo, in tem, kar se potem dejansko vsako leto izvaja.</p>
               <p>Morda samo še za zaključek, ker je bila omenjena tudi menjava nadzornega sveta. Jaz
               se s tega vidika v to razpravo ne morem in ne želim vključevati, ker ni bila stvar
               nadzornega sveta RTV Slovenija, da je ustanovitelj zamenjal članstvo. Ampak, kar se
               tiče pa volitev predsednika, pa so potekale popolnoma skladno z zakonom. Tisto, kar
               ste, gospa predsednica, opazili v poslovniku, se nanaša na glasovanje v primerih, ko
               gre za konflikt interesov. Torej, ko nek član, če je v konfliktu interesov, v tej
               zadevi, ki se nanj nanaša, ne more glasovati, kar je popolnoma jasno. Ne nanaša pa se
               na volitve, saj volitve so pa odprte in vsak član ima pravico glasovati o vsakem.
               Moram pa poudariti, da tudi tu je skrb odveč, ker je bilo tudi brez mojega glasu
               dovolj glasov drugih članov za mojo izvolitev, tako da je tudi tu skrb, da bi bilo
               karkoli narobe, odveč, in to vendar moram poudariti, zato da ne bi izpadlo, da se s
               to ugotovitvijo strinjam. Hvala lepa.</p>
            </sp>
            <sp xml:id="SDT6-OZK-redna-1-2013-05-28.sp41">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Ponavljam, ni to iz vaše pristojnosti, da pojasnjujete, ali je v zakonu pravopisna
               napaka ali ne - sem vam pojasnila, zakaj to pravopisna napaka ni -, sprememba zakona
               ali statuta pa je možna varianta. Kar pa ste naredili na prvi seji, pa je bila
               drugačna odločitev, seveda izglasovana odločitev, ki je pa drugačna od poslovnika
               nadzornega sveta. In to je samo ugotovitev, nič drugega, samo ugotovitev. In ko bomo
               dobili tudi druge odgovore, zelo natančne, bo dobro tisto, kar je iz dobre prakse
               umanjkalo in kjer se ne da poseganja posameznika v odločitve, za katere ni pristojen
               in s tem presega pooblastila.</p>
               <p>Izvolite, gospod generalni direktor.</p>
            </sp>
            <sp xml:id="SDT6-OZK-redna-1-2013-05-28.sp42">

               <speaker>MARKO FILLI:</speaker>

               <p>Hvala. Bom šel po vrsti, kot je bila razprava.</p>
               <p>Kar se tiče oglaševanja, ali lahko večji upad povzroči večje težave. Glede na to, da
               v letošnjem proračunu okoli 10% oziroma 12%, kot je bilo rečeno, prihodkov je iz
               naslova oglaševanja, bi seveda večji izpad tega pomenilo tudi težave pri poslovanju.
               Mi seveda opažamo nihanja teh zneskov oziroma rahel upad, ne govorimo pa tu o
               radikalnih rezih oziroma zmanjšanjih, in to uspevamo zaenkrat še <stage type="mag">(Nadaljevanje)</stage> uravnavati skozi stroške. Namreč, vseskozi
               se zavedamo in jasno je, in to enote dobro vedo, da lahko porabijo toliko denarja,
               kolikor ga zaslužimo. To pomeni, da tam, kjer tudi prihodki upadajo, je treba potem
               tudi pri stroških omejevati. Nekoliko posebna situacija zagotovo je v regionalnih
               centrih, še posebej, kar se tiče manjšinskih programov, ki imajo iz prihodkov
               oglaševanja res minimalna sredstva, financirajo se pretežno iz RTV prispevka in iz
               proračuna, kolikor Ministrstvo za kulturo letno dodeli, to je približno fiksen znesek
               že nekaj let. In v teh primerih so deležni drugih rezov, predvsem tistih, ki se
               nanašajo na gibanje RTV prispevka. Tako da tudi v letošnjem letu manjšinski programi
               niso bili izvzeti iz tega, da je bilo treba njihov obseg prilagajati.</p>
               <p>Kar se tiče racionalizacije oziroma racionalnosti porabe. Zagotovo, v manjših enotah,
               predvsem tam, kjer imajo manjše budžete, je ta racionalnost bistveno večja kot v
               velikih enotah. Torej, v regionalnih centrih si kakšne neracionalne porabe, po domače
               povedano, ne morejo privoščiti. In tudi normativi so tam bistveno višji in standardi
               delovanja teh enot so bistveno nižji, v tem smislu, da si določenih stroškov
               enostavno ne morejo privoščiti, takih stroškov, kot bi jih lahko imeli ali pa kot jih
               imajo, recimo, enote v Ljubljani; na primer, na področju scenografije ne v Kopru ne v
               Mariboru ni zaposlenih ljudi, ampak se to opravlja bodisi s honorarnimi sodelavci ali
               pa to opravljajo drugi sodelavci sproti. In tako je še za veliko drugih področij
               dela, kjer v regionalnih centrih ni zaposlenih ljudi.</p>
               <p>Kar se tiče načina financiranja, je bila večkrat dana pobuda, da bi med državo in RTV
               prišlo do nekega pogodbenega razmerja, kar se tiče narodnostnih programov. Da bi
               vzpostavili neko razmerje, ki bi pomenilo neko trajno financiranje, kjer bi tudi
               določili neka razmerja, torej, koliko prispeva Radiotelevizija Slovenija za te
               programe in koliko bo iz proračuna. Mislim, da imamo v sredo ponovno pogovore,
               sklican je sestanek, kjer se bomo o financiranju pogovarjali. Do zdaj je to razmerje
               nekako bilo stabilno, vendar, kot je bilo že rečeno, kadar pride do finančnih težav
               oziroma zmanjševanja budžeta, so seveda tudi narodnostni programi soudeleženi, kajti
               zelo težko je eno enoto znotraj zavoda pustiti nedotaknjeno ob tem, ko vsem ostalim
               enotam sredstva zmanjšuješ. In tu so na nek način solidarnostno, če tako rečem, ali
               pa enostavno morajo biti tu vključeni vse enote, sicer bi se notranja razmerja precej
               porušila oziroma težko bi tudi razumeli, da nekatere vsebine ostanejo nedotaknjene,
               ob tem pa, na primer, nacionalni programi še bistveno bolj režejo, kot so že morali
               rezati svoje stroške.</p>
               <p>Kar se tiče neustreznosti metodologije spremljanja razvojnih projektov. Sklep
               programskega sveta je bil, da se to uredi, vendar ko je bil ta sklep sprejet, je RTV
               že imela veljaven pravilnik o evidentiranju porabe razvojnih sredstev. Po tem
               pravilniku se to porabo tudi evidentira. In še enkrat bom povedal, ni problem v tem,
               ali mi pravilno evidentiramo sredstva za te projekte, vprašanja, ki so se vedno
               porajala, so bila, ali so ti projekti dejansko razvojni ali niso razvojni. Ampak, ko
               so enkrat bili odobreni v obsegu, kot so bili odobreni, se je potem pazilo, da se je
               spremljalo porabo sredstev točno za te projekte. In kar se tega tiče, je ta
               transparentnost porabe zelo natančno urejena in kadarkoli je to možno pregledati tudi
               za nazaj, tudi za zgodovino, odkar se ta razvojna sredstva porabljajo.</p>
               <p>Kar se tiče dogovora o postopnem zaposlovanju. Ta dogovor praktično preprečuje, da bi
               stalni honorarni sodelavci, ki imajo pogoje za zaposlitev, formalne pogoje, da bi
               vlagali tožbe na Delovnem sodišču, da obstaja tukaj nek načrt, kako bomo to v več
               letih uredili, kajti sicer bi se lahko zgodilo, da bi poskušali preko sodišča
               dosegati zaposlitve, kar bi povečalo stroške in naenkrat obremenilo naš proračun,
               česar si ne moremo privoščiti. Tega se tudi socialni partnerji zavedajo, seveda,
               želijo pa neko zagotovilo, da se bo zaposlovanje v bodoče dogajalo. Ker če bi po
               drugi strani prišlo do blokade zaposlovanja, pomeni, da bi perspektiva teh stalnih
                  <stage type="mag">(Nadaljevanje)</stage> honorarnih sodelavcev bila
               taka, da ne bi mogli računati niti v bodoče na zaposlitev, kar bi pomenilo, da bi to
               uveljavljali preko sodišča. Tako da ta dogovor zdaj to ureja skozi več let. Ta
               dogovor sicer ne govori o notranjem razporejanju delavcev ali karkoli drugače,
               notranje razporejanje delavcev ostaja na način, da se evidentirajo potrebe. Ponavadi
               kader iščemo najprej z notranjim razpisom, če z notranjimi kadri, ki se prijavijo na
               notranji razpis za neko delovno mesto, nismo uspešni, potem iščemo kader zunaj, torej
               zaposlujemo. Tak je princip praktično pri vseh delovnih mestih. Dogovor pa govori o
               tem, da imajo pri zaposlovanju prednost stalni honorarni sodelavci pred novimi
               zunanjimi sodelavci oziroma ne sodelavci, pred drugimi kandidati, ki se prijavijo na
               razpis. Po pravici povedano, tistega drugega dela pa nisem razumel, tako da boste
               morali pojasniti, kaj je bilo drugo vprašanje glede zaposlovanja teh zunanjih
               kapacitet. ...<stage>/Oglašanje v ozadju./</stage>... Vem, ampak oni delajo - dopisniki v tujini so
               zdaj zaposleni multimedialno, delajo za vsa naša uredništva, tako da kar se tega
               tiče, so res optimalno izkoriščeni, zelo veliko delajo. Kar se tiče dopisniške mreže,
               je bilo predvideno s sklepom naše dopisniške komisije, ki ureja dopisništva v tujini,
               da se bo z iztekom mandata dopisnici v Beogradu eno dopisništvo ukinilo, in sicer, da
               bi po vstopu Hrvaške v Evropsko unijo združili dopisništvi Zagreb in Beograd, da bi
               imeli eno skupno dopisništvo za jugovzhodno Evropo. Taka je bila zadnja odločitev, ki
               je bila še sprejeta. Res je, da smo zaradi rezov stroškov v letošnjem letu najprej
               načrtovali, da se bo dopisništvo v Beogradu zaprlo že prej, da je bilo pač nekje
               treba tudi v tej službi stroške prihraniti, vendar smo potem kljub vsemu dopustili,
               zaradi obilice dela, ki ga ima zdaj ob vstopu Hrvaške v Evropsko unijo dopisnik v
               Zagrebu in ne bi mogel pokrivati tudi ostalega dela bivše Jugoslavije ter ostalega
               dela jugovzhodne Evrope, smo se pač odločili, da obe dopisništvi ohranimo do vstopa
               Hrvaške v Evropsko unijo. Potem je pa vsaj zaenkrat še predvideno, da se združita v
               eno dopisništvo, ki pa bo imelo sedež v Zagrebu ali Beogradu, tega vam zdaj ta
               trenutek ne morem še povedati.</p>
               <p>Kar se tiče RTV prispevka in razprave, ki je bila v Državnem zboru, sam sem jo deloma
               lahko spremljal. Lahko povem, da bi na vprašanja, ki so bila podana v Državnem zboru,
               z lahkoto odgovoril, če bi me kdo vprašal. Še enkrat bi poudaril, ne gre za povišanje
               RTV prispevka, gre za vračanje RTV prispevka na lansko raven. To pomeni, da zavod
               letos ne bo imel več denarja na ta račun, ampak bi ga imel toliko kot lani, če bi vse
               leto imeli tak prispevek, tako ga bo imel za 1,9 milijona evrov manj kot lani iz tega
               naslova, se bo pa vrnilo v to našo blagajno 2,6 milijona. Da pa tu ne bi bilo kakšne
               pretirane evforije, kaj bomo s tem denarjem lahko naredili, bi vas rad opozoril na
               dve novi dejstvi, ki sta se pojavili v letošnjem letu in ju mi nismo mogli v lanskem
               letu upoštevati. Eno dejstvo je, da je Ustavno sodišče dokončno odločilo, da je RTV
               Slovenija dolžna 2% RTV prispevka namenjati Filmskemu centru oziroma financiranju
               kinematografije. To pomeni, da od teh 5% 2% takoj črtamo iz proračuna RTV in jih
               namenimo za slovensko kinematografijo. Glede na to, da za letošnje leto dobimo nazaj
               le del tega prispevka, pomeni, da to nista 2 od teh 5%, ampak precej višji odstotek.
               In drugo dejstvo, poznate sodbo sodišča glede odprave tretje četrtine plačnih
               nesorazmerij. Kolikor vem, bo javna uprava to izplačala v kratkem, ker je pač sodba
               pravnomočna. Naši sindikati so tožbe v zvezi s tem vložili in seveda bo treba videti,
               na kakšen način bomo lahko delavcem to poplačali, če bo to treba poplačati. Tako bomo
               morali v tem smislu si oblikovati nek fond, iz katerega bomo to poplačali. Gre za
               preko 2 milijona evrov, če ne upoštevamo ob tem obresti. Seveda pa moramo ob tem biti
               pozorni tudi na ostale prihodke, na gibanja ostalih prihodkov, kaj se z njimi dogaja.
               Če pa že bo ostalo kaj denarja od tega povišanja RTV prispevka, <stage type="mag">(nadaljevanje)</stage> pa lahko okvirno povem, da zagotovo bomo tu
               pogledali kakšno je stanje pri manjšinskih programih, kaj se letos dogaja z
               invalidskimi projekti oziroma projekti za invalide, ki so tudi bili do neke mere
               okrnjeni oziroma se ne izvajajo v polni meri, da bomo pogledali kakšno je stanje z
               igranim programom. Kajti, Televizija Slovenija v letošnjem letu nima v planu
               predvajati niti eno svojo lastno igrano produkcijo, ker preprosto za to nima denarja.
               In pa seveda koliko so bili programi okrnjeni na področju kulture. Predvsem tu
               govorimo o tretjem programu na Radiu Slovenija in pa ostalih programih kulturno
               umetniškega uredništva. Toliko na kratko. Bomo pa seveda enote pozvali, da poročajo.
               Hkrati ko bodo zaprosile za dodatna sredstva, tudi o tem kakšne ukrepe so sprejeli na
               področju racionalizacije poslovanja, organizacije dela in vsega tistega o čemer smo
               se že pogovarjali in se tudi vedno pogovarjamo na sejah nadzornega sveta, pa tudi, če
               nam ne bi nadzorni svet tega nalagal, so ukrepi, ki jih izvajamo že tako ali tako
               sami, ker smo v to zaradi pomanjkanja denarja preprosto prisiljeni. Seveda pa, kot
               sem že omenil, ne govorim, da smo na optimumu, daleč od tega, sproti še odkrivamo
               tudi kakšno nepravilnost, tudi kakšno neracionalno potezo in seveda se trudimo, da to
               zmanjšujemo na minimum. </p>
               <p>Kljub vsem anonimkam, ki se pojavljajo, jaz osebno mislim, da dajati tako težo
               anonimkam, da se celo sklepi sprejemajo na podlagi anonimk, bodisi na nadzornem
               svetu, da ne govorim o Državnem zboru, da je to velika napaka. Anonimke morajo romati
               v koš praviloma. Seveda je anonimka treba prebrati, iz nje potegniti kakšen nauk,
               ugotoviti kje je kaj oprijemljivega morda, vendar načeloma so anonimke namenjene v
               koš za smeti. Moja vrata so bila vedno odprta. Sprejel sem kateregakoli od
               zaposlenih. Nikoli ni noben utrpel nobene posledice, tudi če je opozoril na kakšno
               nepravilnost. In sam sem zainteresiran, da smo na nepravilnosti opozorjeni, vendar to
               mora biti narejeno na civiliziran način. Tako da tisti, ki zadevo opazi opozori,
               lahko poda tudi podrobnosti. Konec koncev, ko dobiš anonimko ne moreš nikogar
               vprašati za kakršnokoli podrobnejšo informacijo, da bi ti kakšno stvar pojasnil, kar
               bi bilo potem seveda v pomoč za odpravljanje nepravilnosti. Zato je moje osebno
               mnenje, jaz sem dobim veliko anonimk. Sedaj vi veste za tri. Tri take, ki so prišle
               tudi v roke članom nadzornega sveta, za katere je bil najprej za prvo odrejena
               notranja revizija, za drugo celo zunanja revizija. Tako, da bomo tudi stroške v zvezi
               s tem imeli, po moji oceni, višje kot so nepravilnosti v anonimki. In sedaj za tretjo
               anonimko ne vem, kako bo obravnavana. Moje mnenje je, da je treba iz anonimk potrebno
               potegniti seveda koristne informacije, nato pa morajo romati v koš.</p>
            </sp>
            <sp xml:id="SDT6-OZK-redna-1-2013-05-28.sp43">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Sedaj imam prijavljenega gospoda Jerovška. Izvolite.</p>
            </sp>
            <sp xml:id="SDT6-OZK-redna-1-2013-05-28.sp44">

               <speaker>JOŽEF JEROVŠEK (PS SDS):</speaker>

               <p>Hvala lepa še enkrat. Najprej bi rekel, ker sem poprej od predsednice malo podukov
               poslušali, da pravzaprav sem zelo hvaležen, vesel, da je uvodoma povedala, da pripada
               tisti stranki, torej SD-ju, ki prispevke zvišuje. To so prispevki naročnikov in
               gledalcev. To moram pohvaliti, da je tako samokritična bila. Škoda da je ravno
               direktor odšel. Vendar potem v nadaljevanju pa je nekako razkrila kje
               ....<stage>/Nerazumljivo./</stage> je bila izjemno kritična pravzaprav do razprav v parlamentu, kot
               da ne bi bilo to nekaj normalnega. Jaz nisem zaznal pogroma na javni servis na
               pretekli seji Državnega zbora, ko smo proračunsko debato imeli oziroma te korekture
               in višanje tudi prispevka. Jaz mislim, da so poslanci zelo konstruktivno
               razpravljali. Čeprav ni direktorja tu, bi moral reči, bog varuj, če bi njega ocenili,
               ko je bil na Twiterju izjemno kritičen do opozicije, ampak meni je to všeč, je imel
               nekaj Twitov med samo razpravo <stage type="mag">(Nadaljevanje)</stage>
               ki so bili tako malo, ali ne malo, zelo kritični do opozicije. In bog varuj, da bi
               gospod direktor takšno kritičnost pokazal v času vlade Majde Potrata....</p>
            </sp>
            <sp xml:id="SDT6-OZK-redna-1-2013-05-28.sp45">

               <speaker>PREDSEDNICA MAG. MAJDA POTRATA:</speaker>

               <p>Nikoli nisem vodila Vlade...</p>
            </sp>
            <sp xml:id="SDT6-OZK-redna-1-2013-05-28.sp46">

               <speaker>JOŽEF JEROVŠEK (PS SDS):</speaker>

               <p>No, vaše koalicije. Moram pa reči, gospod direktor, opazil sem pa skozi današnjo
               razpravo, pa zadnjič na Twiterju, ko smo imeli mi razpravo, da ste do nadzornikov
               precej polemični, kar je v redu, ampak nekako vam gre malo gredo na živce. Tako
               nadzorni svet danes, ko ste ugotavljali česa ne bi smel razpravljati, kaj ne bi smel
               prebrati, kaj bi moral vreči v koš, kot zadnjič na račun opozicije na Twiterju.</p>
               <p>Ko ste že sami sedaj ponovno te anonimke omenili, kako morajo potovati v koš. Jaz se
               s tem lahko strinjam. Jaz svoje, tiste, ki pridejo k meni, gredo v koš. Ampak ne
               nazadnje je vaš ceh, novinarski, to populariziral. Mislim, da bi bilo naloga vodstva
               predvsem ali prizadevanje, da bo ...<stage>/nerazumljivo./</stage> faza, če grdo besedo rečem za
               anonimke, čim manj. Kajti, jaz to dobim in žal, vi ste rekli, da so večinoma zlagane
               anonimke. Očitno jih mora biti ogromno na račun dogajanja v RTV-ju. Jaz jih dosti ne
               poznam, ne vem če vse te tri poznam. Pri nekaterih se pa, žal, izkaže, da je dosti
               resnice naknadno. Če je nadzorni svet, po vašem mnenju, preveč kritičen, ja so pa to
               potem tudi neko sredstvo nadzora ali opozarjanja. To vse, očitno, gre včasih tudi
               kakšna pozitivna posledica od tega. Čeprav jaz smatram, da bi morali biti taka
               družba, da bi lahko notranje zaposleni javno opozorili na nepravilnosti.</p>
               <p>Jaz sem vas precej spraševal glede zaposlovanj. Niste mi direktno odgovoril, če je
               10% tega res, kar tu piše. Ampak domnevam, da, ker ni bilo zanikano, da to je res.
               Sedaj je bilo precej elaborirano, kako stalni honorarni sodelavci prehajajo v redno
               zaposlene, ker so ...<stage>/Nerazumljivo./</stage> obveznosti. Imam občutek, da se ne obnašate
               vedno racionalno, še posebej ob tem, če piše, da lahko nekateri imajo diskrecijsko
               pravico kakšni uredniki in drugi, malovodstveni delavci, da precej po svojem okusu
               zaposlujejo. Kajti, občutek imam, da notranje ne razporejate zaradi, samo ste rekli,
               da v prihodnjem letu ali v tem letu ne bo nobene lastne igrane oddaje, to se pravi,
               da zaradi vzroka, da ni sredstev, da tam notri v tistem uredništvu dejansko zeva
               dolgčas na nek način, bi takšne ljudi lahko tudi popolnili, pa zaposlili v drugih
               uredništvih začasno, seveda, v državni upravi je to možno celo. Ampak po drugi strani
               pa se mi zdi, da se nevedno racionalni obnašate, ko spet zasledim, to ni anonimka,
               sem preko Twiterja, pred časom, da je Jasna Kuljaj malo pojamrala, če tako po domače
               rečem, da se ji zdi, da bi že lahko prišla med redno zaposlene. Sedaj ne vem, jaz
               nisem na tekočem, ali je zaradi tega sankcijo doživela, da ne vodi več <stage type="mag">(nadaljevanje)</stage> tiste oddaje. Ampak seveda očitno
               se je ona preko neke študentske kot talent prebila v javnosti kot dobra voditeljica,
               prav gotovo. In če so potem v nekih drugih uredništvih, celo v takšnih, ko je za
               kulturno umetniški pa to kamor delno tudi to spada, čisto drugi ljudje takoj
               zaposljivi, seveda so ljudje lahko malo razočarani, hkrati ste pa neracionalni tudi
               zaradi tega, ker prej ko slej bo ta, ki se je neki dokazal, šel na neko drugo
               televizijo. Tudi iz tega stališča verjetno morate biti zainteresirani za kvaliteto,
               ker je to kak gledalec več, kot pa če so bolj začetniki ali pa netalentirani
               začetniki diletanti, ki se občasno tudi pojavljajo.</p>
               <p>Za konec bi še rekel to, da, ko ste ponazorili kako je med temi ločenimi bilancami in
               l...<stage>/nerazumljivo./</stage>.. razvojni sredstvi, jaz verjamem, da ...ločeno, samo je tisto iz
               teh sredstev delnic namenskost takšnih razvojnih sredstev pa je očitno in za
               programski svet in za nekatere sporna. Ali so vse stvari, ki so razglašene za
               razvojne projekte, res razvojni projekti? In imate na nek način srečo, da imate
               takšno rezervo o upravičenosti uporabe te rezerve za vse tisto kar uporabljate je pa
               očitno upravičeno, da so dileme tako na nadzornem svetu kot tudi za nas.</p>
               <p>In na koncu moram reči predsednici, da jaz smatram, da mi ne presegamo globo odbora,
               kar ste rekla, ne s to razpravo in parlament. Jaz se čudim takšni intervenciji
               predsednici, da hoče svoj odbor čim bolj omejiti, pa da govori kaj vse ne spada sem.
               Jaz mislim, da kar je v resorju v področju kulture ne bi smelo biti tabu, absolutno
               za parlament, to nikjer v nobeni državi ni. Saj mi v avtonomnost ne posegamo, samo,
               če pa opažamo neka neracionalna ali stvari, ki nekako niso v skladu z vsem tistim kar
               bi moralo biti,.. parlament in odbor pristojni za kulturo, kjer mediji spadajo,
               gotovo pristojen. Po vašem ne smeli razpravljati o tem kar je bila cenzura oziroma
               sankcije zoper novinarja v Mariboru. Ja, za božjo voljo, kdo bo naj to razpravlja,
               kdo? Samo vlada zase, ko se lik in delo predsednice vlade po dveh mesecih že mora
               obravnavati s tresočo roko. Jaz mislim, da če boste to preprečevali takšne razprave
               na odboru, potem smo šli zopet korak nazaj, potem neodvisnosti, pa svobode javne
               besede ne bo, ker jo boste ščitili....<stage>/nerazumljivo./</stage>...prakse. In gotovo ne na
               današnji seji, gotovo pa to spada na naš odbor. Hvala lepa.</p>
            </sp>
            <sp xml:id="SDT6-OZK-redna-1-2013-05-28.sp47">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Gospod Jerovšek, kot predsednici mi sicer ni dovoljeno komentirati vaše razprave,
               zato bom samo pojasnila drugim, da bodo slišali za kaj gre. Na Odbor za kulturo je
               naslovljena pobuda oziroma zahteva za nujno sejo Odbora za kulturo, točka je
               omejevanje svobode medijev in zraven je potem navedeno, da gre za ta konkretni
               primer, ki se je dogodil na televiziji v okviru poročanja. V nadaljevanju so
               časopisni članki in predlagani sklepi. In na pisce zahteve sem naslovila dopis, v
               katerem jim pojasnjujem, da je<stage type="mag">(nadaljevanje)</stage>
               omejevanje medijske svobode za demokratično družbo nesprejemljivo, da pa je gradivo
               in obrazložitev omejena samo na nek konkreten primer, zato jih prosim, da dopolnijo
               svojo zahtevo z gradivom, ki bo omogočilo kakovostno poglobljeno razpravo o
               omejevanju medijske svobode. To je moj odgovor. In še enkrat povem omejevanje
               medijske svobode je nesprejemljivo. Ne more pa biti Odbor za kulturo prostor soočanja
               in zasliševanja, tako je bilo namreč mišljeno, da bi morali na odboru soočiti
               urednico in novinarja. To naloga parlamentarnega odbora ni. In še enkrat vam citiram,
               gospod Jerovšek, v 2. členu Zakona o radioteleviziji Slovenija piše: ustanovitelj
               javnega zavoda Radiotelevizija Slovenija je Republika Slovenija. Dolžnost
               ustanovitelja je zagotoviti institucionalno avtonomijo in uredniško neodvisnost RTV
               Slovenija in zagotoviti primerno financiranja za izvajanje javne službe. To si prosim
               preberite, dopis imate v vaši poslanski skupini. Jaz pričakujem, da bo poslanska
               skupina zbrala gradivo, ki bo takšno razpravo na našem odboru omogočila in takoj, ko
               bomo dobila gradivo bom sklicala nujno sejo, ampak gradivo ne more biti članek iz
               Slovenskih novic in ne more na odboru potekati izmenjava mnenj. To ni preiskovalna
               komisija, to je odbor, ki se mora o pomembnih vprašanjih povezanih z mediji soočati,
               ampak ni na nas, da mi posegamo v odločitve institucije, ki se ji reče RTV Slovenija.
               Lahko oblikujemo mnenje na načelni ravni konkretnega primera pa ne moremo
               razreševati. Zdaj, vi lahko govorite karkoli hočete v zvezi s tem in tudi
               preoblikujete dejstva in se tako kot običajno zatekate v ampak konfabuliranje, ampak
               še enkrat povem z ZIPRO-m smo samo vrnili RTV prispevek na višino, ki je bil pred tem
               in mene prav zanima ali je bil gospod Klun takrat, ko je nadzorni odbor podprl
               prizadevanja vodstva RTV za ohranitev prispevka na tisti višini na kakršni je znova,
               ali je takrat gospod Klun ta predlog sklepa nadzornega sveta podprl ali ne, samo to
               me zanima in v tem kontekstu sem o tem govorila, ker je nadzorni svet takrat podprl
               predlagani amandma. O vsem drugem se bodo pa volivci na volitvah odločali.</p>
               <p>Ne morete imeti replike na repliko. ...<stage>/oglašanje iz klopi./</stage>.. ni komentar sem
               rekla...<stage>/oglašanje iz klopi./</stage>.. Gospod Jerovšek, ne dajem vam besede. Besedo dajem
               gospe Polonci Komar. Vas bom pa zapisala za razpravo.</p>
            </sp>
            <sp xml:id="SDT6-OZK-redna-1-2013-05-28.sp48">

               <speaker>POLONCA KOMAR (PS DL):</speaker>

               <p>Hvala lepa za besedo. Prej je predsednik nadzornega sveta načel tudi temo tematskih
               kanalov oziroma nepravilnosti pri razprorejanju denarja za tematske kanale. Mene bi
               pa le zanimalo v kakšni fazi je zdaj ta projekt, ki se vleče že leta in kako nadzorni
               svet ocenjuje učinke tega projekta tematskih kanalov in krati tudi morda TV
               laboratorija. Če lahko kakšno besedo o tem rečemo. Hvala.</p>
            </sp>
            <sp xml:id="SDT6-OZK-redna-1-2013-05-28.sp49">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Besedo dajem gospodu mag. Andreju Vizjaku. Izvolite.</p>
            </sp>
            <sp xml:id="SDT6-OZK-redna-1-2013-05-28.sp50">

               <speaker>MAG. ANDREJ VIZJAK (PS SDS):</speaker>

               <p>Hvala lepa.</p>
               <p>No, očitno se ne bova midva mogla otresti te mantre glede poročila nadzornega sveta.
               Namreč pravna podlaga za to današnjo točko je 27. oziroma tretji odstavek 27. člena
               Zakona o RTV-ju, ko pravi, da nadzorni svet pisno obvešča, potem so pa našteti
               programski svet in tako naprej, med drugim tudi Državni zbor o svojih ugotovitvah.
               Nikjer ne piše, da to letno poroča, da to dela v okviru letnih poročil, <stage type="mag">(Nadaljevanje)</stage> temveč poroča o svojih
               ugotovitvah. Zato je nadzorni svet svoboden in prav je temu tako, da obvešča po
               frekvencah, za katere sam oceni, da je prav, da jih odloča in za obdobje za katerega
               sam oceni, da je prav, da ga obvešča. Stalno polemizirate s tem januarjem. Jaz zelo
               razumem, zakaj je v to poročilo, ki ga danes obravnavamo, vključen tudi januar 2013.
               Zaradi tega, ker smo imeli revizijo nad delom poslovanja RTV, na to revizijo je bilo
               oddano odzivno poročilo RTV in na to odzivno poročilo je bilo oddano porevizijsko
               poročilo Računskega sodišča, ki je bilo februarja. Skratka, zelo pomembno je kakšno
               je bilo odzivno poročilo na računsko sodišče, kajti porevizijsko poročilo pravi, da
               so popravljalni ukrepi v določeni meri samo delno zadovoljivi in je naložilo RTV in
               tudi komisija za nadzor javnih financ v določenem času sanacijo teh ukrepov in tudi
               poročanje o tej sanaciji parlamentov. Torej želim povedati, da je prav, da nas je
               nadzorni svet seznanil tudi s tem relativno zaključenim projektom, kajti revizija
               računskega sodišča se ne konča z revizijskim poročilom, temveč s po revizijskim
               poročilom, če so seveda zahtevali popravljalni ukrepi in to je segalo v februar tega
               leta. In to bi bilo dobro, da predsednica enkrat dojame, zakaj je ta januar tako
               pomemben, ker so znotraj tega januarja obravnavali tudi popravljalne ukrepe oziroma
               odziv vodstva RTV na ugotovitve Računskega sodišča. Vedite, da so lahko v
               porevizijskem poročilu tudi takšni ukrepi Računskega sodišča kot je razrešitev
               odgovornih oseb. To smo že bili deležni v tem parlamentu, ko so nekateri ministri
               bili na tapeti, ker se je Računsko sodišče do popravljalnih ukrepov opredelilo kot da
               so nezadovoljivi in posledično zahtevalo razrešitev oziroma začetek postopka
               razrešitve. Torej res ne razumem od kod to mantro vlečete, da mora biti to neko letno
               poročilo, kajti on poroča o ugotovitvah in zelo razumem, da je zbral januar zaradi
               tega specifičnega dogodka kot je revizija, ki je bila enkratni dogodek.</p>
               <p>Zdaj, jaz bi se zavzel tudi na tem odboru, kot na še kakšnem drugem, na primer,
               Komisija za nadzor javnih financ, da bi veljalo neko zlato fiskalno pravilo tudi iz
               RTV. To ni država v državi, ki živi izolirano od dogodkov zunanjega sveta, in da
               prilagaja svoje odhodke k prihodkom in ni takrat, ko pač ni nekih prihodkov, na
               primer oglaševalnih, ki jih ni tudi zaradi stanja v gospodarstvu, da se enostavno
               pojamra in tukaj pravzaprav tudi razumem predsednika nadzornega sveta, da je
               solidaren z družbo, kajti on je dolžen delati v korist te družbe in on vidi lahko
               ožje to reč, kajti on gleda RTV kot takšen, ne gleda finančne probleme te države
               širše in zato je čisto logično, da zastopa stališče po katerem se podpirajo predlogi,
               ki zagotavljajo več prilivov temu zavodu. To je povsem legitimno stališče organa ali
               predsednika organa tega zavoda. Sedaj pa je povsem drugače, kako gledamo na to drugi,
               ki seveda imamo nekoliko širši vpogled v javne finance v tej državi in ko
               ugotavljamo, da večino težav z javnimi financami že tako ali tako prevračamo na pleča
               davkoplačevalcev in zato pravimo, da dodatni posegi v denarnice davkoplačevalcev
               pridejo v poštev samo takrat, ko so postrgane vse notranje rezerve in to je po mojem
               bistvo vsega tega in verjamem, da si nadzorni svet in tudi vodstvo RTV prizadeva k
               temu in sleherni dvig RTV prispevka samo destimulira te ukrepe, ker niso potrebni, če
               se da z drugimi viri zapolniti to luknjo. To je logično, to je povsem normalno, da
               nekomu, ki bi moral varčevati, če daš dodaten denar, potem ga na nek način odvračaš
               od učinkovitega dela. In to sem sedaj pri tej zadnji stvari, ki jo želim povedati, to
               je o tej kadrovski politiki. Poglejte, sedaj če prav razumem, to sedanjo Vlado, želi
               minus 1% na leto doseči v javnem sektorju. Jaz sicer mislim, da je to, kako bi rekel,
               zelo zelo neambiciozen cilj.<stage type="mag">(Nadaljevanje)</stage>
               Ampak RTV, pa vidim, da niti tega ne, ona pa ohranja - ja, tako vas je bilo razumeti,
               da ohranjate število zaposlenih. Vi res imate to specifiko, imate specifiko, da imate
               honorarce kot, kako bi rekel, zlorabo tega, da imate manj zaposlenih, ker preko
               honorarcev verjetno sami ugotavljate, da je to zloraba, kajti če bi ti šli tožit, bi
               verjetno iztožili delovno razmerje ali pa velika večina njih. Kar pomeni, da so zdaj
               zaposleni na te vrste del bolj ali manj vprašljivo zakonito. Verjetno gre za stalne
               sodelavce, ki so po neki inovativni obliki, v bolj fleksibilni obliki angažirani.
               Torej, opažam, da gre v tem primeru za odstop od te prakse, ki jo napoveduje Vlada za
               cel javni sektor. RTV, hočeš nočeš, je del javnega sektorja in se mi zdi, da bi
               moralo za njo veljati enaka pravila, kot veljajo za vse v javnem sektorju - minus 1%
               na leto. Zanima me, ali to res velja tudi za vas ali ne, in zakaj ne, ker ste rekli,
               da ne velja, ker ste dosegli drugačen dogovor.</p>
            </sp>
            <sp xml:id="SDT6-OZK-redna-1-2013-05-28.sp51">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod Vizjak, repliciram vam. Zdaj o tej mantri govorite in o 27. členu.
               Pa si poglejte drugo alinejo, ki pravi, da nadzorni svet sprejema finančni načrt in
               letno poročilo javnega zavoda. ...<stage>/Oglašanje v ozadju./</stage>... To je to. To je to! Jaz ne
               vem, katero letno poročilo je nadzorni svet sprejel, ampak ko nam je poslal dokument,
               je napisal: "V skladu s 27. členom Zakona o RTV," v skladu s 27. členom, "Nadzorni
               svet javnega zavoda Radiotelevizije Slovenija oddaja poročilo o delovanju v letu
               2012." To piše na prvi strani. ...<stage>/Oglašanje v ozadju./</stage>... O tem, kar mora nadzorni
               svet oddati, kajti na koncu v zadnjem odstavku piše, da o tem pisno poroča Državnemu
               zboru. Do zdaj nobeno poročilo nadzornega sveta ni prekoračilo letne omejitve, in tu
               je zdaj vprašanje, zakaj. Če bi pa vaša teza veljala, gospod Vizjak, da je tako zelo
               pomembno potem poročilo Računskega sodišča o popravljalnih ukrepih, potem bi pa moral
               gospod Klun poleg januarja zraven napisati še februar, ker bi vas tisto zanimalo,
               kajne, ste rekli, da v takem odzivu je potem navadno tudi tisto, kar zadeva
               razrešitev. Tako da vaše teze ne držijo. Meni je zelo žal, da se morava nenehno
               pričkati o tem, ampak vi niste bili nikoli član Odbora za izobraževanje, znanost,
               kulturo, šport in mladino ali česa drugega in ne veste, da so bila letna poročila
               nadzornega sveta vedno vezana na koledarsko leto. In ta nadzorni svet, ki vstopa v
               čevlje poprejšnje kadrovske zasedbe, ima mandat do konca in je vprašljivo, zakaj
               sredi mandata vpeljuje novo prakso. Gre preprosto za nekatera očitna politična
               dejanja. Prejšnji nadzorni svet je bil iz političnih razlogov razrešen, kako je bil
               ta imenovan, je druga zgodba, po moje ravno tako politično. In zato vas razumem, da
               ste zdaj v veliki stiski, ko morate dokazovati nedokazljivo.</p>
               <p>Izvolite, gospod Vizjak, postopkovno.</p>
            </sp>
            <sp xml:id="SDT6-OZK-redna-1-2013-05-28.sp52">

               <speaker>MAG. ANDREJ VIZJAK (PS SDS):</speaker>

               <p>Postopkovno predlagam, spoštovana predsednica, da se daste poučiti o točki, ki jo
               danes obravnavamo. Mi danes ne obravnavamo finančnega in letnega poročila javnega
               zavoda, o katerem govori druga alineja tega 27. člena, mi tega danes ne obravnavamo.
               Kajti finančni načrt in to letno poročilo pripravi zavod in ga verjetno obravnava
               nadzorni svet in o tem ne obvešča parlamenta; tu imate pač vi interne procedure, v
               katere se mi ne spuščamo. Pravna podlaga za to današnjo točko je tretji odstavek tega
               člena, ki govori, da nadzorni svet pisno obvešča, in so našteti, med drugimi tudi
               Državni zbor,<stage type="mag">(Nadaljevanje)</stage> o svojih
               ugotovitvah, pa še nekatere druge manj pomembne stvari. In o tej točki govorimo. In
               vas prosim, da se daste poučiti postopkovno, kaj sploh danes vodite, katero točko,
               ali drugo alinejo prvega odstavka ali tretji odstavek. To je moj postopkovni predlog.
               Tako da bi bilo zelo dobro, da si to najprej razčistite, preden sploh nadaljujemo,
               ker vi očitno mislite, da mi danes obravnavamo finančni načrt in letno poročilo
               delovanja zavoda.</p>
            </sp>
            <sp xml:id="SDT6-OZK-redna-1-2013-05-28.sp53">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod Vizjak, sem prebrala nekajkrat, da obravnavamo poročilo nadzornega
               sveta, ki je letno poročilo nadzornega sveta - letno poročilo nadzornega sveta. Piše
               v dopisu, ki ga imate, in bi vam jaz postopkovno vrnila in vas prosila, poglejte,
               tule na prvi strani si poglejte, kaj je gospod Klun podpisal in kaj je tudi rekel: "V
               kolikor bo ob obravnavi poročila izkazana potreba po dodatni razjasnitvi določenih
               vprašanj, predlagam, da se obrnete neposredno na nadzorni svet, ki vam bo z veseljem
               ustregel." Še enkrat povem, v prvem odstavku piše: "V skladu s 27. členom Zakona o
               RTV," v skladu s 27. členom! "Nadzorni svet javnega zavoda Radiotelevizije oddaja
               poročilo o delovanju v letu 2012." Tisto, česar vi nočete razumeti, pa se dajte vi
               poučiti, kaj je leto in kaj je delovanje v letu 2012. In vas vljudno prosim, ne
               bodite pokroviteljski in cinični, skupaj še s kom drugim v tej dvorani, in ne
               mislite, da ste samo vi pojedli vso učenost tega sveta.</p>
               <p>Izvolite, na tej strani sem videla željo po odgovoru.</p>
            </sp>
            <sp xml:id="SDT6-OZK-redna-1-2013-05-28.sp54">

               <speaker>MIHA KLUN:</speaker>

               <p>Hvala lepa.</p>
               <p>Glejte, z vsem spoštovanjem, ampak tudi načeloma težko razumem sicer vse te razprave.
               Mislim, ne razumem, v čem je sploh problem, kaj je sploh problem v tem, da je dal
               nadzorni svet januar 2013. Ne nazadnje se je tudi cela današnja razprava nanašala
               tudi na tekoče zadeve. Torej, še enkrat ponavljam, nadzorni svet se je odločil, v
               okviru svojih pooblastil, v okviru svojih dolžnosti do Državnega zbora, da poda
               poročilo o svojem delu in ugotovitvah. Odločil se je, da bo dal tudi januar, lahko da
               se bo odločil, da bo dal tudi kakšno vmesno poročilo, tako kot sem že omenil. Za
               pojasnilo. Mi nismo oddajali - to poročilo, ki ga imate danes pred seboj, ni letno
               poročilo javnega zavoda, ki ga sprejema nadzorni svet v skladu s svojimi
               pristojnostmi in pooblastili. Gre za poročilo o ugotovitvah nadzornega sveta. Gre za
               poročilo o ugotovitvah, do katerih je nadzorni svet prišel pri svojem delovanju.
               Letno poročilo izdela in predlaga vodstvo vsakega javnega zavoda ali pa gospodarske
               družbe in ki ga potem sprejema nadzorni svet. Vendar v tem poročilu ne gre za to
               letno poročilo, ampak gre za poročilo o delovanju nadzornega sveta. Tudi, kot sem
               seznanjen, ni to leto prvo leto, ko se je to zgodilo. Povedano mi je bilo, nisem
               preverjal, ampak lahko pa preverimo, da je bilo tudi v lanskem letu na pobudo
               pristojnega odbora sklenjeno, da se dodatno dopolni poročilo nadzornega sveta v
               prejšnji sestavi z januarjem 2012. Razlog, zakaj je bila zahtevana dopolnitev
               poročila za leto 2011 tudi z januarjem 2012, je bil v tem, ker je bil januarja 2012
               sprejet statut. Ker je bil v tem statutu med drugim reorganiziran tudi MMC in ker je
               ta reorganizacija dvignila veliko prahu, je ta odbor oziroma njegov predhodnik
               izrecno zahteval, da se tisto poročilo dopolni. Torej, jaz čutim dolžnost nadzornega
               sveta, da poroča o svojem delu, in zato težko razumem problem v tem, da smo poročali
               nekaj več, kakor je bilo to običajno. Mislim, da je to koristno in pravilno, da smo
               pač poročali o tistem, kar smo ocenili, da je pomembno. Če ocenjujete, da pač ni vse
               pomembno, boste lahko opravili ustrezno selekcijo, ampak nadzorni svet je tako
               ocenil.</p>
               <p>Kar se tiče političnosti sestave in političnosti odločitev, <stage type="mag">(nadaljevanje)</stage> nadzorni svet je političen toliko kolikor ga
               imenuje politika. Pet članov nadzornega sveta imenuje Državni zbor, ki je političen
               organ. Štiri člane nadzornega sveta imenuje Vlada, ki je političen organ. Tisto, kar
               tukaj lahko zagotovim in kar, bom rekel, z velikim veseljem povem, da kljub temu, da
               je nadzorni svet zelo pisano sestavljen iz različnih predlagateljev, različnih
               političnih strank praviloma v zadnjem obdobju v tej sestavi sprejema svoje odločitve
               soglasno. Torej, gre za izredno kvalitetne člane, gre za izredno delovne člane,
               izredno vestne člane, ki ne odločamo politično. Odločamo v skladu s tistim, kar imamo
               na mizi in kar čutimo, da je prav, da povemo. Torej, imenovani smo s strani
               političnih organov, delovanje nadzornega sveta ni politično. Jaz se ne spomnim in
               trdim, da ni prihajalo v tem času še do niti enega preglasovanja. Vedno so bile
               odločitve soglasno. V najslabšem primeru se je kakšen član vzdržal. Toliko o tem.</p>
               <p>Kar pa se tiče odgovora na vprašanje tematskega kanala. Tematski kanal je bil že v
               samem postopku sprejemanja lahko sporen oziroma če bom milejši, nesrečno zastavljen,
               ker je odstopal od prakse po kateri so morali biti razvojni projekti konkretizirani.
               Mi smo s tematskim kanalom oziroma programom, kot se je kasneje imenoval, sprva je
               bil to dejansko projekt tematski kanal, ker se je predvidevala sprememba zakona, ki
               bi tudi dejala zakonsko podlago temu kanalu. Ker pa te zakonske podlage ni bilo se je
               pa ta razvojni projekt preimenoval v program in znotraj tega ni bil konkretiziran po
               posameznih projektih, kar je bil odstop od tega, kar bi moralo biti in kar bo
               nadzorni svet, ko sem govoril o delovnem osnutku meril, tudi verjetno v nadaljevanju
               vključil zahtevo, da gre za konkretne projekte.</p>
               <p>Iz tega razloga, ker v naprej projekti niso bili jasno definirani, se je nadzorni
               svet v letošnjem letu soočil z ugotovitvijo, da je bil del teh projektov, ki so bili
               znotraj tematskega kanala izvedeni, izveden v nasprotju z merili. Šlo je za približno
               200.000 evrov, kolikor je bilo nabavljenih filmov iz tuje produkcije, kar pa merila
               za odobritev razvojnih sredstev ne dopuščajo. V tem delu je nadzorni svet sprejel
               sklep, s katerim je zavezal vodstvo, da predloži načrt vrnitve teh sredstev v
               razvojni sklad, o čemer sem tudi že govoril.</p>
               <p>V drugem delu, ko je šlo za lastno, za slovensko produkcijo, pa je nadzorni svet
               zaprosil programski svet za mnenje o razvojnosti komponent, torej o razvojnih
               komponentah posameznih projektov znotraj tematskega programa. In, kakor sem
               seznanjen, je programski svet včeraj za tri od teh projektov že nekako, sedaj ne vem
               ali so sprejeli sklep, ampak kakor je bilo razumeti razpravo, že izrazil dvom v to,
               da so bila ta sredstva dejansko namenjena za razvojne projekte. V kolikor bo
               programski svet ali v kolikor tudi je programski svet v tem segmentu takšno odločitev
               sprejel bo pač nadzorni svet potem tudi skladno s tem sprejel dodatne ukrepe.</p>
            </sp>
            <sp xml:id="SDT6-OZK-redna-1-2013-05-28.sp55">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod Klun. Sedajle bom pojasnila. Ker sem bila poučena, postopkovno mi
               je bilo naloženo naj si pregledam, preberem, da bom vedela o čem govorim. Torej,
               povedala sem že, da je poročilo nadzornega sveta zvezano s 27. členom zakona o RTV.
               Državni zbor se o poslovanju o delovanju RTV-ja ne seznanja neposredno s tistim, o
               čemer je gospod Vizjak govoril. Ampak je njegov medij nadzorni svet, ker je edino
               nadzornemu svetu naloženo, da nadzorni svet o tem sprejetem finančnem <stage type="mag">(nadaljevanje)</stage> načrtu in letnem poročilu javnega
               zavoda pisno obvešča vse te, ki ste jih našteli, o svojih ugotovitvah. To govori 27.
               člen. Gospod predsednik nadzornega sveta pa ve, da ima nadzorni svet tudi poslovnik.
               V 9. členu poslovnika nadzornega sveta piše: Nadzorni svet ob zaključku poslovnega
               leta sprejme poročilo o svojem delu v tekočem letu in ga predloži Državnemu zboru,
               Vladi in predsednikom reprezentativnih sindikatov. 9. člen poslovnika govori o
               poslovnem letu in o tem kaj mora nadzorni svet predložiti Državnemu zboru.</p>
               <p>Sedaj pa tisto, kar ste gospod predsednik govorili o nekem drugem poročilu iz leta
               2011, imam tukaj poročilo nadzornega sveta, o delovanju v letu 2001 obsega dogajanje
               od januarja do decembra. Res pa je bilo na seji odbora sprejeto posebno določilo ali
               naloga, da se mora dopolniti tudi poročilo z MMC-jem. Ampak to je bila izrecna
               zahteva delovnega telesa. Jaz vam sedaj ne mislim več pojasnjevati. Mislim, da kdor
               razume razume kaj je letno poročilo in kakšna je funkcija nadzornega sveta. Tudi to
               veste, smo se o tem pogovarjali. Mene ste celo Zakonodajno-pravni službi tožili v
               Poslanski skupini SDS, da zahtevam od vas oziroma odbor nekaj, česar ne bi smel
               dobiti. To, kar je Državni zbor smel dobiti od nadzornega sveta je s sklepom, ki smo
               ga zadnjič naložili, dobil. Upam pa, da smo sedaj razčistili kaj obsega letno
               poročilo. Hvala.</p>
               <p>Sedaj pa dajem besedo še gospodu Jerovšku. ...<stage>/oglašanje iz klopi./</stage> Izvolite.</p>
            </sp>
            <sp xml:id="SDT6-OZK-redna-1-2013-05-28.sp56">

               <speaker>MAG. ANDREJ VIZJAK (PS SDS):</speaker>

               <p>Prosim, samo eno stvar mi povejte, in preberite prosim, ne povejte. Kje v zakonu o
               RTV-ju v katerem členu katera točna alineja govori o letnem poročilu nadzornega
               sveta? Jaz tega termina ne poznam, ga ni v zakonu. In mi, prosim, povejte, večkrat
               ponavljate letno poročilo nadzornega sveta, jaz tega letnega poročila nadzornega
               sveta ne poznam, nima nobene pravne podlage. Vi ga pa stalno omenjate. Kje stoji
               besedna zveza "letno poročilo nadzornega sveta"?</p>
            </sp>
            <sp xml:id="SDT6-OZK-redna-1-2013-05-28.sp57">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospod Vizjak. Vam odgovarjam, naslova Letno poročilo si nisem izmislila
               jaz. Letno poročilo nadzornega sveta smo dobili s podpisom predsednika nadzornega
               sveta, prejšnjega. Jaz sem vam pa prebrala poslovnik nadzornega sveta. To je akt,
               resda interne narave, poročilo o delu. Nadzorni svet ob zaključku poslovnega leta, ob
               zaključku poslovnega leta sprejme poročilo o svojem delu o tekočem delu in ga
               predloži Državnemu zboru, Vladi in predsednikom reprezentativnih sindikatov. Jaz si
               nisem izmislila naslova "letno poročilo"....<stage>/Oglašanje iz klopi./</stage> Ampak to je edini
               pravni akt, pa če se nehate oglašati ko nimate besede, lepo prosim, ker bo težava z
               magnetogramom. Lepo prosim, da razumete, da v 9. členu resda piše samo "poročilo o
               delu". Da piše tam, je to gospod Klun podpisal, da je to letno poročilo. Si nisem jaz
               izmislila. Točka dnevnega reda je bila tako predlagana in si prosim skušajte to
               razložiti kakor si želite. Hvala.</p>
               <p>Gospod Jerovšek.</p>
            </sp>
            <sp xml:id="SDT6-OZK-redna-1-2013-05-28.sp58">

               <speaker>JOŽEF JEROVŠEK (PS SDS):</speaker>

               <p>Hvala lepa. Vaše izvajanje, ko ste rekli, da je samo pojasnilo, to je razprava bila,
               ampak sem potrpežljivo počakal. Ampak vendar je treba dati pojasnilo, zato ker ste,
               sploh ne vem zakaj ste samovoljno v današnjo razpravo uvedli navajanje o zahtevi za
               nujno sejo Odbora za kulturo s strani naše stranke, da ste lahko zavajali javnost. V
               tej vaši ideološki gorečnosti ste šli tako daleč, da ste govorili, da na podlagi
               tistega <stage type="mag">(Nadaljevanje)</stage> gonila bi to
               onemogočalo kakovostno razpravo poslancev. In da smo mi zahtevali izmenjavo mnenj.
               Tam smo navedli koga vabiti, se naj vabi, tako kot se vedno. Ampak, da si dovolite
               reči, žaliti poslance, da ne bi omogočalo kakovostne razprave. Prej ste kolegu
               Vizjaku rekli, da ni pojedel vsega znanja sveta. Jaz se s tem strinjam, ampak vi ste
               ga pa očitno premalo, da bi lahko sodili, da v naprej, da poslanci ne bodo kakovostno
               razpravljali. Mislim, nezaslišano, diskreditacija poslancev. In navedli ste tudi en
               prazen argument, zakaj ste zavrnili. Zavlačujete, seveda. Zavlačujete, ker veste, da
               je praksa, da iz Vlade kličejo na RTV, da morajo ukrepati, da Ksenija Petrovčič kliče
               v Maribor, področni urednici, da mora ukrepati, drugače bo sama ukrepala, da je to
               nekaj nezaslišanega, da se na tak način brani lik in delo predsednice Vlade. Zdaj pa,
               ko še hočete več primerjalnega gradiva imeti, pa izkoriščam to, da kar direktorju RTV
               rečem, da naj vam pošljejo magnetogram izpred par let, dopisnika iz Washingtona,
               Mateja Šulca, ki je poročal takrat o nekih predčasnih ameriških volitvah in se je
               pojavil nek novi kandidat, če me ne spomin ne vara in je rekel, to pa je podoben
               politični norec in omenil nekega opozicijskega politika s podlimi psovkami, pa ne
               vem, če niste takrat, celo ni bila predsednica odbora za kulturo tudi, mogoče je
               sovpadalo. Takrat je bilo to vse v redu. Takrat pa je bilo vse v redu. Pa to bi sama
               morala vedeti, zdaj pa zahtevate ne vem kaj pismeno, neke primerjalne dokumente pa ne
               vem kaj. In jaz vas prosim, da pri takih dvojih merilih ne vztrajate, in da jih ne
               zahtevate in z dvojnimi merili se ne ločujete tega odbora, kajti to je ne nazadnje
               Odbor za kulturo in je treba imeti visoka merila, ne pa pavšalnih in
               pristranskih...</p>
            </sp>
            <sp xml:id="SDT6-OZK-redna-1-2013-05-28.sp59">

               <speaker>PREDSEDNICA MAG. MAJDA POTRATA:</speaker>

               <p>Visoka merila so potrebna.</p>
            </sp>
            <sp xml:id="SDT6-OZK-redna-1-2013-05-28.sp60">

               <speaker>JOŽEF JEROVŠEK (PS SDS):</speaker>

               <p>...danes ste pa reprezentirala, da so <stage>/nerazumljivo/</stage> ena merila prava merila in
               ideološka merila prava merila. Tako da, ravno zaradi tega smo tukaj, da to
               preprečujemo, ne pa, da poglabljate te zadeve in zaradi tega tudi direktor tukaj
               sedi, da stvari, ki slabo vplivajo na razvoj RTV, ne nazadnje, če je takšno zavajanje
               prisotno in posegi v medijsko svobodo, to ne omogoča oziroma ne potrebuje novih
               gledalcev in slabša ekonomski položaj, posledično.</p>
            </sp>
            <sp xml:id="SDT6-OZK-redna-1-2013-05-28.sp61">

               <speaker>PREDSEDNICA MAG. MAJDA POTRATA:</speaker>

               <p>Vi ste tako zveza, vi pritegujete gledalce.</p>
            </sp>
            <sp xml:id="SDT6-OZK-redna-1-2013-05-28.sp62">

               <speaker>JOŽEF JEROVŠEK (PS SDS):</speaker>

               <p>Ja, ja no, saj vi imate spet dvojna merila. Vi lahko vpadate v besedo, drugim pa...
               Seveda, jaz nisem bil nikoli proti medklicem v parlamentu, nikoli, samo ne očitam pa
               drugim tisto kar sam smatram, da je dovoljeno. Torej, jaz vas, gospa predsednica
               prosim, danes verjetno vodite drugo sejo, da nepristransko vodite ta odbor, s tem, da
               ste uvedli v današnjo razpravo in peglali opozicijo, da ni zadostne argumentacije za
               sklic izredne seje, navedla, je nezaslišano. Sama bi jo morala sklicati ob tem kar se
               je zgodilo. Sama. Zdaj pa zavlačujete, da bo časovna odmaknjenost večja, pa da bo
               greh nekoliko manjši. Torej, prosim, da vodite seje tako kot je potrebno. Hvala.</p>
            </sp>
            <sp xml:id="SDT6-OZK-redna-1-2013-05-28.sp63">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod Jerovšek. Sejo vodim v skladu s Poslovnikom, je pa to prvo
               nadaljevanje prve seje. To ni druga seja. Za gradivo pri zahtevi za sklic nujne seje
               pa mora poskrbeti tisti, ki je sklic nujne seje zahteval in to vi dovolj dobro veste.
               Če pa hočete še kakšne druge stvari izvedeti, potem jih pa preverjajte na ustreznih
               mestih.</p>
               <p>Izvolite, gospod Jožef Kavtičnik. <stage type="mag"/>
               </p>
            </sp>
            <sp xml:id="SDT6-OZK-redna-1-2013-05-28.sp64">

               <speaker>JOŽEF KAVTIČNIK (PS PS):</speaker>

               <p>Hvala lepa, predsednica.</p>
               <p>Sam sem želel prebrati o čem bomo danes oziroma o čem moramo danes razpravljati in
               začetek je bil izredno dober. Piše: 1. nadaljevanje 1. seje Odbora za kulturo, ki bo
               v torek 28. 5. in to je to. Dnevni red: Poročilo o delovanju nadzornega sveta RTV
               Slovenije v letu 2012 in januar 2013. In prosim, predlagam, kolegi, da se držimo tega
               dnevnega reda in da govorimo o poročilu nadzornega sveta. In začeli smo zelo dobro,
               potem pa se je to začelo širiti in tako naprej. Tako, predsednica, predlagam, da
               resnično govorimo o poročilu, ki ga nadzorni svet podal oziroma predstavil tukaj na
               tej seji.</p>
               <p>Hvala.</p>
            </sp>
            <sp xml:id="SDT6-OZK-redna-1-2013-05-28.sp65">

               <speaker>PREDSEDNICA MAG. MAJDA POTRATA:</speaker>

               <p>Hvala.</p>
               <p>Soglašam z vašim postopkovnim predlogom, ker gre zdaj več ali manj za obračunavanje z
               načinom vodenja seja, sem pripravila tudi tri predloge sklepov. Vam jih bodo
               razdelili, s tem da pri prvem predlogu predlagam eno korekcijo in prosim, da to
               razumete, bolj jasno bi to bilo potem. Bi pa samo nekaj pojasnila. Če je poročilo za
               leto, potem je lahko to v slovenskem jeziku preoblikovano v letno poročilo. Tako, da
               ne bi imeli slučajno težav še s tem kar naprej. Toliko, da to pojasnim.</p>
               <p>Torej tako, poučili so me, da se po novem o seznanitvenem sklepu več ne glasuje. Mi
               se danes že nekaj ur ukvarjamo s poročilom nadzornega sveta in menim, da smo se
               seznanili z njim. Zato tega sklepa ne bom niti predlagala, niti ne bomo o njem
               glasovali, ampak samo ugotavljam, to je ugotovitveni sklep, ugotavljam, da smo se s
               to točko dnevnega reda seznanili.</p>
               <p>Zdaj pa prvi sklep: Odbor za kulturo predlaga nadzornemu svetu RTV Slovenija, da na
               podlagi določil zakona o Radioteleviziji Slovenija, zdaj pa pride novo besedilo, v
               prihodnje v rednih letnih poročilih o svojih ugotovitvah obvešča Državni zbor pisno
               in na pregled način. Pisno je tako ali tako že z zakonom predpisano, ampak tisto, kar
               je dodano, pregleden način, je posledica tega, da smo mi zdaj morali posebej s
               sklepom prositi za dopolnitev poročila. Da pojasnim zakaj mislimo tak.</p>
               <p>Drugi sklep: Odbor za kulturo predlaga nadzornemu svetu RTV Slovenija, da seznani
               odbor o ukrepih za odpravo nepravilnosti, ki jih je ugotovilo Računsko sodišče v
               zvezi s poslovanjem v letih 2009 in 2010. Poročilo naj posreduje odboru v 30.
               dneh.</p>
               <p>In tretji sklep: Odbor za kulturo predlaga nadzornemu svetu RTV Slovenija, da odboru
               v roku treh mesecev dostavi dokumente o pravilnosti vrednotenja delnic Eutelsat v
               bilancah RTV. Ta sklep je pravzaprav samo ponovitev tistega, kar je tudi bilo
               zahtevano v Komisiji za nadzor javnih financ. To je pisno poročilo in se bomo o tem
               potem odločali. Tu so pred vami trije predlogi sklepov, ki jih dajem v razpravo pred
               glasovanjem o njih.</p>
               <p>Izvolite, kdo želi besedo. Izvolite, gospod Vizjak.</p>
            </sp>
            <sp xml:id="SDT6-OZK-redna-1-2013-05-28.sp66">

               <speaker>MAG. ANDREJ VIZJAK (PS SDS):</speaker>

               <p>Poglejte, spoštovana predsednica.</p>
               <p>Jaz se v celoti strinjam tu s predsednikom nadzornega sveta, da je pogosto prav, da
               nadzorni svet, sploh če gre za neke recimo nenormalne okoliščine, in revizija
               Računskega sodišča je lahko tudi nenormalna okoliščina, da nas nadzorni svet obvešča
               tudi bolj redno, lahko tudi polletno, če so razlogi za to. Lahko nam poroča, ne vem,
               tričetrt letno ali kakorkoli. Tu je nadzorni svet prepuščen neki samostojnosti in
               presoji kaj je dobro za ustanovitelja da ve. <stage type="mag">(nadaljevanje)</stage> In jaz mislim, da je to dobro in da mu to daje tudi podlago tretji
               odstavek 27. člena Zakona o RTV. Nadzorni svet poroča o svojih ugotovitvah Državnemu
               zboru in seveda še celi kopici drugih institucij. In to poročilo smo danes tudi
               obravnavali. Ne gre za nobeno letno poročilo.</p>
               <p>Res pa je, očitno, da ima interni akt nadzorni svet, da o poslovnem letu nam poroča.
               Ampak, nikjer ne govori o letnem poročilu, kar vi ta termin uvajate skozi ta sklep.
               Jaz bi bil začuden, da ste želeli na prejšnji seji, ne na prejšnji seji, na predhodni
               obravnavi te točke sklepe in da zato ocenjujete to poročilo nepregledno. Se pravi,
               ker ni imelo sklepov. Jaz mislim, da je prav da jih ni imelo, ker je bolj pregledno,
               če so sklepi javno objavljeni. Če so sklepi javno objavljeni, zakaj bi jih vsebovalo
               še poročilo, če si jih lahko sleherni prebere in bi ta del težko rekel, da je ta
               stvar nepregledna. In mi smo obravnavali na Komisiji za nadzor javnih financ celo
               kopico poročil raznih organov. Recimo, poročilo o delu nadzornega sveta Sklada za
               razgradnjo nuklearke, nikoli nas niso seznanili z vsemi sklepi, ker so javno
               objavljeni. Zakaj, so nas seznanili z bolj pomembnimi zadevami na pregleden način.
               Zato jaz mislim, da je ta prvi sklep popolnoma nepotreben in iščete nek razlog, da
               oponirate delu tega nadzornega sveta. To je po moje čista intenca tega prvega sklepa.
               Druga dva sklepa pa sta nepotrebna, ker smo jih sprejeli že na Komisiji za nadzor
               javnih financ, oba. Še pravzaprav širšega, drugi sklep smo sprejeli, da Državnemu
               zboru poroča tako o odpravi nepravilnosti, ki jih je Računsko sodišče ugotovilo in se
               je v odzivnem poročilu RTV zavezal, da jih bo opravil, in so bile tako ocenjene kot
               zadovoljive in tistih, ki so bile ocenjene kot delno zadovoljive. Se pravi oboje. Ker
               tu jaz prav razumem, ste samo za odpravo nepravilnosti. Tako, da je tisto naše
               bistveno bolj specificirano. Tretji sklep pa je prepis sklepa, ki ga je že sprejela
               Komisija za nadzor javnih financ. Zato ne vem zakaj bi dvakrat sprejemali iste
               sklepe. Seveda, škodi verjetno ne, ampak pravega smisla pa tudi nima, zato imam s tem
               relativno težave. Torej, še enkrat, prvi mislim, da je povsem intenca vas,
               predsednica, da obračunavate s tem nadzornim svetom neutemeljeno, ker si je dovolil
               zajeti v poročilo za leto 2012 še januar 2013, zaradi znanih dejstev, ki so, revizija
               Računskega sodišča. Torej, namesto da bi bili veseli, da smo obširneje seznanjeni z
               enim problemom, to osporavate. In drugo, kar je, da je po vašem preglednost odvisna
               od tega ali so sklepi nadzornega sveta predloženi ali ne. Jaz mislim, da so, da je
               poročilo bolj kot je obsežno, manj pregledno. In če želite vse sklepe dodati, potem
               je samo manj pregledno, ne bolj pregledno, sploh če so ti sklepi javno dostopni.</p>
            </sp>
            <sp xml:id="SDT6-OZK-redna-1-2013-05-28.sp67">

               <speaker>PREDSEDNICA MAG. MAJDA POTRATA:</speaker>

               <p>Hvala.</p>
               <p>To je vaše mnenje. Posebej naj povem, da je navedek, da je tretji predlagani sklep
               prepis sklepa Komisije za nadzor javnih financ, ni res, ker... Ni prepis, zaradi
               tega, ker se mi v tretjem sklepu, tako kot sem predlagala, ne ukvarjamo z
               anonimkami.</p>
               <p>Izvolite, gospod Jerovšek.</p>
            </sp>
            <sp xml:id="SDT6-OZK-redna-1-2013-05-28.sp68">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Saj se strinjam s kolegom Vizjakom, ampak če boste drugi in tretji sklep dali na
               glasovanje, nič ne škodi, če jih tudi ponovimo, če so že podobni sklepi sprejeti, bi
               jaz predlagal dopolnitev tretjega sklepa. Vse to kar je zapisano naj ostane in se
               dopolni, to se pravi: Odbor za kulturo predlaga nadzornemu svetu RTV Slovenija, da
               odboru v roku treh mesecev dostavi dokumente o pravilnosti vrednotenja delnic
               Eutelsat v bilancah RTV in poroča o morebitni nenamenski porabi sredstev prodanih
               delnic. To je bilo danes precej govora, da se to, in naj nadzorni svet to jasno
               ugotovi.</p>
            </sp>
            <sp xml:id="SDT6-OZK-redna-1-2013-05-28.sp69">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Pa prosim, če mi pisno daste <stage type="mag">(nadaljevanje)</stage>
               presoji kaj je dobro za ustanovitelja, da ve. In jaz mislim, da je to dobro in na to
               mu daje tudi podlago tretji odstavek 27. člena Zakona o RTV. Nadzorni svet poroča o
               svojih ugotovitvah Državnemu zboru in še celi kopici drugih inštitucij in to poročilo
               smo danes tudi obravnavali. Ne gre za nobeno letno poročilo. Res pa je očitno, da ima
               interni akt nadzorni svet, da o poslovnem letu nam poroča, ampak nikjer ne govori o
               letnem poročilu, kar vi ta termin uvajate skozi ta sklep.</p>
               <p>Jaz bi bil začuden, da ste želeli na predhodni obravnavi te točke sklepe in da zato
               ocenjujete to poročilo nepregledno. To se pravi, ker ni imelo sklepov. Jaz mislim, da
               je glih prav, da jih ni imelo, ker je boj pregledno, če so sklepi javno objavljeni.
               Če so sklepi javno objavljeni zakaj bi jih še vsebovalo poročilo, če si jih lahko
               sleherni prebere in bi ta del težko rekel, da je ta stvar nepregledna. In mi smo
               obravnavali recimo na Komisiji za nadzor javnih financ celo kopico že poročil raznih
               organov, recimo poročilo o delu nadzornega sveta sklada za razgradnjo nuklearke,
               nikoli nas niso seznanili z vsemi sklepi, ker so javno objavljeni...so nas seznanili
               z bolj pomembnimi zadevami na pregleden način. Zato jaz mislim, da je ta prvi sklep
               popolnoma nepotreben in iščete nek razlog, da oponirate delu tega nadzornega sveta.
               To je po moje čista intenca tega prvega sklepa.</p>
               <p>Druga dva sklepa sta pa nepotrebna, ker smo jih že sprejeli na Komisiji za nadzor
               javnih financ, oba, še pravzaprav širšega, drugi sklep smo sprejeli, da se Državnemu
               zboru poroča tako o odpravi nepravilnosti, ki jih je Računsko sodišče ugotovilo in se
               je v odzivnem poročilu RTV zavezal, da jih bo opravil in so bile tako ocenjene kot
               zadovoljive in tistih, ki so bile ocenjene kot delne zadovoljive, se pravi oboje, ker
               tu jaz prav razumem ste samo za odpravo nepravilnosti. Tako, da je tisto naše
               bistveno bolj specificirano. Tretji sklep je pa prepis sklepa, ki ga je že sprejela
               Komisija za nadzor javnih financ. Zato ne vem zakaj bi dvakrat sprejemali iste
               sklepe. Škodi verjetno ne, ampak smisla pa pravega tudi nima, zato imam s tem
               relativno težave. Torej, še enkrat. Prvi, mislim, da je povsem intenca vas,
               predsednica, da obračunavate tu s tem nadzornim svetom neutemeljeno, ker si je
               dovolil zajeti v poročilo za leto 2012 še januar 2013 zaradi znanih dejstev, ki so,
               revizija Računskega sodišča, torej na...bi bili veseli, da smo obširneje seznanjeni z
               enim problemom, to osporavate. In drugo kar je, da je po vašem preglednost odvisna od
               tega ali so sklepi priloženi ali ne nadzornega sveta. Jaz mislim, da je poročilo bolj
               ko je obsežno manj pregledno. In če želite vse sklepe dodati, potem je samo manj
               pregledno, ne bolj pregledno, sploh, če so ti sklepi javno dostopni.</p>
            </sp>
            <sp xml:id="SDT6-OZK-redna-1-2013-05-28.sp70">

               <speaker>PREDSEDNICA MAG. MAJDA POTRATA:</speaker>

               <p>Hvala. To je vaše mnenje. Posebej naj povem, da je navedek, da je tretji predlagani
               sklep prepis sklepa Komisije za nadzor javnih financ, ni res. ...<stage>/oglašanje iz
               klopi./</stage>.. ni prepis, zaradi tega, ker se mi v tretjem sklepu, tako kot sem
               predlagala, ne ukvarjamo z anonimkami.</p>
               <p>Izvolite gospod Jerovšek.</p>
            </sp>
            <sp xml:id="SDT6-OZK-redna-1-2013-05-28.sp71">

               <speaker>JOŽEF JEROVŠEK (PS SDS):</speaker>

               <p>Hvala lepa. Saj se strinjam s kolegom Vizjakom, ampak, če boste drugi in tretji sklep
               dala na glasovanje nič ne škodi, če jih tudi ponovimo, če so le podobni sklepi
               sprejeti, bi jaz predlagal dopolnitev tretjega sklepa. Vse to kar je zapisano naj
               ostane in se dopolni, to se pravi Odbor za kulturo predlaga nadzornemu svetu RTV
               Slovenija, da odboru v roku treh mesecev dostavi dokumente o pravilnosti vrednotenja
               delnic Eltelsat v bilancah RTV in poroča o morebitni nenamenski porabi sredstev
               prodanih delnic. To je danes bilo precej govora in naj nadzorni svet to jasno
               ugotovi.</p>
            </sp>
            <sp xml:id="SDT6-OZK-redna-1-2013-05-28.sp72">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Prosim, če mi pisno daste <stage type="mag">(nadaljevanje)</stage>
               zapis dopolnitev predlaganega sklepa.</p>
               <p>Izvolite Jožef Kavtičnik.</p>
            </sp>
            <sp xml:id="SDT6-OZK-redna-1-2013-05-28.sp73">

               <speaker>JOŽEF KAVTIČNIK (PS PS):</speaker>

               <p>Hvala lepa.</p>
               <p>Jaz nimam težav, da sprejem vse tri sklepe. Pri prvem bi samo dodal, da je normalno,
               da nadzorni svet daje letno poročilo o svojem delu. To je normalno. Lahko, ni pa
               prepovedano, da nadzorni svet seznanja Državni zbor tudi o ugotovitvah, če je
               ugotovil karkoli v poslovanju ali da nekaj ni v redu Državni zbor. To pa ni
               prepovedano, če sprejemom ta prvi sklep. Tako, da nadzorni svet po svoji presoji
               lahko seznanja Državni zbor, enkrat na leto pa da letno poročil, to je logično in
               zato nimam težav sprejeti te tri sklepe. Hvala.</p>
            </sp>
            <sp xml:id="SDT6-OZK-redna-1-2013-05-28.sp74">

               <speaker>PREDSEDNICA MAG. MAJDA POTRATA:</speaker>

               <p>Hvala, kolega Kavtičnik. Saj v tem je poanta, v prvem sklepu je tisto kar je z
               zakonom predpisano, nadzornemu svetu pa nihče ne more in tudi ne želi onemogočati, da
               še o čem Državni zbor obvesti.</p>
               <p>Še kakšna razprava, prosim? Potem domnevam, da bomo glasovali o vsakem sklepu
               posebej. In še enkrat berem prvi predlog sklepa, ker ga nimate redakcijsko
               popravljenega. Torej, Odbor za kulturo predlaga nadzornemu svetu RTV Slovenija, da na
               podlagi določil Zakona o Radioteleviziji Slovenija v prihodnje v svojih rednih letnih
               poročilih obvešča Državni zbor o svojih ugotovitvah pisno in na pregleden način.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(3 članov.)</stage></p>
               <p>Ugotavljam, da je predlog sklepa sprejet.</p>
               <p>Glasujemo drugem sklepu. Ga imate pred sabo, prebrala sem ga že, ne bom ponavljala.
               Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je drugi sklep sprejet.</p>
               <p>Zdaj bomo pa najprej o dopolnilu k tretjemu sklepu glasovali. Torej tam kjer je pri
               tretjem sklepu pika bi zdaj moralo slediti nadaljevanje in poroča o morebitni
               nenamenski porabi sredstev od prodanih delnic. Izvolite, dr. Göncz, obrazložitev
               glasu.</p>
            </sp>
            <sp xml:id="SDT6-OZK-redna-1-2013-05-28.sp75">

               <speaker>DR. LAZSLO GÖNCZ (PS NS):</speaker>

               <p>Hvala lepa. Jaz nimam težav, da podprem ta predlog, ampak ali že beseda pravilnost ne
               pomeni isto kot?</p>
            </sp>
            <sp xml:id="SDT6-OZK-redna-1-2013-05-28.sp76">

               <speaker>PREDSEDNICA MAG. MAJDA POTRATA:</speaker>

               <p>Pomeni. ..<stage>/oglašanje iz klopi./</stage>.. Bi prosila, da bi en sam govoril. Izvolite, mag.
               Vizjak. Ampak zdaj ni več razprave, smo že v fazi glasovanja. Obrazložitev glasu,
               prosim.</p>
            </sp>
            <sp xml:id="SDT6-OZK-redna-1-2013-05-28.sp77">

               <speaker>MAG. ANDREJ VIZJAK (PS SDS):</speaker>

               <p>Komisija za nadzor javnih financ je sprejela sklep, da Komisija za nadzor javnih
               financ predlaga nadzornemu svetu RTV, da komisiji v roku treh mesecih dostavi
               dokumente o pravilnosti vrednotenja delnic Eltelsat v bilancah RTV. To je že sprejeto
               in to velja. Zdaj, za kaj gre? Namreč, RTV vrednosti delnice Eletelsata po nabavni
               vrednosti, ne pa po tržni vrednosti na dan 31.12. in to je ogromna razlika. Namreč,
               delnice so bile ugodno kupljene v nekem obdobju in je zdaj tržna njihova vrednost
               zelo visoka in to odstopa od načinov vrednotenja delnic pri drugih javnih skladih,
               spomnite se, ko smo obravnavali javni sklad recimo sklad za razgradnjo nuklearke, ko
               smo ugotavljali izgubo, ker smo vrednotili delnice po tržni vednosti na določen dan,
               ne po nabavni vrednosti in to je neverjetna praksa, ki se uporablja pri RTV-ju in
               zato se ta sklep nanaša na to, o vrednotenju delnic. Kar se pa tiče namenskosti
               uporabe, to je pa ta dodatni amandma o pravilnosti namenskosti uporabe, ki je pa
               nadgradnja tega. Dejansko vsebinsko to ni povezano. Če bo ta amandma podprt, potem
               bom tudi sam ta <stage type="mag">(nadaljevanje)</stage> sklep podprl,
               ker je širši od tega kar smo na komisiji sprejeli, sicer pa ne vidim nobene potrebe,
               če amandma ne bo sprejet, da dvakrat sprejemamo isti sklep.</p>
            </sp>
            <sp xml:id="SDT6-OZK-redna-1-2013-05-28.sp78">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Obrazložitev glasu bom še sama opravila. Jaz tega amandmaja ne bom podprla. V začetku
               seje je predsednik Komisije za nadzor javnih financ povedal, da je obravnava poročila
               na dveh delovnih telesih namenska z različnimi pristojnostmi. Obsojena sem tudi bila,
               da sem slabo prepisala predlagani sklep komisije. Je prepisan natanko tako, če se je
               pa kdo spomnil, da je še kaj premalo, pa ga še kaj drugega zanima, potem to naj
               naredi na tistem odboru oziroma delovnem telesu, ki je za te stvari pristojno.</p>
               <p>Še enkrat, sklepam, torej jaz tega dopolnila ne bom podprla, bom pa podprla
               predlagani sklep.</p>
               <p>Želi še kdo obrazložiti glas? Ne. Potem glasujemo najprej o amandmaju.</p>
               <p>Kdo je za? <stage>(6 članov.)</stage> Kdo je proti? <stage>(5 članov.)</stage></p>
               <p>Ugotavljam, da je predlagani amandma sprejet.</p>
               <p>Glasujemo še o celotnem sklepu.</p>
               <p>Kdo je za? <stage>(13 članov.)</stage> Kdo je proti? <stage>(?)</stage></p>
               <p>Predlagani sklep je sprejet.</p>
               <p>S tem smo končali 1. točko dnevnega reda. S tem končujem 1. nadaljevanje redne 1.
               seje in s tem končujem 1. redno sejo Odbora za kulturo. Se vam zahvaljujem za
               sodelovanje in se poslavljam od vas. <stage type="time">Seja je bila končana 28. maja 2013 ob
                  17.34.</stage>
               </p>
            </sp>
         </div>
      </body>
   </text>
</TEI>