<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZZEU-slavnostna-1-2014-05-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">07BE283498B35BA6C1257D1F005A8C27</idno>
               <idno type="custom" subtype="day">E6A8EA087D2FB11AC1257CD60025A6A6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=E6A8EA087D2FB11AC1257CD60025A6A6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZEU-slavnostna-1-2014-05-09.OZZEU" n="1">
               <name>slavnostna seja</name>
               <date when="2014-05-09"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZEU-slavnostna-1-2014-05-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZEU-slavnostna-1-2014-05-09.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA ZADEVE EVROPSKE UNIJE</stage>
            <stage type="title">Slavnostna seja ob 10 obletnici vstopa Republike Slovenije v Evropsko unijo</stage>
            <stage type="date">(9. maj 2014)</stage>
            <stage type="chairman">Sejo je vodil Jožef Horvat, predsednik odbora.</stage>
            <stage type="time">Seja se je pričela ob 10.04.</stage>

            <p>/ Zdravljica/</p>
            <p>/ Oda radosti/</p>

            <sp xml:id="SDT6-OZZEU-slavnostna-1-2014-05-09.sp1">

               <speaker>PREDSEDNIK JOŽEF HORVAT:</speaker>

               <p>Spoštovani predsednik Republike Slovenije, gospod Borut Pahor, predsednik Državnega
               zbora, gospod Janko Veber, državni sekretar na Ministrstvu za zunanje zadeve, mag.
               Igor Senčar, kolegice poslanke in kolegi poslanci, poslanke in poslanci v Evropskem
               parlamentu, bivši predsedniki Odbora za zadeve Evropske unije, gospod Lojze Peterle,
               gospod Ljubo Germič, gospod Anton Kokalj, gospa Darja Lavtižar Bebler, gospod Branko
               Grims, evropski komisar za okolje, dr. Janez Potočnik, člani Ekonomsko-socialnega
               odbora in Odbora regij, član Sodišča Evropske unije, gospod Miro Prek, ekscelence,
               gospe in gospodje!</p>
               <p>Dovolite mi, da vas kot predsednik Odbora za zadeve Evropske unije vse prav prisrčno
               pozdravim in izrečem dobrodošlico na <title>slavnostni seji Odbora za zadeve Evropske
                  unije ob 10. obletnici vstopa Republike Slovenije v Evropsko unijo.</title> Prisrčno
               pozdravljam pevke in pevce otroškega pevskega zbora glasbene šole Murska Sobota, ki
               se jim ob enem lepo zahvaljujem za čudoviti glasbeni uvod v današnjo svečano sejo
               odbora. Z veseljem jim bomo prisluhnili tudi v nadaljevanju. Pozdravljam spoštovane
               Slovenke in Slovence, državljanke in državljane Republike Slovenije, ki spremljate
               slavnostno sejo preko televizijskih ekranov.</p>
               <p>Danes ob dnevu Evrope želimo predstaviti poglede in praktične izkušnje 10 letnega
               članstva Republike Slovenije v Evropski uniji, ter predvsem omogočiti kritičen
               razmislek o naši nadaljnji skupni evropski poti. Današnje slavnostne govornice in
               govornike smo povabili, ker imajo bogate izkušnje na političnem, akademskem in
               gospodarskem področju. Svoje poglede in izkušnje na ključna področja delovanja
               Slovenije v ustroju Unije nam bodo predstavili gospod Janko Veber, predsednik
               Državnega zbora, profesorica dr. Verica Trstenjak, nekdanja generalna pravobranilka
               na Sodišču Evropske unije, dr. Gregor Pipan, direktor podjetja Xlab, docent dr. Matej
               Avbelj, dekan na Fakulteti za državne in evropske študije in gospod Borut Pahor,
               predsednik Republike Slovenije.</p>
               <p>Dovolite mi, da najprej sam spregovorim v imenu Odbora za zadeve Evropske unije.
               Spoštovani! Izražam iskreno zadovoljstvo, da ste se odzvali našemu povabilu, da
               skupaj obeležimo 10. obletnico vstopa Slovenije v Evropsko unijo. Odbor za zadeve
               Evropske unije Državnega zbora je letošnji teden Evrope začel s skupno sejo z Odborom
               za Evropske zadeve Hrvaškega sabora. To se je zgodilo prvič v zgodovini. Razprava v
               prijateljskem, evropskem ozračju, o vlogi nacionalnih parlamentov Evropske unije, pri
               približevanju evropskih politik državljanom Evropske unije<stage type="mag"/> <stage>(nadaljevanje)</stage> je obrodila soglasno sprejete sklepe, ki bodo
               v juniju predstavljeni na plenarnem zasedanju Kozak v Atenah. In še ena pomembna
               odločitev obeh odborov – to je šele začetek sodelovanja. Izražamo iskreno
               pripravljenost in voljo, da se želimo povezovati. Motivacijo za sodelovanje in
               povezovanje nam daje eden od očetov Evropske unije, Robert Schumann, ki je zapisal:
               Ideja Evropa, duh skupnostne solidarnosti bo vsem razodela skupne temelje naše
               civilizacije. To bo sila, ob kateri se bodo zlomile vse ovire. Prav danes obeležujemo
               dan Evrope, praznik evropskega povezovanja in sodelovanja. Med največje dosežke Unije
               lahko zagotovo uvrstimo mir, varnost in stabilnost. To je še posebej pomembno
               poudariti, ker ravno letos mineva 100 let od začetka 1. svetovne vojne, ki je
               brutalno pustošila tudi na slovenskih tleh. Zdi se nam, da je mir samoumeven vendar,
               če danes vprašate državljane Ukrajine, vam zagotovo odgovorijo drugače. Skupno
               sodelovanje med državami članicami je edina prava pot, da se napake, napake politike,
               ki so pripeljale do vojnih grozot, ne bi nikoli več ponovile. In ravno vrednote, na
               katerih temelji Unija, je potrebno dosledno negovati, ohranjati in spoštovati.</p>
               <p>Slovenija je v zadnjem desetletju, po vstopu v Evropsko unijo dosegla pomembne
               uspehe. Prva med mladimi članicami je prevzela evro, stopila v schengensko območje in
               uspešno predsedovala Svetu Evropske unije. V vsakem slovenskem mestu, v vsaki
               slovenski vasi danes stoji spomenik Evropske unije. To sicer ni kiparska mojstrovina,
               je pa oskrba s pitno vodo, realizirani okoljski projekti, nova infrastruktura
               razvojni centri slovenskega gospodarstva, socialni projekti. Spomeniki Unije torej,
               ki so in še bodo prinesli višjo kvaliteto življenja naših ljudi. po drugi strani pa
               je obletnica tudi priložnost, da se ozremo v preteklo obdobje, presodimo naše
               odločitve ter svoj pogled usmerimo v prihodnost.</p>
               <p>Izkušnja Slovenije iz obdobja približevanja Evropski uniji so pozitivne. Kljub
               zahtevnim in zapletenim postopkom je celoten proces približevanja potekal pregledno,
               delovna telesa in odbor Državnega zbora so bila celovito vključeno v obravnavo
               pogajalskih izhodišč, javnost se je z vsebino zasedanj redno seznanjala in bila tudi
               naklonjena evropskemu približevanju. Danes pa opažamo, da interes za evropske zadeve
               med poslanci ni ravno izrazito velik in lahko tudi ugotovimo, da se kljub zakonskim
               in poslovniškim spremembam, ki omogočajo aktivno vključevanje Državnega zbora v
               zakonodajne postopke na evropski ravni, določbe ne izvršujejo. Zato se pojavlja
               vprašanje ali smo v 10 letih članstva Slovenije v Evropski uniji v zadostni meri v
               Sloveniji ponotranjili, posvojili Evropsko unijo? Se resnično zavedamo, da smo Unija
               mi? Smo pripravljeni vrednote Unije iskreno braniti, negovati in jih z vsemi našimi
               potenciali sooblikovati in razvijati?</p>
               <p>V skupnem evropskem prostoru so nacionalni parlamenti pomemben partner pri
               sprejemanju odločitev v Uniji. Po uveljavitvi Lizbonske pogodbe so nacionalni
               parlamenti dobili večjo vlogo in postali varuhi spoštovanja načela subsidiarnosti. Pa
               so res? Pogoji za začetek postopka rumenega kartona so zaradi kratkih rokov in
               visokega praga težko dosegljivi. Zato je ključno, da vse evropske institucije, ki so
               vpete v zakonodajne postopke, z vso resnostjo obravnavajo in spoštujejo sprejeta
               mnenja nacionalnih parlamentov. Nacionalni parlamenti ne predstavljajo grožnje za
               blokado zakonodajnih<stage type="mag"/> <stage>(nadaljevanje)</stage>
               postopkov. Ravno nasprotno. Nacionalni parlamenti lahko delujejo kot aktivni
               partnerji, ki Uniji podajajo predloge za izboljšanje zakonodaje Unije in s tem
               življenja državljanov Unije. Pri tem ne gre za nacionalizacijo evropskih zadev,
               temveč za to, da se spoštuje vloga nacionalnih parlamentov.</p>
               <p>Državljanke in državljani od izvoljenih poslancev nacionalnih parlamentov terjajo
               odgovore tudi na evropska vprašanja in imajo prav. Zato moramo razumeti, da so
               nacionalni parlamenti sestavni del evropskega parlamentarnega sistema. Mi, poslanci
               Državnega zbora moramo biti blizu ljudem in jim razložiti, da je dobro, da je
               Slovenija članica Evropske unije, evropske družine narodov. Vloga nas, parlamentarcev
               je, da skušamo kompleksno strukturo sprejemanja odločitev tako na evropski, kot
               nacionalni ravni jasno razložiti, ter pri tem podajati realistična a pozitivna
               dejstva.</p>
               <p>Naj zaključim z odobravanjem novega principa imenovanja predsednika Evropske
               komisije. Ta bo pripadal tisti politični skupini v Evropskem parlamentu, ki bo
               zmagala na volitvah v Evropski parlament. V stranki, kateri pripadam, že dal časa
               razvijamo dejo, ki jo bomo v razmislek ponudili vsem parlamentarnim strankam, ta pa
               je, da bi komisarja iz Republike Slovenije Vladi predlagala tista stranka oziroma
               tista lista, ki bo zmagala na volitvah v Evropski parlament. To bi bil po našem
               mnenju pomemben prispevek k okrepitvi demokratične legitimnosti.</p>
               <p>Spoštovani, ob tej priložnosti čestitam tudi vsem predstavnikom vseh držav članic, ki
               prav tako kot mi obeležujejo 10. obletnico članstva v Evropski uniji. Drage
               državljanke in državljani, iskreno vam čestitam ob Dnevu Evrope. 10. obletnica vstopa
               Republike Slovenije v Evropsko unijo, pa naj bo za vse nas motivacija za razmislek
               kaj lahko dobrega naredim za Slovenijo in za Evropo. Iskreno vam vsem želim, da bi se
               počutili varne, spoštovane, upoštevane, slišane v Evropi in v Sloveniji, kjer smo
               doma, ker smo tu doma. Hvala lepa. …<stage>/Aplavz./</stage>…</p>
               <p>Prosim predsednika Državnega zbora, gospoda Janka Vebra, da nagovori udeležence
               današnje seje. Gospod predsednik, izvolite.</p>
            </sp>
            <sp xml:id="SDT6-OZZEU-slavnostna-1-2014-05-09.sp2">

               <speaker>JANKO VEBER:</speaker>

               <p>Hvala za besedo in spoštovani visoki gostje, 9. maj je za Evropo poseben, zgodovinski
               dan. Je dan konca in začetka in hkrati dan, ki je prižgal ugaslo upanje v boljši
               jutri. Pred 69 leti se je za Evropo zaključilo težko obdobje 2. svetovne vojne.
               Končala so se leta vojskovanja, gorja in trpljenja. Evropa se je znašla na prelomnici
               kako naprej. Znašla se je pred zahtevnim vprašanjem: Kaj zdaj? Kako oblikovati novo
               povojno ureditev, ki bo zdržala, ki bo trajna? Na vsa ta vprašanja so veliki
               vizionarji, ustanovni očetje evropskega združevanja, v prvi vrsti pa zagotovo gospod
               Robert Schumann, ponudili en sam samcat odgovor. Gospodarsko sodelovanje kot osrednji
               garant za mirno, združeno in uspešno Evropo. Svojo, na prvi pogled utopično idejo, ki
               je izhajala iz prepričanja, da je prihodnje vojne moč preprečiti s tem, da težko
               industrijo premoga in jekla skupaj upravljata dve najmočnejši države Evrope, sta dala
               navdih za oblikovanje Evropske unije, v kateri živimo danes. Surovini, ki sta se
               uporabljali v vojne namene, sta povsem nepričakovano postali ključen povezovalni
                  element,<stage type="mag"/> <stage>(nadaljevanje)</stage> ki je
               zagotovil trdne temelje za trajen mir in spravo. Vojna je s tem postala tako v
               Schumannovi deklaraciji ne samo nesprejemljiva ampak materialno neizvedljiva.</p>
               <p>Evropsko povezovanje, ki se je začelo skrajno previdno, skorajda sramežljivo, je
               danes uveljavljen igralec na globalnem mednarodnem prizorišču. V vsem tem času je
               uspešno zagotavljalo mir in torej upravičilo temeljne razloge zaradi katerih je
               nastala. Še več! V desetletjih svojega obstoja je preraslo in poglobilo začetno zgolj
               gospodarsko povezovanje. Evropska unija je danes integracija 28 držav, držav, ki jih
               povezujejo skupne vrednote, skupni cilji in skupne politike. Postala je resnična
               Unija državljanov, ki na območju miru, stabilnosti in kljub krizi relativnega
               blagostanja uživajo pravice in uresničujejo priložnosti, ki jih to področje brez meja
               nudi.</p>
               <p>Spoštovani, 10 let je minilo hitro. Pred desetletjem smo Slovenci in Slovenke z
               navdušenjem proslavili veliko širitev Evropske unije in pridružitev Slovenije družini
               evropskih narodov. S to zgodovinsko povezavo z narodi, zavezanimi vrednotam miru,
               demokracije, vladavine prava in človekovih pravic smo uresničili željo, ki nas je
               spodbujala in motivirala vse od osamosvojitve dalje. Prizadevanja, da postanemo
               polnopravna članica Evropske unije so bila logično nadaljevanje naše samostojnosti in
               neodvisnosti. Slovenija je bila namreč vedno del Evrope in se je tako tudi čutila. Z
               njo so nas povezovale zgodovinske, kulturne, pa tudi politične in gospodarske vezi. S
               polnopravnim članstvom, ko smo postali del tega velikega skupnega prostora, pa smo
               dobili možnost, da dogajanje okoli nas ne le opazujemo ampak, da pr izgradnji in
               oblikovanju našega skupnega evropskega doma tudi aktivno sodelujemo.</p>
               <p>Dejstvo pa je, da po desetletju življenja v Uniji vendarle slišimo vprašanja ali smo
               naše članstvo sploh uspeli izkoristiti, kakšno sled smo pustili v teh letih za seboj
               in koliko smo v resnici prispevali k izgradnji evropske arhitekture, k izgradnji
               skupnega evropskega doma. Sam menim, da ta vprašanja izhajajo predvsem iz tega, ker
               smo Slovenci predvsem sami do sebe izjemno kritični in vedno želimo narediti kritično
               analizo tega ali bi lahko naredili več, kot smo v preteklosti.</p>
               <p>Dejstvo pa je, da je zagotovo vladala ob vstopu Slovenije v Evropsko unijo zelo
               velika evforija, ki je seveda tudi pospremila našo vključitev v Unijo in po vsem
               skupnem dogajanju smo tudi zelo hitro uvedli tudi evropsko valuto ter dosegli nek
               največji cilj, ki smo ga zagotovo imeli v tem obdobju kot politiki in upam si reči
               tudi kot državljanke in državljani. Občutek imam, da nam je potem nekako v tistem
               trenutku zmanjkalo izzivov, zmanjkalo strategije. V tej novi realnosti smo se očitno
               znašli brez novih ciljev in usmeritev, brez idej o naših interesih in prednostih
               znotraj same Unije. Verjetno gre torej tudi naštetemu pripisati razloge za to, da
               našega članstva nismo uspeli unovčiti kot bi ga lahko oziroma kot so ga nekatere
               druge članice. Zamujenega verjetno ne moremo nadoknaditi, verjamem pa, da lahko z
               dobrim razdelanim, usklajenim in domišljenim pristopom naše delovanje v Uniji v
               prihodnosti oblikujemo na način, da bomo zagotovo še naprej prepoznavna in
               nepogrešljiva članica evropske integracije.</p>
               <p>Spoštovani, ideja evropskega povezovanja in njeno uspešno uresničevanje, ki je
               evropskemu kontinentu zagotovilo 70 let neprekinjenega miru in blagostanja, je na
               veliki preizkušnji. Gospodarska in finančna kriza je zamajala Unijo prav v njenih
               temeljih. Pod vprašaj je postavila celo njene skupne cilje in vrednote, najbolj pri
               tem pa zagotovo solidarnost. Zaradi tega, kot seveda zaradi 10. obletnice velike
               širitve ter naše pridružitve k Evropski uniji, predvsem pa zaradi skorajšnjih
               evropskih volitev, ki bodo Uniji prinesla novo vodstvo, bo leto 2014 zagotovo zelo
               pomembno in mislim, da ni odveč, če napovemo, da <stage type="mag"/> <stage>(nadaljevanje)</stage> bo verjetno tudi prelomno. 25. maja bomo slovenski
               volivci. Torej 25. maja bomo slovenski volivci v Evropski parlament ponovno volili
               svoje predstavnike. Zaradi spremembe, ki jih je prinesla Lizbonska pogodba s katerimi
               je okrepila demokratične temelje unije bodo prihajajoče volitve tokrat nekoliko
               drugačne. Drugačne pa bodo tudi zaradi vseh izzivov pred katere nas je postavila že
               večkrat omenjena kriza. Državljanke in državljani Slovenije bomo z udeležbo kot tudi
               z neudeležbo na evropskih volitvah pokazali koliko zaupamo v unijo, v kolikšni meri
               se z njo identificiramo in ali se resnično zavedamo, da smo ne le državljani
               Slovenije temveč tudi državljani Evropske unije. Ob nedavni priložnosti sem že
               izpostavil, da mora biti glas državljanov slišan in torej upoštevan saj je prav ta
               glas tisti, ki daje političnim odločitvam demokratično legitimnost. Naj zatorej tudi
               tokrat ponovno poudarim, da poslanci in poslanke pri tem zagotovo nosimo večji del
               bremena in odgovornosti. Upam in želim si, da bo politika v prihodnje znana
               državljanom bolj učinkovito in prepričljivo posredovati sporočilo, da smo sestavni
               del te večkulturne in večnacionalne evropske družine. Verjamem namreč, da je to tisti
               ključni korak, ki lahko privede do zmanjšanja demokratičnega primanjkljaja ter poveča
               demokratično legitimnost unije. To je tudi tisti ključni vzvod, ki lahko vzpodbudi
               volivce in volivke k aktivnemu državljanstvu, ki bo izhajalo iz trdega občutka
               pripadnosti skupnim vrednotam in skupnemu okolju v katerem živimo.</p>
               <p>Spoštovani unija ostaja naša širša, na štirih svoboščinah utemeljena domovina in
               hkrati eden ključnih globalnih, zunanjo političnih in ekonomskih akterjev. Zato
               verjamem, da smo lahko kljub včasih neobetavnim časom zadovoljni, da smo polno pravni
               člani evropske družine kajti skupaj združenimi močmi predvsem pa z dovoljšnjo mero
               solidarnosti bomo tudi to krizo lažje prebredli. Prepričan sem, da Evropska unija
               ostaja velik in optimistični projekt. Projekt v katerega moramo verjeti tudi v
               prihodnje. Projekt, ki bo čeprav z majhnimi koraki in postopoma tudi tokrat kos
               izzivom. Naj zatorej zaključim z vizionarskimi besedami očeta evropskega povezovanja
               Roberta Šumana, ki je dejal, da Evropa ne bo nastala na enkrat ali v skladu z enotnim
               načrtom. Gradila se bo s pomočjo konkretnih dosežkov, ki bodo najprej oblikovali
               dejansko solidarnost. Spoštovani čestitke vsem nam, čestitke Sloveniji ob 10
               obletnici članstva in seveda čestitke vsem ob dnevu Evrope in se vam zahvaljujem za
               vašo pozornost. Hvala.</p>
            </sp>
            <sp xml:id="SDT6-OZZEU-slavnostna-1-2014-05-09.sp3">

               <speaker>PREDSEDNIK JOŽEF HORVAT:</speaker>

               <p>Spoštovani predsednik Državnega zbora, najlepša hvala za vaš prispevek.</p>
               <p><stage>/ Pevski zbor/</stage></p>
            </sp>
            <sp xml:id="SDT6-OZZEU-slavnostna-1-2014-05-09.sp4">

               <speaker>PREDSEDNIK JOŽEF HORVAT:</speaker>

               <p>K besedi pa sedaj vabim profesorico dr. Verica Trstenjak, nekdanjo generalno
               pravobranilko na Sodišču Evropske unije v Luksemburgu danes pa cenjeno profesorico
               evropske prava na Pravni fakulteti, Univerze na Dunaju. Vprašanje institucionalne
               ureditve je <stage type="mag"/> <stage>(nadaljevanje)</stage> namreč
               ključnega pomena za učinkovito delovanje Unije v prihodnosti. Izvolite.</p>
            </sp>
            <sp xml:id="SDT6-OZZEU-slavnostna-1-2014-05-09.sp5">

               <speaker>DR. VERICA TRSTENJAK:</speaker>

               <p>Hvala lepa. Cenjeni predsednik države, cenjeni predsednik Državnega zbora in
               predsednik Odbora za zadeve Evropske unije, spoštovani visoki gostje, spoštovane
               gospe in gospodje! V veliko čast mi je, da lahko danes spregovorim na tej slavnostni
               seji. Spregovorila bi naj o pravnem vidiku, posebej kot pogled od zunaj. Od leta
               1997, ko sem na avstrijski diplomatski akademiji na Dunaju govorila o želji, da
               Slovenci na letališču na Dunaju in v Šentilju ne bi več čakali v vrsti »Non-EU
               citizens«, torej v vrsti za tiste, ki niso državljani EU, je poteklo veliko let. Ko
               sem se kakih 10 let pozneje med mojimi številnimi potmi vračala iz Luxembourga v
               Slovenijo, sem takrat mojemu 6 letnemu sinu v karavanškem predoru dejala: Tu je bila
               nekoč meja. Vprašal me je: Kaj je to meja? Meje so pogosto le v glavah ljudi. z
               nastankom, širitvijo in obstojem je EU uresničila preroško napoved, ki jo je Viktor
               Igo izrekel že na pariškem mirovnem kongresu – prišel bo dan, ko bo orožje padlo iz
               rok tudi vam. Prišel bo dan, ko se boste vsi narodi kontinenta povezali v višji
               skupnosti in ustanovili evropsko bratstvo – »Fraternite European«.</p>
               <p>Danes, ne le da smo v EU! Vsi smo državljani EU, imamo državljanstvo Unije, potni
               list EU in s tem povezane pravice. Sama sem v zadnjih 10 letih vse svoboščine EU
               preizkusila v praksi. Od pravice gibanja in prebivanja, dela, pravice opravljanja
               storitev v tujini ali jih v tujini le koristiti, do svobodnega pretoka blaga,
               kapitala. To kaže, da pravni sistem EU ne le obstaja, ampak tudi deluje. Evropski
               pravni sistem, ki je zelo obsežen, na nekaterih področjih preobsežen, je lahko tudi
               zelo učinkovit in koristen. Le poznati ga je treba in v praksi mora živeti. Pravni
               sistem EU ne pomeni, kot se včasih cinično omenja pravi o velikosti kumar in banan.
               Pravni sistem EU nam daje temeljne pravice človeka, nam daje pravice bivati, delati
               kupovati, se zdraviti povsod v EU. EU nam hkrati omogoča ohranjanje nacionalne
               identitete, ohranjanje različnosti. Slovenski jezik je uradni jezik EU in se ga lahko
               govori tako v Bruslju, Luxembourgu, Strasbourgu. A EU pomeni tudi višje pravno
               varstvo, boljše varstvo potrošnikov. Bolj ko pravni sistem neke države deluje, več
               pravic EU lahko uveljavimo.</p>
               <p>Vendar je dimenzijo evropskega prava treba videti ne le v luči prava EU na ravni EU
               ampak tudi na ravni držav članic. Ta zajema seveda tudi Slovenijo. Če bi omenila le
               nekaj pomembnih kazalnikov upoštevanja prava, torej evropskega prava v Sloveniji, nam
               to pokaže že število vloženih predhodnih vprašanj na Sodišče Evropske unije in
               število tožb Evropske komisije zoper Slovenijo. Tako so slovenska sodišča do leta
               2013 vložila le 5 predhodnih vprašanj za razlago prava EU. S tem Slovenija vztrajno
               ostaja na samem repu, saj je manj vprašanj vložila le Malta. Druge primerljive
               članice okrog 25. In zakaj je to problematično? Ker se postavlja vprašanje ali
               slovenska sodišča pravo EU res upoštevajo. Nikogar v tujini ne boste našli, ki bi
               dejal, da je malo vprašanj zato, ker je pri nas vse tako dobro urejeno, ali ker naša
               sodišča sama rešijo vse probleme razlage. Ravno nasprotno.</p>
               <p>Drugače pa je glede tožb Evropske komisije zoper države članice zaradi neupoštevanja
               prava, kjer vidimo, da je Slovenija med državami, ki so najpogosteje tožene, kar
               pomeni, da ne spoštuje prava EU. Seveda bom spet slišala argument, da je to le
               statistika a tudi število na smrt obsojenih je za nekatere le statistika. A ta
               statistika je realna. Je dejstvo, ki ima negativne posledice na življenje nas vseh.
               Tudi slovenski parlament ima pomembno vlogo pri upoštevanju prava EU, posebej z
               upoštevanjem rokov za prenos direktiv v nacionalno zakonodajo in z možnostjo
               reagiranja v okviru subsidiarnosti,<stage type="mag"/>
               <stage>(nadaljevanje)</stage> kot z drugimi mehanizmi. Izredno pomembno pa je poznavanje prava in
               upoštevanje evropskega prava na ministrstvih. Žal moram ponovno opozoriti na popolno
               ignoranco evropskega prava na nekaterih ministrstvih.</p>
               <p>Naj navedem primer. Na primer, kako poteka v Avstriji? Ko je izdana sodba sodišča EU,
               njihov urad predsednika vlade pošlje pisno informacijo o evropski sodbi na vse
               odgovorne subjekte, kar vpliva na to, da je treba sodbo v praksi upoštevati. In kako
               v Sloveniji? O neupoštevanju evropske uredbe in sodbe sodišča EU glede pravic
               letalskih potnikov konkretno, s strani podjetja v državni lasti, je bila obveščena
               predsednica Vlade, ta je zadevo odstopila Ministrstvu za promet, Ministrstvo za
               promet je zadevo odstopilo Agenciji za civilno letalstvo, Agencija za civilno
               letalstvo pa je odgovorilo naj se za uveljavljanje pravic obrnemo v Švico, čeprav
               tako evropska uredba, kot sodba Sodišča EU izrecno zahtevata, da mora zadevo urediti
               letalski prevoznik, v tem primeru Adria Airways.</p>
               <p>A če pravna država ne deluje, zakaj bi pa upoštevali pravo? In kaj kadar se to dogaja
               tujcem pri nas? Sledi lahko tožba Evropske komisije zoper Republiko Slovenijo in celo
               več milijonska denarna kazen, kot na primer v zadevi s področja električne energije
               in zemeljskega plina, kjer Evropska komisija kar dvakrat predlaga denarno kazen
               10.200 evrov dnevno, torej za vsak dan zamude 10.200 evrov. Dvakrat. Te kazni seveda
               ne bodo plačali tisti, ki ne upoštevajo evropskega prava ampak vsi slovenski
               davkoplačevalci. In tukaj gre za naše pravice, ki jih zaradi neučinkovitosti
               slovenskega sistema ne moremo uveljaviti. Tukaj gre tudi za dejstvo, da ne črpamo
               denarja iz EU, ki bi ga lahko. Ker javni uslužbenec, ki bi se moral problema znebiti
               tako, da ga reši, se ga reši tako, da ga odstopi drugemu. In ker Sloveniji zaradi
               takšnega nespoštovanja prava nihče ne odreagira, se sloves Slovenije kot pravne
               države v tujini ne le slabša ampak celo izgublja.</p>
               <p>A pravna država in demokracija sta aktivni tudi v počitnicah. A pravna država je tudi
               vrednota, ki bi nam morala biti sveta. Je kot vsakodnevni kruh, kot voda in zrak in
               demokracija je edina, ki je sposobna zagotoviti pravno državo, če povzamemo po
               Gustavu Radbruchu. Komu naj zaupamo vrhunske državniške naloge? Ljudem visokih
               etičnih kvalitet in moralnega čuta. In če bi še dodali po Pitamicu – ne bomo
               ustvarjali, ne bomo delili in ne bomo našli pravice, če ni pravičnosti v nas.</p>
               <p>Zagotoviti spoštovanje človekovih pravic in človeškega dostojanstva je naloga
               državnih institucij in to ne sme biti nikoli in nikdar drugorazredna tema. Korupcija
               je ne le kaznivo dejanje, mora biti v družbi tudi moralno zavržno dejanje. Brez dvoma
               je potrebna ničelna stopnja tolerance, kar se tiče korupcije a potrebna je tudi
               ničelna stopnja tolerance do nespoštovanja prava in kršitve človekovih pravic tako
               danes, kot v prihodnosti, a tudi do kršitve človekovih pravic v preteklosti. Državo
               imamo. Rabimo še izobražene, neodvisne strokovne in učinkovite pravnike in druge
               strokovnjake, ki bodo upam, pozitivno spremenili slovensko prakso. In rabimo še
               voditelje. Voditelje, ki bodo državniki, ne politiki in še manj politikanti.
               Voditelje, ki bodo kot državniki videli interes države, ne pa voditelje politike, ki
               vidijo le interes stranke in kako priti in kako se obdržati na oblasti vsaj še kak
               dan. Voditelje, ki se bodo z vrednostnim sistemom znali opredeliti tudi do
               preteklosti, vendar bodo hkrati trezno ocenili sedanjost in imeli sposobnost
               uresničiti programe za izhod Slovenije iz krize in ustvariti boljšo prihodnost. Od
               dobrih besed do dobrih dejanj je dolga pot. <stage type="mag"/> <stage>(nadaljevanje)</stage> Želim, da Slovenija na tej poti uspe. Ker želim kot
               opozarjajo mladi iz mreže idej, da nam Slovenija ne sme postati le vikend
               destinacija. Ne zame, ne za tisoče mladih, ki so zapustili Slovenijo. Kaj je torej
               Slovenija v odnosu do EU? EU je zame moja država, a Slovenija je moja domovina. Naj
               nas domovina združuje in ne razdvaja. Posebej v času politične in gospodarske krize
               se moramo poistovetiti s stavkom Zupančiča. Domovina je ena nam vsem dodeljena. Naj
               za konec povzamem prirejeno avstrijsko geslo. Imejmo Evropsko unijo v glavi, a
               Slovenijo v srcu. Čestitam za dan Evrope in hvala lepa za pozornost.</p>
               <p><stage>/ Aplavz/</stage></p>
            </sp>
            <sp xml:id="SDT6-OZZEU-slavnostna-1-2014-05-09.sp6">

               <speaker>PREDSEDNIK JOŽEF HORVAT:</speaker>

               <p>Spoštovana gospa profesorica Verica Trstenjak, najlepša hvala za vaše razmišljanje.
               Ena izmed glavnih prednosti članstva v Uniji je enotni gospodarski prostor in s tem
               večje možnosti za konkurenčnost ter črpanja finančnih sredstev, strukturnih skladov
               in kohezijskega sklada Unije. K besedi sedaj vabim doktorja Gregorja Pipana,
               direktorja podjetja XLAB. Podjetje se ukvarja z razvojem programske opreme,
               elektronike, matematike in ima v Sloveniji poleg akademskega sveta najmočnejši
               razvojni oddelek na tem področju. Naj omenim, da je podjetje lansko leto sodelovalo
               in osvojilo prvo mesto na tekmovanju Nasa v Italiji ter prejelo nagrado za
               najinovativnejšo rešitev v centrih 112. Izvolite doktor Pipan.</p>
            </sp>
            <sp xml:id="SDT6-OZZEU-slavnostna-1-2014-05-09.sp7">

               <speaker>DR. GREGOR PIPAN:</speaker>

               <p>Hvala. Spoštovani, spoštovane. Hvala za besedo. Mene so povabili, da predstavim
               pogled gospodarstva. Kaj se je spremenilo za gospodarstvo z vstopom v Evropo? To so
               bila leta optimizma, gospodarske konjukture in čas, ko je bilo vse mogoče. V tistem
               času je bila Slovenija v dobri gospodarsko-politični kondiciji in optimizem je bilo
               zaznati v vseh porah države. Tako smo se z novim zagonom podali v iskanje novih
               priložnosti na evropskih trgih. Če pogledamo nazaj zakaj je Evropa dobra za
               gospodarstvo. Evropa nam je odprla enega največjih svetovnih trgov, če želimo
               tekmovati na tem trgu takoj naletimo na svetovno konkurenco. Zato kdor želi uspeti v
               Evropi mora graditi na kvalitetni ekipi, poštenosti in dolgoročni viziji. Če uspeš v
               Evropi moraš biti med najboljšimi na svetu. Skupna valuta, evro, enotni bančni
               sistem. V prvih dveh letih našega poslovanja so 2% vseh bruto stroškov predstavljale
               bančne storitve. Z enotnim evropskim trgom so se bančne storitve pocenile, s čimer
               lažje konkuriramo zunaj izven trga Slovenije. Evropski trg predstavlja prvo izbiro za
               visoko tehnološke rešitve z veliko dodano vrednostjo. Zato je članstvo Slovenije
               ključnega pomena za taka podjetja. Evropa je tudi prepoznavna blagovna znamka v
               globalnem svetu kar pripomore h večji prepoznavnosti in lažjemu prodoru na le te.
               Evropa nam nudi tudi manj znane priložnosti. Naj omenim program »EU get me to Japan«,
               ki nam je omogočil izgradnjo trga na Japonskem. Ta nam sedaj predstavlja enega
               največjih trgov izven Evrope. In to so tudi še druge oblike izpodbud, ki jih lahko
               organizacija pridobi od strukturnih skladov, čezmejne pomoči do raziskovalno
               razvojnih sredstev. Poleg tega nam Evropa nudi tudi stabilno okolje, da bi lažje
               razumeli to nič manj pomembno prednost moramo najprej osvetliti domače poslovno
               okolje. V Sloveniji je poslovno okolje zelo dinamično. To, da bi podjetje imelo nekaj
               letno strategijo ali samo letni operativni plan je čista utopija. Spremembe odločitev
               ključnih zakonov in predpisov, ki urejajo poslovno okolje so stvar dnevne politike.
               Država ne prevzema nobene odgovornosti, pa naj bo to na davčnem področju, pri
                  reševanju<stage type="mag"/> <stage>(nadaljevanje)</stage> sporov,
               sodstvo ali pri razpisih in javnih naročilih. Ko sodelujemo na evropskih tleh so
               stvari bolj definirane. Pravila igre so znana vnaprej. Kaj potrebuje gospodarstvo v
               lokalnem okolju, da bi lažje uspelo v Evropi in v globalnem trgu? Že dolgo se vsi
               zavedamo, da v Sloveniji ni mogoče uspeti z delovno intenzivnimi panogami. Zavedamo
               se, da je potrebno vlagati v razvoj novih rešitev. Zelo malo ljudi pa govori o
               dejstvu, da če želiš prodreti z inovativnimi rešitvami potrebuješ reference, ki jih
               pa v Sloveniji pregovorno težko dobimo. Večja slovenska podjetja in projekti
               nacionalnega pomena, ki bi lahko dali tako priložnost inovativnim rešitvam mladih
               podjetij, ki še iščejo trge, tega ne storijo. Prepogosto pa se zgodi, da ti projekti
               dobijo rešitve iz tujine. Velikokrat navkljub slabši in dražbi izvedbi. Javna
               naročila in razpisi, sistem, ki ga imamo, je zbirokratiziran in neučinkovit.
               Predstavlja administrativne zapreke ter po nepotrebnem podaljšuje čas izvedbe
               projektov. Ne dosega pa svojega namena, kar je gospodarna raba javnih sredstev.
               Predlagam, da se postopki poenostavijo, hkrati pa mora razpisovalec prevzeti
               odgovornost za izbor ponudnika. Gospodarstvo potrebuje poenostavitev davčnega
               sistema. Imamo preveč pravil in preveč izjem. Poenostavite pravila in zakone. Nujna
               je tudi odprava skritih in prikritih davkov. S takimi spremembami se razbremeni tako
               gospodarstvo kot tudi javna uprava. Enostavneje in predvsem ceneje bo tudi ugotoviti,
               kdo je igral po pravilih n kdo se jih je poskušal izogniti. Razbremenitev celotne
               populacije davkoplačevalcev. Priča smo čedalje večji stiski ljudi, kar je tudi
               posledica drage države. Srednji sloj, ki smo ga izšolali na naš davkoplačevalski
               račun beži v tujino za boljšim zaslužkom. Na državi leži objektivna odgovornost, da
               zajezi beg možganov, zakaj investiramo denar v izobrazbo ljudi, ki jih ne
               potrebujemo. Naredimo Slovenijo za davčno ugodno vsaj za eno panogo. V gospodarstvu
               nam vseskozi pridigajo, da je priložnost slovenskega gospodarstva v ničnih rešitvah.
               Mogoče je tudi to primeren nasvet za državo. Izbrati <stage>(nerazumljivo)</stage> področje, v
               katerem smo lahko najboljši na svetu v vseh pogledih poslovanja, strokovnem,
               političnem, poslovnem in davčnem. S takim področjem bomo v Slovenijo privabili
               najboljše strokovnjake, investicije iz celega sveta in bomo ustvarjali in tudi
               plačevali davke v Sloveniji. Slovenija je dovolj velika, da postane Silicijeva dolina
               21.stoletja. Slovenija navkljub trenutni utrujenosti lahko ponudi veliko za nas vse.
               Geostrateška pozicija v srcu Evrope, imamo prekrasno naravo, sposobne ljudi, kulturo
               in tradicijo. Izkušnje preteklih napak nam lahko pomagajo pri premagovanju ovir, ki
               so še pred nami. Imamov se sestavine, da si izboljšamo okolje. Kar še potrebujemo je
               cilj in volja, da naredimo Slovenijo najboljšo državo na svetu in v Evropi. Tako bomo
               lahko ponosni povedali, da prihajamo iz Slovenije. Hvala.</p>
               <p><stage>/ Aplavz/</stage></p>
            </sp>
            <sp xml:id="SDT6-OZZEU-slavnostna-1-2014-05-09.sp8">

               <speaker>PREDSEDNIK JOŽEF HORVAT:</speaker>

               <p>Hvala doktor Gregor Pipan za izredno zanimivo in kritično razmišljanje. Težave, s
               katerimi se srečujete v gospodarstvu, so nedvomno posledica tudi političnih
               odločitev. Za govornico vabim doktorja Mateja Avblja, dekana in docenta za evropsko
               pravo na Fakulteti za državne in evropske študije, njegovo raziskovalno in akademsko
               delo je osredotočeno na pravo Evropske unije, ustavno pravo in teorijo prava.
               Izvolite doktor Avbelj.</p>
            </sp>
            <sp xml:id="SDT6-OZZEU-slavnostna-1-2014-05-09.sp9">

               <speaker>DR. MATEJ AVBELJ:</speaker>

               <p>Hvala lepa. Spoštovani gospod predsednik republike, predsednik državnega zbora,
               gospod predsedujoči, ekscelence, državni zbor, gospe in gospodje. Letošnji dan Evrope
               bi za našo državo moral biti še posebej slovesen. Saj je Slovenija dopolnila svojo
               10. obletnico članstva, polnopravnega članstva v Evropski uniji. Gre za obletnico, ki
               bi v javnem prostoru zaslužila praznovanje, enako tistemu, s katero obeležujemo
               obletnice samostojnosti in neodvisnosti.<stage type="mag"/>
               <stage>(nadaljevanje)</stage> Oba dogodka sta namreč slovenska zgodovinska mejnika, ki ju je mogoče
               razumeti zgolj skupaj. Samostojna in neodvisna Slovenija se je zgodila zato, ker se
               je želel slovenski narod vrniti tja, kamor sodi. V Evropo. V Evropo, ki jo danes v
               najboljšem smislu, pravnem, ekonomskem in političnem predstavlja prav Evropska unija.
               Samostojna in neodvisna Slovenija je bila tako zasnovana kot evropska Slovenija. Pa
               to ni bil le politični ideal. Ampak konstitutivni ukaz slovenskega naroda, ki je bil
               izdan kar dvakrat. Najprej na plebiscitu za samostojno slovensko državo in nato še na
               referendumu za naš vstop v Evropsko unijo. Evropska Slovenija je zato ustavno pravni
               ukaz slovenskega naroda podprt z dvojno plebiscitarno večino. In tak ukaz zavezuje
               obstoječe in vse bodoče politične konstalacije, vse vlade in nasploh vsakogar, ki v
               tej državi javno deluje. Spoštovani in spoštovane. Še pred nekaj leti bi bilo
               govorjenje o tem zaradi samoumevnosti povedanega pravzaprav povsem nepotrebno. A
               danes temu ni več tako. V Sloveniji se vse bolj krepijo silnice, ki našo evropsko
               usmeritev odkrito postavljajo pod vprašanj. Ti vektorji pa niso navzoči le v civilni
               družbi, kjer je njihov obstoj povsem legitimen temveč so se prikradli tudi na
               oblastveno raven. S krizo, v kateri smo se znašli pretežno zaradi svojih napačnih
               odločitev, se je razgalila naša dejanska neevropskost, na ekonomskem,
               institucionalnem, pravnem in najbolj očitno na političnem področju. Razkorak med
               evropskimi standardi in našo dejanskostjo je postal tako očiten in tako globok, da ga
               je vsaj na ekonomskem področju zaznala tudi Evropska unija in zahtevala njegovo
               odpravo. In tedaj v tistem trenutku je Evropa tudi v Sloveniji prvič postala
               vsiljivec, škodljivec. Nekdo, ki naj se ne vmešava, tako smo slišali, v naše notranje
               zadeve, ker naj bi bila sama še slabša, kot smo mi. V kontekstu zahteve po resničnih
               spremembah, ki bi iz nas napravile pravo evropsko Slovenijo se je namesto tega začelo
               oživljanje jugoslovanskega duha in simbolov. Torej časov in prostorov, pred katerimi
               smo zavestno z dvojno plebiscitarno večino pobegnili in v katere se ne moremo več
               vrniti. Tudi če bi se hoteli. Preprosto zato, ker gospe in gospodje, razen v
               nekaterih slovenskih glavah ti časi in prostori sploh več ne obstajajo. Vseeno pa je
               zato leta, tudi leta 2014 treba ponoviti za doktor Jožetom Pučnikom, za nestorjem
               slovenske države. Treba je ponoviti. Jugoslavije ni več, zdaj gre za Slovenijo in to
               za evropsko Slovenijo v Evropski uniji. Evropska unija kot nobena politična skupnost
               seveda ni in ne more biti popolna. A je hkrati mnogo boljša od balkanskih režimov, ki
               so lomili slovenskega človeka v preteklih desetletjih. In ga še lomijo. In Evropska
               unija, kot smo že danes slišali, je tudi naša politična skupnost, ki jo lahko, če le
               zmoremo in znamo, izboljšamo skupaj. Prav ato bi Slovenija morala imeti svojo vizijo
               Evropske unije. Slovenija bi morala biti aktiven soustvarjalec Evropske unije in ne
               le nemi opazovalec na periferiji, če ne celo bolnik, ki ogroža njene zdrave temelje.
               Vendar lastno vizijo Unije, ki bi lahko postala stvarnost, bo Slovenija lahko razvila
               šele, ko bo sama postala evropska. Ko bomo Evropo, tudi to smo že danes slišali, v
               najširšem vrednostnem smislu ponotranjili, jo spustili v svoja srca in duše ter jo
               prelili v svojo vsakodnevno prakso, javno in zasebno. Ključno za to pa bo
               izobraževanje. Tu smo v smislu zagotavljanja svoje evropskosti v zadnjih desetih
               letih postorili bore malo. Če sem še bolj iskren. V smislu osnovnošolskega in
               srednješolskega izobraževanja smo zelo malo postorili celo v smislu zagotavljanja
               lastne slovenskosti. Mlajše generacije, o tem me učijo lastne pedagoške izkušnje, o
               genezi nastanka samostojne slovenske države vedo zelo malo. Včasih nič. Še manj pa so
               sposobne kritičnega razmisleka in udejstvovanja v smislu razvoja slovenske države v
                  prihodnje.<stage type="mag"/> <stage>(nadaljevanje)</stage> Nič kaj bolje se
               ne godi na področju univerzitetnega izobraževanja. Če se dotaknem le študija prava,
               ki ga sam najbolje poznam lahko zatrdim, da je kljub članstvu v Evropski uniji na
               temu področju ostalo bolj ali manj vse po starem. To tudi razloži, kot je že
               poudarila profesorica Trstenjakova, zakaj pravo Evropske unije v Sloveniji velja in
               obstaja predvsem formalno, mnogo manj pa se ga dejansko uporablja v praksi.</p>
               <p>Vse povedano torej priča o tem, da Slovenijo čaka še ogromno dela v smislu
               zagotavljanja temeljnih predpostavk lastne državnosti in še bolj v smislu našega
               aktivnega članstva v Evropski uniji. Slovenci se bomo očitno morali prej kot z
               evropskim, soočiti z lastnim demokratičnim, pravnim in zares celokupnim državniškim
               primanjkljajem.</p>
               <p>Gospe in gospodje, medtem ko se v Sloveniji torej v glavnem ukvarjamo sami s seboj pa
               se pred našimi očmi Evropa v temeljnem spreminja. Danes, na žalost, na srečo, ne
               obstaja več ena sama Evropska unija temveč vsaj dve; ena je tista Evropska unija, ki
               združuje osemindvajset držav članic, druga pa je monetarna unija osemnajstih članic,
               ki postaja bančna, fiskalna in ki bo slednjič postala politična unija. Slovenija mora
               storiti vse, da ostane v jedrnem krogu integracije in da prispeva trdni politični
               uniji, k zvezi v kateri bo enakopraven partner.</p>
               <p>Pri tem svojemu podjemu ne bo šlo brez zaveznikov; Slovenija si mora najti tesnejše
               zaveznike. Trenutno v Sloveniji živimo v prepričanju, da so naši zavezniki vsi a to
               hkrati pomeni, da resničnih zaveznikov pravzaprav nimamo.</p>
               <p>Tu je zato po mojem mnenju pred nami dvojna naloga, najprej se moramo zasidrati nazaj
               v srednjeevropski prostor in se pridružiti višegrajski skupini. Nato pa se moramo v
               širšem smislu aktivirati kot aktivni člen sodelovanja malih držav Evropske unije,
               torej tistih držav, ki so nam vsestransko najbolj podobne. Naša pot mora biti
               obrnjena ne na Balkan ali celo proti Rusiji temveč v srednjo Evropo in zahodni
               civilizacijski krog.</p>
               <p>Gospe in gospodje, to je in bi morala biti evropska perspektiva Slovenije. To je
               evropska perspektiva Slovenije, ki jo je potrdilo slovensko ljudstvo z dvojno
               plebiscitarno večino vendar, preden jo bomo uresničili moramo zares postati evropski
               sami. prepričan sem, vse priložnosti za to še niso zapravljene, pred nami je
               naslednja dekada članstva v Evropski uniji, potruditi se moramo, da jo bomo
               izkoristili bolje kot prvo.</p>
               <p>Hvala lepa.</p>
               <p><stage>/ Aplavz/</stage></p>
            </sp>
            <sp xml:id="SDT6-OZZEU-slavnostna-1-2014-05-09.sp10">

               <speaker>PREDSEDNIK JOŽEF HORVAT:</speaker>

               <p>Hvala tudi vam, dr. Matej Avbelj.</p>
               <p>Evropska perspektiva Slovenije je edina prava pot za Slovenijo in še posebej se
               strinjam z vami, da moramo evropski naprej postati sami.</p>
               <p><stage>/ Pevski zbor/</stage><stage type="mag"/>
               </p>
            </sp>
            <sp xml:id="SDT6-OZZEU-slavnostna-1-2014-05-09.sp11">

               <speaker>PREDSEDNIK JOŽEF HORVAT:</speaker>

               <p>In sedaj vabim k besedi predsednika Republike Slovenije gospoda Boruta Pahorja.
               Izvolite, gospod predsednik.</p>
            </sp>
            <sp xml:id="SDT6-OZZEU-slavnostna-1-2014-05-09.sp12">

               <speaker>BORUT PAHOR:</speaker>

               <p>Dober dan, spoštovani gospod predsednik Državnega zobra, predsednik odbora, poslanke
               in poslanci, tako iz domačega kot evropskega parlamenta, ekscelence, državljanke in
               državljani, svečani zbor.</p>
               <p>Danes slovensko obeležujemo deseto obletnico vstopa Slovenije v Evropsko unijo. Med
               nami in okoli nas zaradi tega ni nekega vsesplošnega navdušenja, kot smo mu bili
               priča pred desetimi leti. Toda, tudi prevladujočega obžalovanja ali jeze ni. Zdi se
               mi, da znamo Slovenci zelo razumno in razumljivo sprejeti pomen vstopa naše države v
               Evropsko unijo.</p>
               <p>Visoka pričakovanja, ki smo jih imeli ob vstopu sicer niso bila dosežena, pri čemer
               je utemeljen premislek, koliko smo za to odgovorni sami. Kljub temu je članstvo v
               Evropski uniji po splošnem prepričanju za naš narod in državo smiselno in koristno.
               Slovenci, državljanke in državljani, Evropsko unijo dojemamo kot pogoj miru in
               stabilnosti pa tudi blaginje, čeprav ne v želeni meri. Toda, še vedno na skupno
               evropsko prihodnost v veliki večini gledamo s previdnim optimizmom. Prav in celo
               dobrodošlo pa je, da se oziramo v to skupno prihodnost bolj realno in z večjim
               občutkom za našo neposredno odgovornost zanjo.</p>
               <p>Svečani zbor, nikoli ne pozabimo, da je bila moderna ideja suverene slovenske države
               v odločilnih trenutkih najbolj in neposredno povezana z evropsko idejo. Tega ne smemo
               nikoli spregledati. Slovenci se nismo osamosvojili zato, ker smo hoteli biti
               izolirani temveč zato, ker smo hoteli biti povezani z Evropo.</p>
               <p>Včeraj je minilo petindvajset let od veličastnega protesta na Kongresnem trgu, pesnik
               Tone Pavček je prebral slavno Majniška deklaracijo, naj zdaj navedem zahtevo,
               citiram: »Da hočemo živeti v suvereni državi slovenskega naroda v okviru prenovljene
               Evrope.« To prežetost slovenske in evropske ideje poudarjam zato, da se nam danes ali
               v prihodnje ob vsej potrebni kritičnosti do sebe in do Evropske unije ne bi zgodilo,
               da bi evropsko idejo videli kot pretnjo naši nacionalni samobitnosti temveč kot
               pomembno varovalko za to samobitnost.</p>
               <p>Ne nazadnje je v obeh zamislih, slovenski in evropski, temeljnega pomena sprava.
               Ustanovitev slovenske suverene države razumem kot akt sprave. Ustanovitev evropske
               unije je bila akt sprave, toda, za negovanje sprave, slovenske in evropske, se je
               potrebno nenehno truditi in si zanje prizadevati.</p>
               <p>Ponavljam, da je Evropska unija za Slovenijo skoraj eksistencialnega pomena. Ne gre
               za presojo, da Slovenija sicer ne bi mogla preživeti zunaj evropskih povezav ali brez
               njih, gre za presojo, da bi bila to slabša in težja izbira. Če želimo razvijati in
               posodobiti slovensko družbo in državo znotraj najbolj sodobnih mednarodnih
               intelektualnih, duhovnih, tehnoloških in ne nazadnje vrednostnih struj. Osebno sem
               zelo privržen prizadevanjem, da se Slovenija potrudi ostati in okrepiti svoj položaj
               v krogu najbolj povezanih držav Evropske unije. Vem, da so tudi drugačni pogledi
               glede tega, opozarjajo, da bi nadaljevanje <stage type="mag"/>
               <stage>(nadaljevanje)</stage> prenašanja suverenih pravic iz naše nacionalne ravni na Evropsko unijo
               ogrozil ne pa zagotovil ohranitev naše nacionalne identitete. To stališče razumem
               vendar se z njim osebno ne strinjam, razprava je pa povsem legitimna.</p>
               <p>V tej dobrodošli polemiki gre za temeljno vprašanje ravnotežja med enotnostjo in
               različnostjo v Evropski uniji ter opredelitev tega razmerja, ki je tudi v našem
               državnem in narodnostnem interesu. V temu smislu sem že večkrat poudaril, da si
               moramo dejavno prizadevati za članstvo Slovenije v najbolj povezanem delu Evropske
               unije, skoraj za vsako ceno. Skoraj pravim zato, ker moramo seveda zelo pazljivo
               tehtati med nujnostjo nadaljnjega prenosa teh pravic zaradi večje skupne
               učinkovitosti in to ne samo mi ampak vseh osemnajst ali osemindvajset držav, to je
               tudi, kot rečeno v našem interesu in seveda pretiranimi zahtevami, ki ji v takšnem
               interesu ne bi bile več. To zahteva zrelo debato, zrelo presojo, odločitev in s
               takšno vizijo lahko vstopimo v skupno evropsko debato o njeni prihodnosti.</p>
               <p>Svečani zbor, dejal sem že, da se deset let po vstopu v Evropsko unijo danes veliko
               bolj zavedamo naše neposredne odgovornosti za skupno prihodnost, kot smo se jo
               takrat. to je zelo dobro. Če hočemo, kolikor hočemo in tako kot hočemo videti razvoj
               Evropske unije se moramo zato tudi bolj dejavno in bolj uspešno potruditi kot smo se
               doslej. Bolj kot doslej. Slovenija mora biti še bolj sposobna artikulirati svoj
               nacionalni interes, še bolj si mora vedno znova določiti neke pogajalske minimume, ki
               nam bodo pomagali, da bomo sklepali razumne in dobre kompromise, ki so za nas še
               sprejemljivi. Ampak, kar je najbolj pomembno, vse to mora biti v okvirih našega
               iskrenega prizadevanja za uspeh evropske ideje, daleč od tega za njen zastoj ali celo
               za njen razpad. Evropska ideja in unija sta naši širši domovini v stvarnem in
               duhovnem smislu. V veliki meri smo za to odgovorni sami, da znamo in zmoremo hkrati
               razvijati obe identiteti, slovensko in evropsko. Obe se prežemata, si nista v
               nasprotju, se dopolnjujeta. V temu smislu je bila oblikovana naša suverena država in
               zato smo se po naši volji in nameren način priključili k Evropski uniji.</p>
               <p>V našem najbolj elementarnem interesu je, da jo sooblikujemo skupaj z drugimi narodi
               in državami tako, da bodo pričakovanja in možnosti za njihovo izpolnitev čim bolj
               skladna, da ne bo razočaranj. To ne pomeni, da moramo znižati raven pričakovanj
               temveč, ravno obratno, da moramo zvišati raven možnosti, ki jih daje Evropska unija
               kot politični, gospodarski, socialni, kulturni in duhovni projekt.</p>
               <p>Svečani zbor, ob vstopu naše države v Evropsko unijo sem bil tedaj predsednik tega
               visokega zbora in sem imel priložnost na tisti svečani prireditvi v Novi Gorici imeti
               kratek govor. Iz tistega kratkega govora je moč razbrati vso potrebno pa tudi zelo
               pretirano vznesenost, ki jo je takrat nekako inspiriral čas. Takrat nekaj minut pred
               polnočjo sem nagovoril otroke, najmlajše Evropejce, rekoč, »dana vam je prihodnost,
               vzemite jo zase in jo privoščite eden drugemu. Večina od vas zdaj že spi, zbudila pa
               se bo v svet novega upanja. Vsi, ki smo zbrani na pragu tega novega sveta vam zdaj
               pošiljamo samo še nežen poljubček.«</p>
               <p>Svečani zbor, deset let pozneje to pretirano vznesenost lahko razumemo, z njo pa
               danes ni več mogoče živeti. Potrebujemo noge trdno na tleh, več intelektualne in
               politične zmernosti za razumevanje in uveljavljanje evropskih idej in izkoristek
               naših desetletnih izkušenj, ki smo si jih pridobili. Toda, kljub temu, ni nič tako
               zelo narobe, zlasti ob takšnih jubilejih, kot so danes, če ob premišljevanju o naši
               evropski sedanjosti in zlasti naši evropski prihodnosti ostane nekaj romantike, ki
               vedno <stage type="mag"/> <stage>(nadaljevanje)</stage> spremlja velike
               nacionalne in evropske ideje.</p>
               <p>Čestitam, ob obletnici, naj živi Slovenija, naj živi Evropa. Hvala lepa.</p>
               <p><stage>/ Aplavz/</stage></p>
            </sp>
            <sp xml:id="SDT6-OZZEU-slavnostna-1-2014-05-09.sp13">

               <speaker>PREDSEDNIK JOŽEF HORVAT:</speaker>

               <p>Gospodu predsedniku republike se najlepše zahvaljujem za njegov nagovor.</p>
               <p><stage>/ Pevski zbor/</stage></p>
            </sp>
            <sp xml:id="SDT6-OZZEU-slavnostna-1-2014-05-09.sp14">

               <speaker>PREDSEDNIK JOŽEF HORVAT:</speaker>

               <p>Spoštovani, današnja bogata razmišljanja so odprla marsikatero vprašanje a verjamem,
               ponudila tudi kakšen odgovor.</p>
               <p>Zdi se mi vredno omeniti, da državljani in državljanke in tudi predstavniki različnih
               političnih institucij na zadeve Evropske unije pogosto gledamo preveč pesimistično.
               Evropski proces povezovanja je prinesel veliko pridobitev, ki desetletja nazaj niso
               bile tako samoumevne kot danes. Menim, da je dolžnost nas politikov, da se trudimo v
               javnosti stvari prikazati realistično a hkrati tudi optimistično.</p>
               <p>In v takšnem optimističnem duhu se iz srca zahvaljujem otroškemu pevskemu zboru in
               zborovodkinji Feliciti Heric Taškov za glasbeni nastop.</p>
               <p><stage>/ Aplavz/</stage></p>
            </sp>
            <sp xml:id="SDT6-OZZEU-slavnostna-1-2014-05-09.sp15">

               <speaker>PREDSEDNIK JOŽEF HORVAT:</speaker>

               <p>Drage pevke in pevci, s svojo igrivostjo in prisrčnostjo ste v Ljubljano pripeljali
               tudi delček prekmurske dobre volje. Čestitam vam tudi za odlično zlato priznanje na
               državnem tekmovanju otroških in mladinskih pevskih zborov, ki je potekalo letos v
               Zagorju ob Savi. Ob enem se zahvaljujem tudi Mestni občini Murska Sobota, ki je
               omogočila, da so mladi pevci prispeli v Ljubljano.</p>
               <p>Spoštovani gostje, vsem še enkrat iskrena hvala, da ste se udeležili naše slavnostne
               seje Odbora za zadeve Evropske unije ob desetletnici pristopa Republike Slovenije k
               Evropski uniji. Posebej bi se rad zahvalil slavnostnim govornikom, da so svoje mnenje
               in poglede delili z nami. Vsak vaš prispevek je dragocen in zelo dobrodošel.</p>
               <p>Ob tem bi še rad dodal, da so v demokratičnih državah volitve najbolj neposreden
               vpliv državljanov na politično dogajanje. Zato vas vabim, drage državljanke in
               državljani, da s svojim glasom na evropskih volitvah tudi vi prispevate k
               sooblikovanju <stage type="mag"/> <stage>(nadaljevanje)</stage> političnih
               razmer v Evropski uniji.</p>
               <p>S tem zaključujem slavnostno sejo Odbora za zadeve Evropske unije in vas ob tej
               obletnici in hkrati ob počastitvi Dneva Evrope prisrčno vabim v preddverje velike
               dvorane, da skupaj nazdravimo.</p>
               <p>Srečno.</p>
               <p><stage>/ Aplavz/</stage> <title>Slavnostna seja je bila zaključena 9. maja 2014 ob 11.15.</title>
               </p>
            </sp>
         </div>
      </body>
   </text>
</TEI>
