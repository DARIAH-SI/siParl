<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZO-nujna-1-2012-02-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">21EF5CAD7E6502BAC1257D1F005A576F</idno>
               <idno type="custom" subtype="day">B0884A6B896523CBC125799F0048FF97</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=B0884A6B896523CBC125799F0048FF97</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZO-nujna-1-2012-02-09.OZO" n="1">
               <name>nujna seja</name>
               <date when="2012-02-09"/>
            </setting>
         </settingDesc>
         <particDesc>
            <listOrg>
               <org xml:id="OZO-nujna-1-2012-02-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZO-nujna-1-2012-02-09.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  ODBOR ZA OBRAMBO</stage>
            <stage type="session">1. nujna seja</stage>
            <stage type="date">(9. februar 2011)</stage>
            <stage type="chairman">Sejo je vodil Franc Jurša, predsednik Odbora za obrambo.</stage>
            <stage type="time">Seja se je pričela ob 10.04. </stage>


            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Spoštovani, pričenjam 1. nujno Odbora za obrambo, ki je bila sklicana na podlagi
               47<stage>(?)</stage>. člena drugega odstavka 230. člena Poslovnika Državnega zbora Republike
               Slovenije. Pozdravljam vse prisotne navzoče, člane odbora, še posebej pa gospoda Aleš
               Hojsa, kandidata za ministra za obrambo. Obveščam vas, da so zadržani in se seje ne
               morejo udeležiti: gospod Borut Pahor, na seji kot nadomesti član sodeluje gospod Samo
               Bevk. Prehajamo na določitev dnevnega reda seje odbora. S sklicem seje 6. 2. 2012 ste
               prejeli naslednji dnevni red: Predstavitev Aleš Hojsa, kandidata za ministra za
               obrambo. Ker v poslovniškem roku nisem prejel predloga za razrešitev dnevnega reda,
               je določen dnevni red seje, ki je bil predlagan s sklicem. Prehajamo na obravnavo 1.
               točke dnevnega reda. To je predstavitev gospoda Aleša Hojsa, kandidata za ministra za
               obrambo. Predsednik vlade, Janez Janša je predsedniku državnega zbora, dr. Gregorju
               Virantu, 4. 2. na podlagi prvega odstavka 112. člena ustave in 229. člena Poslovnika
               državnega zbora, predlagal listo kandidatov za ministre. Predsednik državnega zbora
               je odboru posla predlog predsednika vlade, da državni zbor za ministra za obrambo
               imenuje Aleša Hojsa. V skladu s prvim in drugim odstavkom 230. člena Poslovnika
               Državnega zbora sem tako sklical današnjo sejo, na kateri se nam bo predstavil
               predlagani kandidat. Po opravljeni predstavitvi bo odbor poslal predsedniku Državnega
               zbora in predsedniku Vlade mnenje o predstavitvi predlaganega kandidata. Uvodni
               predstavitvi kandidata bodo sledila vprašanja članic in članov odbora. Predlagam, da
               postavljamo vprašanja v prvem sklopu, če bo potreba, pa bomo potem opravili tudi še
               drugi sklop vprašanj. Prosim gospoda Aleša Hojsa, kandidata za ministra, da se
               predstavi odboru.</p>
            </sp>
            <sp who="SDT6:HojsAleš">

               <speaker>ALEŠ HOJS:</speaker>

               <p>Lep pozdrav, spoštovani gospod predsednik. Spoštovane poslanke, spoštovani
               poslanci.</p>
               <p>Najprej bi se rad zahvalil za to možnost, da lahko pred tem cenjenim odborom kot
               kandidat ministra za obrambo podam kratko  videnje svoje vizije svojega dela na tem obrambnem področju.
               Glede na dejstvo, da se večina med nami ne pozna, razen nekaterih posameznikov je
               prav, da najprej povem nekaj o sebi. Že na začetku se pa opravičujem zaradi glasu,
               ker sem te dni pač žal, bil malo gripen, tako da imam z glasom malo težav, ampak
               mislim, da ne bo problemov. Sem rojem Ljubljančan in celotno poklicno družinsko in
               ostalo pot preživljam v Ljubljani. Rojen sem leta 1961, po izobrazbi sem
               univerzitetni diplomirani gradbeni inženir. V svoji dosedanji karieri pa sem pretežno
               delal na področju infrastrukture oziroma vodenja investicij. Od pomembnejših
               projektov, ki sem jih v svoji poklicni karieri vodil bi omenil vodenje izgradnje
               centralne čistilne naprave v Ljubljani. Ta investicija je bila ena najpomembnejših
               kot okoljska pridobitev mesta Ljubljane. Drugi pomemben projekt oziroma projekt, v
               katerih sem sodeloval so bili v času mojega mandata kot člana uprave Darsa, kjer smo
               v času mojega mandata podprli oziroma zaključili več kot 100, mislim, da skoraj 130
               km slovenskih avtocest. In pa ne nazadnje projekt na katerega sem v svoji karieri
               najbolj ponosen, za katerega sem bil v upravi Darsa neposredno zadolžen, tako za
               pripravo, izvedbo, implementacijo, je pa uvedba avtocestnih vinjet. To je bil
               projekt, ki smo ga opravili v relativno izjemno kratkem času, v roku treh mesecev od
               odločitve vlade, do tega, da so se slovenski uporabniki po avtocestah vozili z
               vinjetami. Težko bi rekel, da obrambnega področja ne poznam nič. Dejstvo sicer je, da
               v sami vojaški strukturi oziroma na Ministrstvu za obrambo nisem delal, sem pa ravno
               v tem času delovanja, kot član uprave Darsa pokrival področje zaščite in reševanja.
               Ravno v tem obdobju smo na nacionalni ravni pripravljali načrte zaščite in reševanja
               skupaj z upravo za zaščito in reševanje, pripravili vse potrebno za varovanje in pa
               gasilske potrebe na vseh slovenskih avtocestnih predorih in pa seveda na vseh ostalih
               trasah, kar pomeni, da sem vsaj s tem civilnim delom Ministrstva za obrambo tudi
               konkretno že sodeloval in konkretno na tem projektu delal. Mogoče je prav, da povem
               tudi, pa ne kot referenco, ker seveda vodenje ministrstva ne pomeni referenco v
               smislu služenja. Prav pa je, da povem, kaj sem kot vojak služil. Bili smo prva
               generacija, ki smo leta 1980 po končani srednji šoli, se pravi, po končani gimnaziji
               sem odšel na služenje vojaškega roka. Vojaški rok sem odslužil v Puli v inženirski
               enoti. Takoj po prihodu iz vojaške službe sem bil prerazporejen v Teritorialno
               obrambo Republike Slovenije, kjer sem bil teritorialec od leta 1982, pa vse do konca
               osamosvojitvene vojne. Po koncu osamosvojitvene vojne pa smo bili tisti, ki smo
               delali na mestih, ki so bili pomembni za javne dobrine. Konkretno sem takrat bil na
               mestu direktorja sektorja, vodovod v javnem podjetju, vodovod kanalizacija bili
               prerazporejeni v tako imenovani civilno služenje, se pravi v tisti del služenja, kjer
               smo bili oziroma skrbeli za zagotavljanje splošnih odredb.</p>
               <p>Če pričnem s kratkim pregledom svoje vizije oziroma načrta programa, ki ga nameravamo
               uveljavljati v naslednjem obdobju, v kolikor bom seveda dobil vaše zaupanje, bi
               najprej rekel, da je pravzaprav obramba tisti del slovenske nacionalne identitete, ki
               se je od leta 1991 naprej pokazala kot najbolj povezovalna. Dejstvo je, da je na tem
               področju pravzaprav vedno bilo mogoče najti večji ali manjši konsenz med vsemi
               političnimi strankami, ker se mi zdi, da smo se vsi Slovenci zavedali, da je ravno to
               tisto področje, kjer ga ne moremo prepustiti bodisi notranjim političnim bojem,
               bodisi osebnim interesom, ampak
               da gre res za nacionalno vrednoto, za nacionalne interese.</p>
               <p>Kot veste se Ministrstvo za obrambo nekako deli na dva osnovna sklopa. Torej, gre za
               sklop ko gre za sklop Slovenske vojske, se pravi vojaški del ministrstva, in pa sklop
               uprave za zaščito in reševanje, kjer s 13 regijskimi pokrajinskimi enotami pokrivamo
               ta del, ki se nanaša na varstvo pred naravnimi in drugimi nesrečami.</p>
               <p>Po slovenski osamosvojitvi, ko lahko mirno rečemo, da smo imeli relativno veliko
               vojaško zasedbo, posebej kar se tiče samih vojakov, je trend tega popolnjevanja
               oziroma samega vojaškega nabora skozi zadnjih 20 let relativno močno padel. Dejstvo
               je, da smo iz izjemno velikega števila vojakov v tistih letih danes prišli na
               številko okoli 7.000 vojakov. Dejstvo pa je tudi, da je to zmanjšanje pravzaprav
               posledica izjemno spremenjenih, tako geostrateških, političnih in ostalih
               razsežnosti, ki so se v teh letih v Evropi zgodile in naših mednarodnih pogodb
               oziroma vstopa v zavezništvo.</p>
               <p>Drugi del, torej ta del uprave in zaščite in reševanja, kjer imamo opraviti z
               največjim številom prostovoljcev v Republiki Sloveniji, gre za preko 45.000
               prostovoljcev, ki delujejo, kot veste, v pretežni meri na področju gasilstva, potem
               pa so seveda tu vse ostale spremljajoče civilne oziroma družbe, skupnosti, ki
               upravljajo področja zaščite in reševanja, od gorske reševalne službe, vodnikov psov
               in vseh ostalih enot, ki v mirnem času delujejo na teritoriju, posebej v situacijah,
               ko je ogroženo tako življenje, kot materialne vrednote slovenskega prebivalstva.</p>
               <p>Torej, ta dva ključna sistema sta tista, ki sta, po moji oceni, potrebna temeljitega
               premisleka v kolikor želimo uvajati kakršnekoli spremembe. Prepričan sem namreč, da
               je ravno vojska tisti del, kjer s spremembami oziroma z naglimi akcijami, z
               nepremišljenimi potezami ne gre hiteti. To je struktura, kjer je potrebno vsako
               spremembo, tako na zakonodajnem področju, kot povsem na operativnem, temeljito
               premisliti, pogledati več idej, več mnenj, narediti kakšno študijo, predvsem pa
               doseči čim večji konsenz v tem smislu, da je jasno, da o strukturah, programih,
               razvojih, strategijah odloča civilni del. To se pravi, zavedati se moramo, da je
               pravzaprav naša naloga, tako vas odbora za obrambo, Državnega zbora, ministra, vse te
               civilne strukture, tisti del, ki mora odločati o teh stvareh. Mislim, da je prav, da
               se v današnjem času zavedamo, da kljub pomembnosti vojske je vendarle civilna sfera
               tista, ki to vojsko vodi in usmerja.</p>
               <p>Kaj so tiste glavne pravne podlage, ki so bile v preteklem mandatu sprejete, verjetno
               veste. Omenil jih bom samo v kratkih besedah. Pri tem bi rad poudaril, da so bili v
               preteklem mandatu narejene kar pomembni premiki. Mislim, da je tako predsednik Vlade,
               kot sedanja ministrica se zavedala tega nacionalnega pomena obrambe, kar je seveda
               privedlo do glavnih ključnih dokumentov, ki so bili v preteklem mandatu sprejeti.
               Torej, Resolucija o nacionalni varnosti v letu 2010, Resolucija o dolgoročnem
               programu razvoja in opremljenost Slovenske vojske do leta 2025, in pa Strategija
               Republike Slovenije za sodelovanje v mednarodnih akcijah in misijah. Res pa je, da so
               neke stvari zastale in jih bo treba v  čim krajši bližnji prihodnosti, pri čemer se zavedam, da je ta bližnja
               prihodnost, kot sem prej povedal, na obrambnem področju ne pomeni od danes do jutri,
               ampak da si je za to treba vzeti čas, čas mogoče leta ali dveh, dodelati. Torej, kaj
               nam manjka? Manjka nam sprejem obrambne strategije Republike Slovenije, ki bi jo na
               nek način že morali imeti. Manjka nam tako imenovani novi srednjeročni obrambni
               program za leta od 2013 do 2018, ki ga je nujno treba prilagoditi obstoječim
               finančnim razmeram in stanju gospodarstva, tako v širši okolici, kot v državi sami.
               In tisto, kar je najbolj pomembno, kjer bo potrebnega največ sodelovanja, kjer bo
               potrebnega največ iskanja čim boljših skupnih rešitev je pa novelacija oziroma jaz bi
               rekel kar takoj novi zakon o obrambi. Ta zakon o obrambi bo treba, predvidevam v
               naslednjih dveh letih sprejeti, glede na to, da so se stvari v zadnjih osmih letih od
               kar zakon o obrambi velja kar temeljito na geostrateškem in političnem polju Evrope
               in sveta spremenile, prav tako pa so znotraj tega zakona o obrambi nekatere dileme na
               katere se bom obrnil malo kasneje in jih je treba v prihodnosti dodelati.</p>
               <p>Dolgoročna zaveza Republike Slovenije, ki smo jo sprejeli z vstopom v zvezo Nato se
               mi zdi prava in modra odločitev. Dejstvo je, da smo z vstopom v zavezništvo temeljito
               okrepili našo varnostno pozicijo, na nek način segmentirali oziroma našli tiste
               prioritete oziroma enote Slovenske vojske, ki so potrebne tudi zavezništvu in ki so
               specifične glede na našo lego, tako geostrateško, kot tudi povsem mikro lego in
               pridobili neizmeren vir možnosti usposabljanja naših vojakov, usposabljanja in
               preizkušanja najnovejše tehnologije, sodelovanja v zavezništvu na nivoju misij, in ne
               nazadnje to zavezništvo pomeni tudi umestitev v tako imenovane politične
               evroatlantske zveze, ki so, če smo iskreni, pravzaprav temelj in branik demokracije
               na svetu danes.</p>
               <p>Glede na to zavezništvo, veste da smo, kot sem prej povedal, zmanjšali število
               vojakov, da imamo omejitve pri številu vojakov in da imamo neke zaveze, ki jih
               moramo, ki bi jih sicer že morali, ki jih moramo v naslednjih letih dokončati. Smo v
               situaciji, ko bo tudi obrambno področje tisto, ki bo deležno, vsaj predvidevam tako,
               tako s strani ostalih ministrov, kot s strani poslancev pritiska po varčevanju.
               Zavedam se, da je ali da bo potrebno varčevanje v slovenski vojski, bi pa opozoril na
               dve stvari. Opozoril bi, da je nesprejemljivo, da varčujemo na varnosti in
               usposobljenosti vojakov, to je prva stvar. In druga stvar, mislim, da je tudi dosti
               nesprejemljivo glede na to, s kakšnimi osebnimi dohodki se <q>"ponašajo"</q> slovenski
               vojaki, da bi začeli varčevati pri njihovih osebnih dohodkih oziroma plačah. Tukaj je
               ena velika težava. Težava je namreč v tem, da se je Slovenija zavezala z vsemi
               mednarodnimi pogodbami o procentu bruto domačega proizvoda, ki naj bi ga namenjala za
               vojsko, ki ga ne namenja. Dejstvo je, da je ta procent tam od leta 2005 do 2008, 2009
               postopoma sicer rasel, daleč pod 2%, moram povedati daleč pod 2%, dejstvo pa je, da
               se z novimi programi oziroma rebalansi, ki sem jih ravno te dni pregledoval, ta
               odstotek zopet niža na 1,2, 1,3%. Glede na mednarodno okolje si je koalicija tudi v
               koalicijski pogodbi zadala enega od ciljev tudi to, da bi skupaj z zunanjim
               ministrstvom, Vlado in 
               obrambnim ministrstvom, glede na izjemno zaostreno finančno svetovno situacijo začela
               postopek z ostalimi državami, zaveznicami, da bi se tudi na tem generalnem strateškem
               nivoju ta znesek znižal. Seveda smo majhna država, mislim, da je vpliv večjih velesil
               bistveno večji, kar je jasno, ampak vseeno mislim, da bi ti predlogi, glede na to, da
               je stanje v svetu takšno kot je, naleteli na odprta ušesa in mogoče uspemo tudi s
               kakšnim takšnim znižanjem.</p>
               <p>Problem samega varčevanja v vojski je po moje to, da se že danes namenja skoraj 62%
               obrambnega proračuna za zagotavljanje plač. Natovi standardi oziroma priporočila so,
               da bi ta znesek bil tam nekje med 50 in 55%. Drugi problem tega pa je to, da je
               Natova zaveza oziroma tudi zaveza naše vojske in tudi sama potreba, da ne bo pomote,
               znesek v višini 20% proračuna, ki naj bi se zagotavljal za nabavo, posodabljanje
               opreme in vseh infrastrukturnih del, ki so namenjeni za slovensko vojsko. Tukaj
               prihajamo torej v neke škarje, ko je jasno, da vseh teh materialnih pogojev nabav
               infrastrukture ne bo možno zagotoviti, če želimo obdržati visok nivo slovenskega
               vojaka, njegove opremljenosti, predvsem pa tudi njegove osebnega standarda.</p>
               <p>Kje so možni prihranki, kje vidim, da je možno te prihranke doseči. Prva stvar, kljub
               temu, da sem ravnokar rekel, da je nabav relativno malo, da jih je relativno malo,
               mislim, da se v postopku, v sistemu javnih naročil, takšno izkušnjo imam iz
               dosedanjega dela, da s spremenjenimi razpisnimi pogoji, predvsem pa z nekaj bolj
               odprtimi razpisnimi pogoji, kar nekaj prihraniti. Moja izkušnja je, da so javna
               naročila v sistemu zadnjih let, govorim o drugih segmentnih, ne segmentu obrambe,
               zadeva kvečjemu podražila ne pocenila, zato mislim, da je tukaj kar nekaj rezerve. </p>
               <p>Naslednja rezerva, ki jo vidim, je počasno vzpostavljanje oziroma zagotavljanje
               večjega števila pripadnikov rezerve. Mi smo rezerviste v teh letih praktično znižali
               na minimum, menim pa da je, in takšni so tudi izsledki nekaterih študij, menim pa da
               je v slovenskem telesu, slovenskem nabornem telesu kar nekaj interesa po služenju v
               rezervni vojski. Ta interes je deloma vezan tudi na zaostreno finančno gospodarsko
               situacijo, vendar je treba pogledati tudi podatke za nazaj in se ugotovi, da to ni
               posledica samo tega, da ljudje hočejo skozi ta rezervni del nekaj več zaslužiti,
               ampak da je nacionalni interes slovenskih ljudi, da sodelujejo pri obrambi.</p>
               <p>Naslednja stvar pri kateri mislim, da je treba povedati nekaj, in se veže na dodatne
               prihodke ali z drugimi besedami na varčevanje, so tako imenovani nišni centri. Mi
               vemo, da imamo danes v slovenski vojski z znakom odličnosti tudi zavezništva,
               opredeljeno našo gorsko enoto v Bohinju s podporo helikopterskega reševanja in
               helikopterskega delovanja v gorah. Ta enota, kot veste, je v preteklosti že izvajala
               kar nekaj šolanj za zavezniške sile. Te stvari so nekako refinancirane, plačane in
               mislim, da je tukaj ena zelo velika niša, ki bi jo morali bolj uporabljati, posebej v
               povezavi s slovensko industrijo. Tukaj imamo slovensko industrijo, ki je paradni konj
               na tem področju, je bila vsa leta, in tudi danes, konec koncev spet slovenska,
               govorim o Alpini, Elanu, govorim o vseh tistih industrijah, ki so sposobne
               proizvajati stvari, ki so na svetovnih standardih in ki jih zmorejo in morajo
               uporabljati tudi druge enote. Tukaj mislim, da je en velik manko, če se vrnemo v
               zgodovino, smo v avstro-ogrski imeli skupno vojsko in mislim, da je tukaj en velik
               manko oziroma velika priložnost naše mornarice. Dejstvo je, da je naš patruljni čoln
               in naša ladja Triglav glede teh izobraževanj, glede  možnosti usposabljanja zavezniških sil relativno slabo
               izkoriščena. Seveda tukaj ne govorim o kakšnih mornariških flotah, ki so daleč pred
               nami, ampak govorimo o naših sosednjih državah, ki nimajo morja, govorim o Avstriji,
               govorim o Češki, govorim o tistih enotah oziroma tistih državah, ki so nekoč v
               zavezništvu z nami že delovale in so tudi danes v zavezništvu z Republiko Slovenijo
               in Natom.</p>
               <p>In pa seveda zadnji problem, ki ga vidim v smislu varčevanja oziroma reševanja
               problematike, pa je starostna omejitev. Vi veste, da so slovenski vojaki po Zakonu o
               obrambi omejeni na 45 let starosti, vi veste, da se po moji, verjetno bolje kot jaz,
               so po moji oceni programi, ki so bile sicer predvideni v Zakonu o obrambi, o
               usposabljanju, prekvalifikaciji, možnosti zaposlovanja po tem letu izvajajo relativno
               slabo. Vi veste, da bomo glede na to, da je leto 1990, ko so mladi ljudje vstopali v
               vojsko, danes je od takrat 20 let, vi veste, da bomo z leti in to zmeraj bolj
               intenzivno prihajali do točke, ko se bomo srečevali z ljudmi, ki bodo vojsko morali
               zapustiti, bodo pa neusposobljeni oziroma neprekvalificirani. Tukaj mislim, da je, in
               to bo moj poudarek, potrebno izjemno veliko narediti v prihajajočih predvidenih
               sprejemih ostale zakonodaje, govorim o pokojninski zakonodaji, govorim o
               delovnopravni zakonodaji, govorim o zakonodaji trga dela. Mislim, da bo treba tukaj
               izjemno veliko sodelovanje, da bomo tem ljudem zagotovili tudi neko pravo perspektivo
               tudi po 45. letu. Samo v razmislek mogoče, najbrž, kar sicer nekateri govorijo, da
               ne, jaz sem malce drugačnega mnenja, najbrž bo treba premisliti glede na povečano ali
               povišano statistično življenjsko dobo ljudi in o tem, ko govorimo, da je potrebno
               dlje delati, da bomo vsi delali dlje, ob tem mislim, da se tudi vsak izmed nas
               zaveda, da je psihofizična kondicija nas posameznikov glede na življenjski standard z
               leti vendarle večja, bo najbrž treba razmisliti tudi o utemeljenosti oziroma
               smiselnosti te starostne omejitve in mogoče razmišljati o, govorim mogoče o parih
               letih, dve, tri, štiriletnem podaljšanju te starostne višine omejitve biti vojak.</p>
               <p>Naslednja zadeva, ki je pomembna in je nekako izven nekih normalnih vojaških
               standardov, je sama struktura vojske. Struktura vojske pri nas je daleč od tiste
               strukture, ki jo nekako zapovedujejo standardi, to se pravi struktura 1, 2, 5, to
               pomeni en častnik, dva podčastnika in pet vojakov. Pri nas je ta struktura relativno
               podrta. Imamo preveliko število podčastnikov, premajhno število vojakov. Mislim, da
               je tukaj potrebno vse sile uperiti v to, da bomo tudi na tem področju prišli na neke
               prave in mednarodno primerljive rešitve.</p>
               <p>Besedo mogoče tudi o sodelovanju v misijah. To je tema, ki mnogokrat, pa verjamem, da
               bo tudi v prihodnje, izjemno, izjemno zahtevna, da je to tema o kateri bomo veliko
               debatirali, želim pa povedati, da se mi zdi ključno, da je obstoječa vlada,
               odhajajoča vlada sprejela strategijo Republike Slovenije o sodelovanju v misijah in
               vojaških operacijah. Mislim, da je to en od ključnih dokumentov na katerega se bomo
               morali vsi nasloniti. Moje osebno mnenje je takšno, da je prav, da v teh misijah
               sodelujemo. Moje osebno mnenje sicer je, da je potrebno najti oziroma poskušati
               izpogajati v zavezništvu bolj geostrateške lokacije, v katerih bi naši vojaki
               sodelovali, govorim pretežno o tem sredozemskem delu, mogoče manj v bolj oddaljenih
               misijah. In pa drugi del misij, katerih po moji oceni in po mojem prepričanju danes
               ne izkoriščamo dovolj, je drugi del, to se pravi ne vojaški del misij, to se pravi
               civilni del, gre za tako imenovane strokovnjake, ki naj bi v teh misijah sodelovali.
               Govorimo o inženirjih, zdravnikih, agronomih in vseh ostalih, ki, bodimo odkriti in
               si to priznajmo,  so
               predhodnica nekega gospodarskega sodelovanja, bodočega gospodarskega sodelovanja med
               državama, ki v teh misijah sodelujejo in teh misijah ne sodelujejo. Izjemno pozitivna
               izkušnja naših misij je potrebno povedati je naša misija na Kosovu. Dejstvo je, da
               smo del tega Balkana dolga leta bili, dejstvo je, da poznamo mentaliteto, da se znamo
               v tem okolju gibati in zato menim, da je potrebno eventualne bodoče misije usmeriti
               ravno v to sredozemsko okolje.</p>
               <p>Velik problem, ki ostaja na tapeti oziroma ki ostaja odprto je formacija srednje
               oklepne bojne skupine oziroma brigade. Tukaj vsi vemo, da ostaja odprt problem
               zagotavljanja osemkolesnikov. Ta enota se ne more formirati v kolikor se ta ne v
               številu, ki je predvideno v pogodbi, ampak v številu kjer, jaz ocenjujemo, da rabimo
               cca 50 oklepnih vozil, mora konstituirati, to so bile naše obveznosti do zavezništva,
               pa ne samo to, jaz mislim, da je to tisti del naše vojske, ki je sposoben tako na
               domačem teritoriju kot v eventualno v misijah dati polno podporo tako lastni obrambi
               kot sodelovati v zagotavljanju miru po svetu. Pri tem bi rad poudaril, da pa je nekaj
               programov, ki so po moji oceni potrebni razmisleka o tem ali jih je še smiselno
               obdržati v Slovenski vojski, tukaj bi izpostavil mogoče dve stvari. Vi veste, da
               imamo relativno staro opremljenost Slovenske vojske s tanki, s tanki goseničarji,
               poznamo konfiguracijo Slovenije, dejstvo je, da so tanki za to konfiguracijo
               relativno slabo uporabni oziroma manj uporabni, ne bom rekel slabo uporabni. Torej
               treba se je vprašati ali ima smisel, da to divizijo oziroma te enote še vzdržujemo v
               takšni strukturi kot je danes. In pa drugi del, kjer se je pa tudi potrebno
               dogovoriti kaj bomo naredili oziroma ali vzdrževati to stanje kot je, so pa slovenski
               pilatusi, glede na to, da nam varnost neba oziroma zagotavljanje varnostne obrambe na
               nebu zagotavlja zavezništvo, je treba dejansko pregledati predvsem stroškovno
               učinkovitost, ker same bojne učinkovitosti te pilatusi praktično nimajo, tako da se
               bo treba o tem tudi temeljiti pogovoriti.</p>
               <p>Naslednja stvar, ki bi jo želel poudariti, je nujnost, mislim, da je to nujno,
               mislim, da so počele že kar ene dve ali tri vlade, je zagotovitev helikopterske
               podpore SNMP-ja, to se pravi helikopterske podpore službe nujne medicinske pomoči.
               Zdaj ta nujna medicinska pomoč deluje tako, da jo suportira deloma vojska deloma
               policija, dejansko pa se ne more zanesti na to, da ima na razpolago neprestano en
               helikopter. Mi smo z novimi investicijami, ki se ravnokar dokončujejo, govorimo o
               segmentu zdravstva, tako daleč, da bomo mislim, da v naslednjem ali pa celo mogoče že
               v letošnjem letu dobili tudi najsodobnejši helioport na severni strani kliničnega
               centra, zato mislim, da bi bilo naravnost tragično oziroma nesprejemljivo, da ne bi
               uspeli vsaj z enim helikopterjem zagotoviti to podporo našim zdravnikom in tukaj
               mislim, da lahko vojska izjemno veliko pripomore tudi v sami prerazporeditvi kakšnega
               od helikopterjev.</p>
               <p>Druga stvar, ki je po moje kritična ali ki bi jo želeli uporabiti v civilne namene,
               je vojaška bolnica Role. To zadevo verjetno poznate. Moje osebno mnenje je, da je ta
               zadeva neizkoriščena, da je pravzaprav škoda, da se jo ne izkorišča tudi v civilne
               namene. Jaz moram odkrito povedati, da sem govoril z nekaterimi direktorji slovenskih
               bolnišnic, ki so izrazili željo za uporabo te premične oziroma improvizirane bolnice,
               konkretno vem, da se na slovenjgraškem področju načrtuje mislim, da urgence ali nekaj
               takšnega, direktor te bolnice je z mano že govoril in nekako upa, da se bo dalo kaj
               dogovoriti, da bi to bolnico začasno uporabljali na tem področju kot tisti del, ki ne
               bo predstavljal izpada za paciente in da se ob uporabi te bolnice v miru zgradi novi
               oddelek urgence. Ne govorim zdaj konkretno o tej bolnici, govorim samo na splošno, da
               je potrebno takšne ideje oziroma takšne uporabe temeljito razmisliti. Moje načelo
                  je, kar bom povedal mogoče
               malo kasneje še na področju uprave za zaščito in reševanje. Mislim, da je prav, da se
               Slovenska vojska aktivira v največji meri tudi na civilnem področju, pa ne samo ob
               nesrečah in naravnih katastrofah, ampak tudi v tistih delih, kjer naše trenutno
               stanje zahteva, da vojska pomaga.</p>
               <p>Mogoče za konec tega dela, ki se nanaša na Slovensko vojsko, mogoče še dve besedi o
               aktualni problematiki. Govorim o problematiki, ki se danes po medijih kar precej
               vrti, to je o samem sindikalnem delu oziroma odnos v Slovenski vojski. Moje načelo
               je, ki ga seveda glede na obstoječi zakon o obrambi ne gre jemati preveč resno, ker
               je treba spoštovati zakon je sicer, da sindikat v vojski nima kaj delati. Jaz se ne
               spomnim, da bi kakšen sindikat bil kdaj v kakšnih vojskah. Spoštujem pa in izjemno
               cenim to, kar dela slovenski sindikat, zato bo moja prva naloga se s temi sindikati
               usesti, pogledati kje so problemi, ugotoviti zakaj pravzaprav v njihovih zahtevah gre
               in pa seveda sporazumno rešiti tisto, kar se rešiti da. Pri čemer seveda je pa jasno,
               da tukaj ne gre za tiste stvari, ki so nesprejemljive zato, da bi o njih odločal
               sindikat, to je sistem poveljevanja in pa same obrambe.</p>
               <p>Mogoče še nekaj o drugem delu Ministrstva za obrambo. To se pravi upravi za zaščito
               in reševanje. Tudi tukaj je bila, kot veste sprejeta resolucija, nacionalna
               resolucija o delu na tem področju. Ravno tako v tem mandatu, tukaj kot sem seznanjen
               oziroma kot sem se podučil nekih večjih sistemskih zakonskih ovir v prihodnjih letih
               ni načrtovanih, razen manjših sprememb, ki so nujne, bom povedal dve od njih kasneje.
               Je pa to del, ki pravzaprav zadeva najširši del slovenske populacije. Kot sem povedal
               uvodoma, gre za preko 45 tisoč prostovoljcev, pretežno gasilcev in tukaj mislim, da
               je zakonsko potrebno urediti in sicer v tistih zakonih, o katerih sem govoril prej, o
               zakonu o trgu dela, pokojninskem zakonu in tako naprej. Njihov status pravzaprav je v
               večji ali manjši meri neurejen. Govorim predvsem v odnosu do delodajalcev, njihovih
               zaostankov do dela, njihovih ur, ki jih opravijo na akcijah v reševanju. In pa seveda
               tudi seveda drugi del. To je zagotavljanje vseh tistih finančnih okvirjev, ki jih
               moramo zagotavljati za tako imenovana prostovoljna gasilska društva za gorsko
               reševalno službo, za ostala združenja, ki na tem področju delujejo. Jaz sem si tukaj
               izpisal predlog proračuna za leto 2012, ki je bil pripravljen na Ministrstvu za
               obrambo, kjer se zneski za pogodbena razmerja, s katerimi se financirajo
               organizacije, društva in pa zavodi, ki sodelujejo na področju zaščite in reševanje
               znižujejo za 30 %. Ta predlog je po mojem sicer glede na dano finančno situacijo
               razumljiv, i pa razumljiv seveda z vidika zagotavljanja ustreznosti in
               usposobljenosti teh zavodov, enot in pa društev. Zato bom v največji meri poskušal
               rezerve najti drugje in to znižanje, ki je bilo predvideno, ki nekako še zagotavlja
               tisti minimalen obseg dela, ki ga morajo opraviti oziroma usposobljenosti, ki je
               zahtevana obdržal na tem nivoju, tako da tukaj vas bom tudi kot člane odbora seveda
               prosil, da mi stojite ob strani napram ostalim ministrstvom, ministrskim resorjem, ki
               bodo prav tako seveda deležni znižanja.  Področje, ki ga pokriva ta uprava, želim z nekaj sistemskimi okvirji
               tudi razbremeniti dela, ki pravzaprav ovira samo vodenje investicije na ostalih
               državnih področjih, pa ne samo državnih tudi privatnih. Moje mnenje je, da je
               potrebno ukiniti tako imenovana požarna soglasja, ki jih ta uprava za zaščito in
               reševanje izdaja. Ta požarna soglasja morajo biti po moji oceni obvezna oziroma
               opredeljena samo za tiste objekte, ki se seveda, ki so tehnološko namenjeni za
               proizvodnjo oziroma hranitev snovi, kjer se zahteva najvišja stopnja požarne
               ogroženosti oziroma kjer je najvišja stopnja požarne ogroženosti. Dejstvo je, da smo
               danes v situaciji, ko projektantje z vsemi elaborati, študijami z lastnim z znanjem
               zagotavljanje, da je nekaj požarno varno in ga nato dajo soglasje tudi uprava za
               zaščito in reševanje, ki je po moji oceni relativno majhen kader, tudi strokovno to
               zadevo obvladuje, zato mislim, da je to povsem nepotrebno in da bi to lahko
               pripomoglo k pospešitvi tako imenovanega investicijskega ciklusa v državi in pa drugi
               del, ki ga je potrebo po mojem narediti je pa sprememba uredba oziroma zakonskih
               podlag za načrte zaščite in reševanja. Te načrti zaščite in reševanje so pretežno
               breme občin. Jaz moram reči, kolikor zadeve poznam so te načrti zaščite in reševanja
               tudi relativno velik vir posameznih firm, ki te načrte za zaščito in reševanje
               delajo, praktično pa gre za bi rekel po domače copy-paste papirje, ki se prilagajajo
               od občine do občine, zato mislim, da je treba te stvari absolutno zreducirati z
               novimi zakonskimi podlagami te občine temu razbremeniti in pa seveda vzpostaviti tudi
               bolj življenjske načrte in zaščite in reševanja.</p>
               <p>Mogoče bi povedal, da je to področje, saj verjetno poznate, izjemno pomembno, kar bi
               pokazal tudi čisto fugaritivno. Dejstvo je, da to področje opravi med 13 do 15 tisoč
               intervencij letno. To se pravi, gre za več 10 intervencij dnevno, kar pomeni, da je
               dejansko področje, ki ga občuti vsak izmed posameznikov, seveda, naših državljanov.
               Mogoče na koncu, upam, da nisem bil predolg, mogoče na koncu še besedo o tem, kar so
               govorili že moji predhodniki, se pravi ministri, ki so na tem mestu bili pred menoj,
               o tem, kaj pravzaprav drži pokonci Slovensko vojsko, to se pravi domoljubje,
               prostovoljnost in solidarnost. Mislim, da so to tisti trije ključni elementi, ki so
               skozi vsa ta leta Slovensko vojsko držali na tem nivoju, kakršnem je danes. S seboj
               imam tudi, če bom našel zadnjo javnomnenjsko raziskavo, kjer gre za raziskavo o
               zaupanju v osrednjo državne družbe inštitucije, kjer je Slovenska vojska še vedno
               daleč daleč na prvem mestu. Take raziskave skozi zgodovino so vedno pokazale, da je
               bila vojska daleč na prvem mestu in eden od ključnih ciljev bo nadaljevanje tega, kar
               so predhodniki, moji ministri v Slovenski vojski poskušali zagotoviti in to je, da se
               to zaupanje, da se taka visoka stopnja zaupanja Slovencev v Slovensko vojsko ohrani.
               Gotovo sem kaj pozabil, gotovo me boste kaj vprašali. Zahvaljujem se vam za
               poslušanje in se vam seveda na razpolago za vprašanja. Hvala lepa.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Tudi jaz se vam zahvaljujem za predstavitev in dajem besedo članicam in članom
               odbora. K razpravi so se prijavili gospa Melita Župevc. Beseda je vaša. 
               </p>
            </sp>
            <sp who="SDT6:ŽupevcMelita">

               <speaker>MAG. MELITA ŽUPEVC (PS PS):</speaker>

               <p>Hvala lepa.</p>
               <p>Kandidatu se najprej zahvaljujem za obsežno predstavitev, bi imela pa nekaj zelo
               konkretnih vprašanj, pa bi vas prosila potem, ko boste odgovarjali, če lahko zelo na
               kratko odgovorite nanje.</p>
               <p>Najprej moram reči, da me je pozitivno presenetilo vaše stališče do civilne sfere,
               civilnega dela našega obrambnega sistema. Mislim, da je to kar razlika od tega kar
               smo poslušali v preteklem mandatu. Bi imela pa zelo konkretna vprašanja. Zanima me,
               že prej ste omenili, da boste veliko pozornosti namenili civilni sferi, torej
               civilnemu delu, kaj konkretno boste naredili, da se v javnosti ne bodo več pojavljali
               dvomi o tem ali obstaja zadostni civilni nadzor nad vojsko? Jaz sem bila članica
               Odbora za obrambo v preteklem mandatu in moram reči, da smo nekateri imeli
               pogostokrat občutek, da je vojska tista, ki obvladuje ta resor in ne obratno.</p>
               <p>Drugo vprašanje. Že sami ste omenili nesorazmernost kadrov v Slovenski vojski. Zdaj
               konkretni podatki govorijo o tem, da imamo 1180 častnikov in podčastnikov 1977,
               vojakov pa 3243. Že sami ste omenili, da je to daleč od tega idealnega razmerja 1 2
               proti 5. Zanima me kako konkretno, če sploh, se boste lotili tega vprašanja
               nesorazmernosti kadrov v Slovenski vojski?</p>
               <p>Moram reči, da sta me precej presenetili dve stvari v vaši koalicijski pogodbi. Prva
               stvar je to, da ste obrambi namenili zelo malo prostora oziroma zelo malo pomena, jaz
               upam, da vaše delovanje in kandidiranje za ministra za obrambo ne pomeni, da bo
               dejansko obramba imela namenjene toliko pozornosti kot ji namenjate v koalicijski
               pogodbi. Imam pa dve konkretni vprašanji. Že sami ste se dotaknili vprašanja
               notranjih rezerv, ki da očitno so, in pri tem ste omenili spremenjene oziroma odprte
               razpisne pogoje. Zanima me kaj konkretno ste menili z odprtimi razpisnimi pogoji?
               Zdaj ali govorite o javnih naročilih, vi veste, da na področju obrambe so javna
               naročila precej bolj specifična kot na področju avtocestnih javnih naročil. Zato me
               konkretno zanima kaj ste mislili s tem, ko ste govorili o odprtih razpisnih
               pogojih?</p>
               <p>Potem naprej, kar me je pa še bolj presenetilo, je vaša navedba, torej navedba v
               koalicijski pogodbi, da boste sprožili postopek zniževanja prispevkov držav v skladu
               s pristopnimi pogodbami. Mene zanima, če vseeno lahko kaj več poveste o tem. Zdaj
               takšna navedba ni navedba, da boste spremenili nek zakon, to pomeni zelo drzen cilj,
               pa me zanima, če lahko kaj več poveste o tem.</p>
               <p>Predsednik, zelo na kratko, bom skušala samo še tri vprašanja oblikovati.</p>
               <p>Novi Zakon o obrambi. Jaz moram reči, da poslušamo o novem Zakonu o obrambi toliko
               časa kolikor časa sem članica tega odbora, pa sem bila že v prejšnjem mandatu. Zanima
               me ali govorite o novem Zakonu o obrambi predvsem v smeri, kot ste sami nakazali,
               prepoznavanja novih varnostnih groženj, spremenjene mednarodne varnostne situacije,
               ali razmišljate tudi v smeri spremenjene vloge Državnega zbora? Vi veste, da v
               preteklem mandatu, pa tudi prej že nekaj mandatov nazaj se ves čas prerekamo o tem
               kakšna bi morala biti vloga Državnega zbora pri pošiljanju naših vojakov na
               misije.</p>
               <p>In še zadnje vprašanje. Ali bo vlada Janeza Janše uporabljala Falcona? Tudi o tem
               vprašanju poslušamo že leta, ampak konkretnega odgovora do danes še nismo dobili.</p>
               <p>In še, upam, da ni preveč vprašanj. Zanima me kakšno je vaše konkretno stališče glede
               verske oskrbe v vojski? Hvala lepa.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala. Predlagam, da kandidat odgovarjate po enem krogu, ker drugače bomo preveč časa
               porabili. Bi k besedi povabil podpredsednika Matjaža Zanoškarja.</p>
            </sp>
            <sp who="SDT6:ZanoškarMatjaž">

               <speaker>MATJAŽ ZANOŠKAR (PS PS):</speaker>

               <p>Hvala lepa za besedo, spoštovani predsednik. Spoštovani gospod kandidat, kolegice in
               kolegi!</p>
               <p>Najprej na začetku vašega uvoda sem bil nekoliko skeptičen, prihajate popolnoma iz
               drugega področja, vendar ob predstavitvi ste se dotaknil kar nekaj  konkretnih stvari, takšnih ki zadevajo tudi
               prihodnost Slovenske vojske. V tem sklopu bi postavil vprašanje. Poglejte,
               racionalizacija vseh ministrstev, tako tudi obrambnega ministrstva, bo verjetno
               zahtevala eno temeljito revizijo notranje organiziranosti slovenske vojske, med
               drugim tudi ostalih stvari, tudi sodelovanje v misijah. Zanima me ta odnos, kateri je
               že do zdaj pokazal v nekih strateških raziskavah, da se naloge Generalštaba in naloge
               upravnega dela nekje tudi podvajajo, da je tu precej notranjih rezerv in me zanima
               kakšno je vaše mnenje, ali ste vi v tem kratkem času opazili, da je tu ena od večjih
               možnosti racionalizacije slovenske vojske.</p>
               <p>V odnosu do sindikatov, ste imeli eno posebno stališče. V vojski, vsaj po nekaterih
               podatkih, vemo, da stanje ni najbolj rožnato, da so nekatere sredine kjer se stanje
               zaostruje, in me zanima tudi s spremembo zakona o slovenski vojski, bo najbrž
               postavljeno vprašanje s sindikati, s sklepanjem kolektivnih pogodb in tako naprej.
               Zato me ravno to vaše stališče do sindikatov, ki je zelo a priori odklonilno, kolikor
               sem razumel, zanima, ker bo verjetno tudi v nadaljevanju tu verjetno potrebnega
               veliko dogovarjanja.</p>
               <p>Poglejte, lokalna skupnost Pivka je na svojem občinskem svetu sprejela negativno
               mnenje državnemu prostorskemu načrtu za vadbišče Poček. Zanima me tudi to kaj menite
               o tem vadbišču, ki je edino za slovensko vojsko na teritoriju Slovenije, ali bo to
               obstajalo naprej ali bo to kje drugje.</p>
               <p>Ko pa govorite o javnih naročilih in možnosti za opravljanje vojske, izključno
               oziroma vsaj v največji meri s strani slovenskega gospodarstva, potem je moje mnenje
               enako, da kolikor se da v največji možni meri bi bilo treba ta sredstva, ki so seveda
               potrebna za opremljanje vojske, iskati v slovenskem gospodarstvu. Bila je priložnost,
               v preteklosti je bil primer pri naročilih, javnem razpisu za Patrie, se je takratno
               ministrstvo in vlada odločilo za Patrie, izdelovalca s Finske, medtem ko je naša
               Sistemska tehnika na Ravnah takrat in še naprej izdelovala Valuke, ki so nekoliko
               drugačna vozila, vendar takrat Sistemska tehnika ni bila izbrana. To je bila velika
               škoda za gospodarstvo na Koroškem, in na splošno slovensko gospodarstvo. In tudi če
               je bil odgovor tega razpisa, da je ponudba Sistemske tehnike bistveno manj
               kvalitetna, bi se najbrž z nekimi dogovori, nekimi modifikacijami lahko doseglo, da
               bi Patrie ostale v Sloveniji, slovenskemu izdelovalcu. Zato tudi ta odnos javnih
               naročil in razpisov me zanima vaše mnenje. Toliko.</p>
               <p>Hvala.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala.</p>
               <p>Besedo ima kolega Samo Bevk.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Hvala lepa za besedo, gospod predsednik. Lep pozdrav vsem prisotnim, še posebej
               kandidatu za ministra gospodu Alešu Hojsu.</p>
               <p>Moje vprašanje oziroma nekaj vprašanj bom postavil gospodu kandidatu. Zanimajo me
               prispevki Slovenije za Nato. V koalicijski pogodbi navajate, da boste v stikih z
               institucijami Evropske unije in Nata sprožili postopek zniževanja prispevkov v skladu
               s pristopnimi pogodbami. Vemo, da je ta izračun narejen glede na število prebivalcev
               in višino bruto domačega proizvoda, tako da znaša delež Slovenije 0,2% skupne vsote,
               vendar iz civilnega dela proračuna se tako plačujejo tudi slovenski pripadniki
               Natovega mednarodnega osebja, zmogljivosti, ki se financirajo iz vojaškega proračuna
               uporablja tudi Slovenije, iz proračuna programa Natovih varnostnih investicij, pa se
               je med drugim financiral tudi projekt rekonstrukcije letaliških stez v Cerkljah. Iz
               tega razloga na prispevek v Nato ni mogoče gledati, kot na izključno enosmerni pretok
               sredstev, ampak 
               obojestranski. Zato me zanima, na kakšen način se nameravate lotiti zniževanja
               finančnih obveznosti do Nata? In ali ne bo tovrstno dejanje imelo tudi drugih
               morebitnih negativnih posledic za državo? Potem me zanimajo skupni centri za
               dežurstva, kjer v pogodbi navajate, da boste sprejeli rešitev s katero boste več kot
               1300 ljudi, ki dežurajo v policiji, civilni zaščiti, poklicnih gasilskih brigadah in
               v centrih reševalnih vozil združili v nekaj skupnih centrov. Kako boste to storili?
               Kje bodo ti centri in koliko jih nameravati vzpostaviti? In ali ne bo to vplivalo
               tudi na odzivni čas posameznih služb?</p>
               <p>Poleg tega pa še dve kratki vprašanji. Kaj boste storili, da bo vojaško civilno
               letališče v Cerkljah ob Krki ponovno pridobili uporabno dovoljenje in bo čim prej
               ponovno odprto za civilni promet? In seveda tudi mene tako kot kolegico Melito Župevc
               zanima, kakšni so vaši načrti glede vladnega letala falcon? Hvala lepa.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala. K besedi se je prijavil gospod Matej Tonin.</p>
            </sp>
            <sp who="SDT6:ToninMatej">

               <speaker>MAG. MATEJ TONIN (PS NSI):</speaker>

               <p>Spoštovani kandidat, spoštovane kolegice in kolegi! Lepo pozdravljeni! Pred dnevi smo
               lahko slišali vzklike, patrije damo, kulture ne damo. Če sem pozorno poslušal vašo
               predstavitev, ste rekel, da je 50 tista številka nekako optimalna za število patrij.
               Če vas prav razumem, ste se tudi zavzel za to, da bi se pogodbena številka patrij
               zmanjšala. Verjamem, da boste o tem še kaj dodatno obrazložil. Glede na to, da bodo v
               času krize pritiski na varčevanja prav na področju obrambe največji, me kljub vsemu
               zanima katera so tista področja, katerim boste posvečali največ pozornosti tudi v
               smislu, da se jim še vedno ohranja in zagotavlja dovolj velika sredstva. To je ena
               stvar.</p>
               <p>Druga stvar, ste omenil sistem zaščite in reševanja kot pomemben del obrambe. Mi
               vemo, da tukaj notri spadajo gasilci. Gasilci so praktično prisotni v vsaki slovenski
               vasi. Vemo tudi, da njihov status v tem trenutku ni optimalno urejen. Če ste lahko
               nekoliko bolj konkreten v kakšnem smislu bi ga bilo potrebno še dodatno urediti in
               opredeliti.</p>
               <p>In mogoče še zadnje, bolj tehnično vprašanje. Sami ste poudaril, da so slovenski
               vojaki relativno slabo plačani, in da svoje eksistenčne težave rešujejo tudi na
               takšen način, da si svojo plačo dvigujejo s stroški za prevoz, da se večje skupine
               vojakov skupaj vozi iz zelo oddaljenih krajev v določene vojašnice, med tem ko pa
               avtobusi Slovenske vojske stojijo na parkiriščih. Pa me zanima, če ocenjujete, da bi
               se te zadeve dalo kaj smiselno povezati in urediti?</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala. K besedi se je prijavila gospa Saša Kos. Izvolite.</p>
            </sp>
            <sp who="SDT6:KosSaša">

               <speaker>SAŠA KOS (PS PS):</speaker>

               <p>Hvala za besedo predsedujoči. Lep pozdrav vsem članom obora in seveda tudi gospodu
               kandidatu, ki je dokaj kvalitetno predstavil program. Imam nekaj vprašanj in sicer:
               Kakšen je vaš pogled Slovenske vojske iz Afganistana? Ali boste morda ravnali tako
               kot je predlagala bivša ministrica, da bi Slovenija morala ostati v Afganistanu do
               skupnega odhoda vseh bojnih sil vseh zaveznic? To me zanima. Potem me zanima tudi
               vaše mnenje, kakšno je stališče do nadaljnjega sodelovanja vojske in civilnih
               strokovnjakov v Afganistanu? Ker namreč nekateri menijo, da bi se morala Slovenija
               prizadevati, da bo torej v okviru Nata na področjih preprečevanja konfliktov aktivna
               zgolj za zaščito civilnega prebivalstva in otrok ter na področju humanitarnega
               delovanja, in da ne bi sodelovala v spornih misijah, ki pod krinko tako imenovanih
               humanitarnih intervencij, mirovnih misij ali konfliktov visoke intenzivnosti
               predstavljajo le vojaške operacije velesil in na pomembnih strateških območjih.
               Slovenija bi morala postati, predvidevam, bi morala postati aktivna predvsem na
               področju humanitarnega, torej civilno razvojnega delovanja in civilno vojaškega
               sodelovanja in okoljskih groženj. Torej zanima me vaš pogled na to kar sem vam
               zastavila.  Zanima me še,
               kratko vprašanje bi vam zastavila, in sicer bivša ministrica je po treh letih
               analiziranja ugotovila, da bi bilo modro, da ko boste vi nastopili ministrstvo, da se
               pač to razmerje po nakupu Patrij sporazumno prekine. Kakšen odnos imate vi oziroma
               kakšno je vaše stališče? Hvala lepa.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>K besedi se je prijavil kolega Franc Breznik.</p>
            </sp>
            <sp who="SDT6:BreznikFranc">

               <speaker>FRANC BREZNIK (PS SDS):</speaker>

               <p>Hvala za besedo, gospod predsednik. Tudi jaz bi pozdravil kandidata za ministra za
               obrambo. Lahko rečem, da nekdo, ki je delal 14 let v sistemu Slovenske vojske, da
               nekako mogoče najbolje poznam od vseh članov te skupine za obrambo, to samo stanje v
               Slovenski vojski in da poznam problematiko Slovenske vojske. Odprl bi nekaj tem, ker
               mislim, da je sam kandidat za ministra podal zelo široko gledanje na Ministrstvo za
               obrambo in me, lahko rečem, navdaja z enim optimizmom, da je zajel bistveno
               problematiko Slovenske vojske, v sklopu Slovenske vojske govorim, in tudi skupnega
               dela kompletnega ministrstva za obrambo. Tu sem si napisal nekaj točk, ki so zanimive
               in ki me navdajajo z nekim upanjem.</p>
               <p>Prva stvar je povezovanje civilnega dela in Slovenske vojske. Sam imam praktične
               primere, ko civilni del Ministrstva za obrambo nikakor ni sodeloval s slovensko
               vojsko, imamo skupna skladišča, skupno opremo. Dostikrat oprema leži v skladiščih
               Slovenske vojske, pa si jih, recimo, civilni del kupuje na novo. En tak vzorčni
               primer, ki sem ga tudi sam pripravil je bil, recimo, na Korziki reševanje teh
               razbitin te naše največje letalske nesreče. Lahko rečem, da je francoska televizija
               posnela dokumentarni film o naši vrhunski pripravljenosti ekip, ki so tudi v
               Sloveniji zelo slabo plačane, podvržene določeni stigmatizaciji.</p>
               <p>Imamo čuden sistem civilne zaščite, kjer poveljnik civilne zaščite seveda čisto na
               koncu obvešča, ko pride do nekih civilnih nesreč Slovensko vojsko, ki dostikrat pride
               prepozno, ne sodeluje s civilnim prebivalstvom. Poglejte, motivacija slovenskih
               vojakov je še vseeno na višjem nivoju. Vojaki si želijo iti v kakšne civilne
               projekte. Primer najhujše nespameti, bi lahko rekel, sedanje ministrice in pa
               načelnika generalštaba je bil, recimo, lansko leto, ne vem koliko ste opazili, akcija
               <q>"Očistimo Slovenijo v enem dnevu"</q>, kjer sem sam kot vodja logistike ene največjih
               vojašnic v Mariboru čakal kdaj me bodo poklicali, da gremo med ljudi, da damo naša,
               predvsem materialna sredstva. Govorim o vozilih. Poveljnik vojašnice in ministrica
               sta se odločila, da mi čistimo lastne vojašnice ob sobotah. Za lastno vojašnico sem
               jaz bil kot vodja logistike zadolžen v kolikor ta ni očiščena, naj me dajo na
               disciplinsko. To so take banalne norosti, ki se dogajajo, kjer si nekdo politično ne
               upa in ni operativno sposoben. Mi smo se v Ministrstvu za obrambo dostikrat soočali z
               izrednimi akademskimi potenciali nekih ministrov, ki pa so se operativno izkazali za
               totalno zmotne in totalno nesposobne, bi lahko rekel.</p>
               <p>Sedaj ste govorili cel čas o Patriah. Jaz sem bil inženir pri Siemensu. Prišel sem
               delati kot vrhunski strokovnjak za optoelektroniko na prenovo slovenskih tankov. Bil
               sem tudi delno, nekaj malega uvrščen v razpis za Patrie, ampak lahko bi rekel kot
               strokovnjak. Poglejte, Krpan je bil totalni polizdelek napram Patrii. Patria napram
               Krpanu na samem testiranju je pokazala, ni bilo točke, kjer ni bila Patria boljša.
               Krpan je bil totalni polizdelek. Tu govorite laiki, ki nimate nekaj tehničnih znanj.
               Verjamem, da imate neke sposobnosti, ampak poglejte, cela skrivnost vseh oklepnih
               vozil je danes v oklepu, sami strukturi metalurških znanjih, ki so vrhunska, kjer
               rabi neka industrija 10, 20, 50 let, da pride do nekih zaključkov. Poglejte, žal, jaz
               sem bil prvi človek, ki bi podpisal, da naj kupimo Krpana. Ampak Krpan je bil totalni
               polizdelek. Tudi licenca je bila kupljena od Avstrijcev. Avstrijci bi nam dali torej
               motor, menjalnik, vse ostali podsklopi tega sistema se pa tako ali tako kupujejo na
               tržiščih. Tu ni bilo nobenega slovenskega znanja. Prosim, če nehate govoriti, ker
               govorite norosti, predvsem pred neko skupnostjo, recimo, pred nekimi strokovnjaki, ki
               se vam smejimo, tudi s strani ministrstva, kjer smo delali. Govorimo, seveda, o nekih
               ljudeh, ki smo apolitični, tudi jaz sem bil apolitični človek do trenutka nekaj
               mesecev nazaj.  In mi je bilo
               <q>"poln kufer"</q>, bi rekli mi Štajerci, teh nekih laičnih prizadevanj, da je nek izdelek
               boljši kot drugi.</p>
               <p>Poglejte, glede krčenja proračuna, govorimo seveda o letalih Pilatus. Dobro, da ste
               jih omenili. Letala Pilatus so se pač nabavljala v nekih letih, kjer smo imeli bolj
               odprt proračun, kjer smo se nekako prizadevali, da bi mogoče mi dobili neko floto
               nekih večjih lovcev, torej nadzvočnih letal in letala Pilatus v svetu veljajo za
               vrhunska šolska letala, in kot taka so v vrhu svetovne industrije vrhunskih šolskih
               leta. Žal se je naše finančno stanje nekako pokazalo, da pač ta letala v tem trenutku
               ne sodijo več v okvir in daljno perspektivo, ker seveda mi izgleda nakupa, tudi v
               našem življenjskem obdobju, naših poslancev, tega ne bomo po vsej verjetnosti
               doživeli, da bi nakupili nekaj nadzvočnih letal. In tu se mi zdi neekonomično. Zato
               tudi jaz, kar takoj vam predlagam, da letala takoj prizemljimo, pilote prešolamo
               delno na helikoptersko floto, delno pa naj gredo na prešolanje in v trenutku dvignemo
               letalo Falcon in gremo z njim v svet. Zato, ker v tem mandatu in tudi prejšnjem smo
               varčevali na šibicah, hlode pa smo metali skozi okna. Leto je stalo. Povzroča enormne
               stroške. In tudi vam, nekaterim laikom z letalskega področja lahko povem, da letalo
               hodi na servis tudi če nima ur naleta. Govorimo o časovnih resursih, ki potekajo tudi
               v letalski industriji. Ker letalo, ki stoji v hangarju, mora vsaki dve leti iti na
               servis, tudi na zamenjavo določenih sklopov. Tu smo izgubili veliko število sredstev.
               Takoj predlagam, da dvignemo to letalo, da z njim leti vlada. Letalo ima tudi neke
               modularne sposobnosti, kjer ga lahko pridelamo za prevoz nekih manjših skupin, mogoče
               tudi vojakov ali nekega osebja na kakšna določena področja.</p>
               <p>Mogoče nekaj še o stanju v Slovenski vojski glede plač. Lahko vam povem, plača vojaka
               je 700, 800 evrov. Delajo, nadur nikoli ni bilo plačanih. Jaz skoraj nisem doživel,
               da bi dobil plačane nadure zadnjih pet let. Pozabili smo omeniti civilno osebe, ki
               delajo v Slovenski vojski, ki se dostikrat morajo prilagajati vojaškemu delu, kjer
               nimajo nobenih dodatkov. Plača kuharja je 600 evrov, 700 evrov, plača pomočnika
               kuharja je pod minimalno plačo. Ko smo govorili o potnih stroških. Poglejte, tu je
               specifika. Slovenski vojaki morajo večkrat na dan iti na različne lokacije. Morajo se
               voziti po ukazu, danes je tam, jutri zjutraj v Ljubljani, pojutrišnjem zjutraj mora
               iti pa do Postojne. Delali smo izračune in smo ugotovili, da bi v kolikor bi vsem
               vojakom izplačali kilometrino, ti stroški ne bi presegali sedanj vrednosti, torej
               skupne vsote stroškov za prevoz na delo, kot je sedaj ta uredba, ki jo poznamo,
               nekako izpolnjuje in ki dela veliko krivico ravno tistim vojakom, ki največji del
               preživijo v avtomobilih in ki se dnevno vozijo na večje oddaljenosti. Nekateri pa
               seveda dobivajo več potnih stroškov, ki so zelo blizu svoje matične kasarne. Tukaj se
               dogaja veliko krivic.</p>
               <p>Zelo me veseli, da je kolegica Župevc omenila nadzor, civilni nadzor nad obrambo.
               Civilnega nadzora nad obrambo, predvsem pa na kadrovsko politiko ni. Poglejte,
               Slovenska vojska je deloma bila podvržena, vam povem, je kraljica klientalizma, kar
               se tiče kadrovskega obračunavanja. Imam primer univerzitetno diplomiranega pravnika,
               ki so dali k meni za ekonoma V. To, pomeni nekoga s srednjo šolo, ki bi naj opravljal
               neka manjša birokratska dela. Je pa bil štipendist Ministrstva za obrambo, je bil
               vojni veteran in je dobival sredstva, dobil je plačano, pač se nekomu ni dopadel in
               so ga dali za ekonoma V. Po drugi strani pa država jim preko ministrstva plačuje
               štipendije za nove kadre, ki jih nekako šolamo. Cela stvar je zelo zelo, lahko rečem,
               rekel bom hecna, po drugi strani pa zelo žalostna do nekaterih posameznikov.</p>
               <p>Ministrstvo za obrambo ima predvsem sedaj problem novelirati, seveda, zakon o
               obrambi. Poglejte vojaki do 45 leta, tu govorimo o 170 vojakih, ki jim sistem ni
               omogočil, da bi šli v podčasniško ali častniško šolo. Nekako jih je sistem izvrgel.
               To so predvsem tudi deloma vojni veterani. Večinoma nekaj tudi žensk in vseh ostalih,
               ki so bili mogoče delno tudi, imajo kakšno stopnjo invalidnost, je lahko v tem času
               končala podčastniško ali častniško šolo in v tem času že deluje. Tem ljudem pa smo
                   nekako zakonsko omejili to
               možnost, in jaz vam lahko rečem, imam neko idejo, da zakon noveliramo in te ljudi
               pošljemo še v podčastniško šolo, ker ima izredna vojaška znanja in lahko normalno
               opravljajo delo do 55, 60 leta in teh rešitev, takšnih manjših imam veliko tudi za
               bodočega ministra za obrambo.</p>
               <p>Jaz bi nekako zaključil, ker bom predolg. Imam še veliko zadev, teh nekih zgodbic, ki
               sem jih sam doživel. Lahko rečem, da sem napisal eno pritožbo, ker niso nekih
               dodatkov za vodenje poveljevanja izplačevali. Čakam že več kot eno leto na odgovor
               kadrovske službe, tudi kadrovska služba deluje. Vsaka odgovor, vsaka pritožba vojaka
               ali častnika v Slovenski vojski traja, odgovor na tožbo je več kot eno leto. Tako, da
               v prvi fazi, to, kar je tudi kolegica Župevc danes omenila, civilni nadzor, predvsem
               kadrovski nadzor. Glejte, ne more nek vojaški, torej nekdo, ki je delal v sistemu
               slovenske vojske zdaj preko inšpektorata slovenske vojske nadzirati kadrovske službe.
               In ravno tu so se do zdaj vsi inšpektorji, tudi ministrstva za upravo, so se nekako
               izločili iz tega, da tega ne morejo nadzorovati. Ampak, ravno tu zdaj potrebujemo,
               predvsem je premalo delal odbor za obrambo, vsi odbori za obrambo so premalo delali,
               ker nihče ni poznal vse te problematike slovenske vojske, ki se je nakopičila tokom
               teh let. Predvsem pa se mi zdi, da je za obrambo zelo pomembno to, kar ste omenili,
               predvsem motivacija vojakov, podčastnikov, častnikov in seveda ostalih delavcev
               Ministrstva za obrambo, vključevanje predvsem v civilno sfero, da pri vseh
               operacijah, da bi vojska šla, mogoče tudi vsako leto, za 14 dni pomagati civilnim
               prebivalcem ali prebivalcem Republike Slovenije v vsakdanjih problemih na teren.
               Vojska je to pripravljena storiti, vojaki, častniki, podčastniki so to pripravljeni
               narediti. Potrebujemo samo konkretnega ministra, operativno sposobnega, brez velikih
               besed z več dejanji.</p>
               <p>Hvala.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala.</p>
               <p>Repliko želi Matjaž Zanoškar. Izvoliš.</p>
            </sp>
            <sp who="SDT6:ZanoškarMatjaž">

               <speaker>MATJAŽ ZANOŠKAR (PS PS):</speaker>

               <p>Hvala.</p>
               <p>Samo to, ta primerjava Patrie, podana je bila v tem smislu, da bi bilo prav, da vsa
               naročila, seveda pri vseh naročilih, javnih razpisih, gledamo na slovensko
               gospodarstvo. Do blatenja slovenskega gospodarstva, v tem primeru Sistemske tehnike
               in kvaliteto Krpana, ki je bila izrečena tu s strani kolega se pa dosledno
               ograjujem.</p>
               <p>Hvala.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala.</p>
               <p>K besedi se je prijavila kolegica Sonja Ramšak.</p>
            </sp>
            <sp who="SDT6:RamšakSonja">

               <speaker>SONJA RAMŠAK (PS SDS):</speaker>

               <p>Hvala lepa za besedo.</p>
               <p>Spoštovani kandidat za ministra. Moram reči, da ste me v svojem uvodu izjemno
               navdušili, glede na to, da ne prihajate z obrambnega področja, pa vidim, da ste kljub
               vsemu zajeli eno veliko širino tako na obrambnem, celotnem obrambnem področju. Glede
               na to, da že od leta 1982 sodelujem v sistemu obrambe, nekako prevzela, mogoče bom
               podala moje izkušnje. Omenili ste, da se boste v svojem mandatu lotili reorganizacije
               v Ministrstvu za obrambo. Reči moram, da od kar delam na obrambnem področju se
               vrstijo reorganizacije na reorganizacijo, vsaka tri leta, kar vnaša v sistem eno
               nestabilnost, nestrokovnost in seveda ne tisto, kar si želimo z reorganizacijo
               doseči, to je strokovnost in operativnost. Verjamem, da boste, glede na to, kar ste
               povedali, če boste, ker reorganizacija je potrebna, namreč ne glede na to, da ne
               prihajate z obrambnega področja, verjamem, da boste to glede na svojo bogato kariero
               pravilno izpeljali, bi vam položila na dušo morda samo to, da se te reorganizacije ne
               lotite tako, kot so se dosedanji vaši predhodniki. Namreč, da ni bilo narejene neke
               analize sistem in potem prilagajanja tudi kadrovskega potenciala in materialnega tem
               potrebam, ampak se je dejansko delalo, bolj kot ne na pamet. Seveda upravni in ta
               vojaški del morata sodelovati, upravni del je tisti, ki nekako zagotavlja nadzor nad
               vojaškim sistemom in tudi zagotavlja logistično podporo vojaškemu delu. Moram pa
               reči, da me v vseh teh letih moti tudi to, kar nihče od vaših predhodnikov ni
               vzpostavil, in upam da boste to vi sposobni, glede na to, kar ste dejali, vzpostaviti
               res kvaliteten socialni dialog in to, da se v Ministrstvu za obrambo ljudje ne bodo
               več delili na vojaški in civilni del, ampak da je to Ministrstvo za obrambo. Zakaj to
                  govorim? Namreč, velikokrat
               sem v kontaktih v tujini doživela to, da ko smo bili kot civilni in vojaški del, in
               se nekdo predstavlja civilni, vojaški ne pa Ministrstvo za obrambo, bili s strani
               kolegov drugih vojska oziroma ministrstev za obrambo opozorjeni: Saj vi ste ja vsi
               pod isto hišo in da moramo biti vsi zaposleni v Ministrstvu za obrambo. Seveda ta
               ločevanja potem izpostavljajo probleme, ko nekdo nekomu ne<gap n="..."/> <stage>/ nerazumljivo/</stage> tisto,
               kar bi moral.</p>
               <p>Tudi kar se tiče same slovenske vojske, vidim tukaj ogromno, veseli me, da boste
               povečevali število, ne glede na hudo finančno situacijo. Namreč, če želimo zagotoviti
               vse to, kar naj bi vojska zagotavljala, seveda je treba zagotoviti tudi to pravilno
               razmerje 1,2 proti 5, kar se je v preteklosti nekako začelo dogajati, ampak se nikoli
               ni do konca zagotovilo. In ne bom več toliko z vojaškega dela, ampak mogoče bolj v ta
               sistem zaščite in reševanja. Vemo, da je to en zelo velik sistem in ko ste dejali, da
               je treba ta sistem okrepiti, me to veseli. Namreč, vemo, da v zadnjem času, v zadnjih
               letih je ogromno naravnih in drugih nesreč, in da se je tudi v tem sistemu ogromno
               denarja vzelo. Medtem ko vemo, da vse te nesreče, tudi z nevarnimi snovmi, ki mogoče
               niso bile do zdaj omenjene, zahtevajo izjemno strokovno in materialno usposobljene
               ekipe.</p>
               <p>Če pogledam, da vam postavim kakšno vprašanje, zanima me kako vi vidite to postopnost
               aktiviranja sil in sredstev, ko vemo, da smo v preteklosti prenesli tisto prvo v
               sistemu zaščite in reševanja na občine. Mislim, da smo tukaj zagotovili premalo
               finančnih sredstev občinam in da tudi danes, ko so hudi finančni časi, da občine prav
               na področju zaščite in reševanja zmanjšujejo svoja proračunska sredstva, s tem pa
               tudi slabijo ta sistem in da recimo gre to postopno aktiviranje sredstev najprej na
               lokalnem nivoju, potem na regijskem in državnem nivoju. Mogoče za razmisliti, da se
               je treba vrniti na nek drug sistem, ko zagotavljamo v okviru države, da imamo
               enakomernost porazdeljenost sil in sredstev in usposobljenost ekip po celotni
               Sloveniji. Veseli me, da izjemno podpirate tudi gasilstvo, tako poklicno kot
               prostovoljno, ker tukaj so dejansko tisti prvi, ki so vedno poklicani na
               intervencije. Seveda pa je stvar, vprašanje ali so takrat ko so aktivirani,
               prostovoljna gasilska društva, ali so ti njihovi pripadniki še vedno dovolj
               usposobljeni in imajo zagotovljena zaščitna sredstva, glede na to, da se ta sredstva
               v občinah zmanjšujejo.</p>
               <p>Kar pa se tiče, ko je bilo omenjeno, izdelave načrtov zaščite in reševanja, bi pa
               rekla tako, včasih so se načrti zaščite in reševanja dejansko izvajali v okviru
               izpostav za obrambo in še prej občinskih sekretariatov za obrambo, kjer smo imeli
               strokovnjake s tega področja, in se ni dogajalo to, kar ste že omenili, da dejansko
               neke pogodbene firme delajo copy-paste. Gre v bistvu, bolj kot ne, za zaslužkarstvo.
               Žalostno pa je, da te načrte izdelujejo ljudje, ki so zaposleni v samem sistemu
               zaščite in reševanja, kar seveda glede na to, da gre tukaj za zaščitno klavzulo sploh
               ne bi smeli početi in da se v preteklosti ni naredilo konca.</p>
               <p>Veseli me, ko ste se lotili tudi javnih naročil. Jaz mislim, da tukaj so tiste
               rezerve. Veseli me, da ko ste rekli odprtost javnih naročil, jaz mislim, da ste
               mislili tudi transparentnost javnih naročil. Že vaš predhodnik gospod Erjavec je
               dejansko za to pogodbo o nakupu Patrij zagotovil prvič v ministrstvu, da so se začela
               javna naročila izvajati na transparenten in odprt način in da boste s to njegovo
               prakso nadaljevali v svojem mandatu.</p>
               <p>Toliko z moje strani. Želim vam, da svoj mandat uspešno zaključite in danes imate
               vsekakor moj glas.</p>
               <p>Hvala.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Tudi sam bom postavil eno vprašanje in potem bi zaključil ta del in bi prosil
               kandidata za  odgovore. Bi pa
               vas malo opozoril, dajmo bolj konkretno spraševati in manj razpravljati oziroma
               diskutirati o določenih vprašanjih. Spoštovani gospod kandidat, mene pa zanima ali se
               vam zdi racionalna rešitev, da ima Slovenska vojska generalštab in istočasno tudi
               poveljstvo sil? Mislim, da tukaj ni najbolj racionalno organizirana, če primerjam
               podobne manjše vojske v zavezništvu, ugotavljam, da ni tako. Ali vi razmišljate o
               tem, da bi vodenje vojaške organizacije racionalizirali, zlasti, ker seveda bo v tem
               mandatu težava z zagotavljanjem sredstev iz proračuna? Izvolite, imate besedo.</p>
            </sp>
            <sp who="SDT6:HojsAleš">

               <speaker>ALEŠ HOJS:</speaker>

               <p>Hvala lepa vsem skupaj. Bom še kar po vrsti, tako kot ste poslanci zastavljali
               vprašanja.</p>
               <p>Tisto, kar ste razpravljali pa kar ste dali sugestijo, ne bom odgovarjal, bom pa to
               jasno poskušal v svojem delu upoštevati. Tiste odgovore pa, kateri ste konkretno
               spraševali bom pa poskusil čim bolj konkretno odgovoriti. Najprej gospe Župevčevi.
               Prvo vprašanje je bil civilni nadzor, tako kot sem povedal, jaz mislim, da to
               ministrstvo in to vojsko vodi vrhovni poveljnik sil, to se pravi predsednik republike
               oziroma operativno jo vodi minister za obrambo. To se pravi moja prva naloga in prva
               aktivnost k temu, da se bo tudi v javnosti vedelo, da je civilni nadzor vojske
               vzpostavljanje seveda v tem, da to vojsko vodi minister, ne načelnik
               Generalštaba.</p>
               <p>Druga stvar, ki se mi zdi ključna je, da seveda nimam osebno nikakršnih zadržkov,
               nikakršnih problemov z nadzorom obveščevalnih služb, ki, kot, če se ne motim, celo
               vodite vi in pa seveda nadzorom tega odbora. Jaz mislim, da je ravno nadzor s strani
               tega odbora in pa neposredni pogled v samo delovanje ministrstva, tisto ključno, kar
               bo seveda prispevalo k dejanskemu civilnemu nadzoru pa ne samo proforma, ampak tudi
               se bo dejansko izvajalo. V tej smeri bi mogoče že kar danes rekel, v kolikor bomo
               seveda dobil zaupanje, jaz predlagam oziroma pričakujem s strani odbora, da si
               naredimo načrt obiskov, da pogledamo, kaj si ta odbor želi v Slovenski vojski v
               uporabi pogledati, da se dogovorimo tudi o eventualnih sejah na odboru na terenu.
               Predvsem bi pa rekel nekaj, to bom pa rekel povsem inženirsko. Mislim, da je boljše
               enkrat videti, kot 10 krat slišati. Mislim, da ravno s tega vidika je zelo pametno
               oziroma zelo modro, če si boste tudi člani odbora vzeli čas in ta svoj civilni del
               nadzora v vojsko neposredno izvršili.</p>
               <p>Kar se tiče nesorazmernost kadrov v Slovenskih vojski, to je bilo drugo vprašanje, če
               se ne motim, je zadeva po mojem kar relativno težka. Treba je vendarle reči, da ste
               nekateri od razpravljavcev povedal zelo kontradiktorna, ne bom rekel stališča, ampak
               predloge. Namreč, če vsem vojakom omogočimo, da se izšolajo v podčastnike in
               častnike, seveda ne moremo zagotoviti razmerja 1:2:5. To se pravi, tukaj bo treba
               najti neko bolj racionalno rešitev in tukaj na nek način je moja ideja grdo rečem,
               malce proameriška, ampak dejstvo je, da tam recimo so vojaki, tisti, ki naredijo šolo
               za častnike ali pa tudi častniki izjemno zaželen kader v gospodarstvu. To se pravi,
               mislim, da je treba najti možnost prehodov vojaško šolanih oseb v gospodarstvo in
               mislim, da bo to moč zagotoviti samo s tem, da bodo to dejansko kadri, ki bodo v
               gospodarstvu tudi nekaj naredili.</p>
               <p>Naslednja stvar, kar se tiče te racionalizacije oziroma ustrezne strukture vojske je
               to, da je po mojem tudi v tem vojaškem nivoju, čisto nižjem, kjer govorimo konkretno
               recimo o mehanikih, o delovnih mestih, stopnje 3, 4, vendarle določene funkcije možno
               opravljati tudi izven vojske. In da je možno z nekim pametnim programom voditi
               vzdrževanje vozil, recimo ali pa opreme in tako naprej izven vojske, kar pomeni, da
               se te ljudje prestrukturirajo, se po 45. letu zaposlijo v nekih družbah in tam v
               bistvu naprej opravljajo ta dela za vojsko. Je pa tako, moram pa vseeno povedati, da
               čisto samega  sistema, jaz v
               podrobnosti seveda žal ne morem poznati in da bom, seveda, prav konkretne številke
               oziroma konkretne akcije lahko šele potem bolj obrazložil, ko bom se seznanil tudi z
               več detajli.</p>
               <p>Kar se tiče odprtih razpisnih pogojev, to je bilo naslednje vprašanje. Bi rekel tako,
               nisem mislil, da lahko kar vsakdo, ki ni strokoven na razpisih sodeluje, ampak jaz
               vam moram povedati, da se v preteklosti že ali pa bom rekel drugače, če bi Nasa imela
               take razpisne pogoje, da nihče, ki do zdaj ni naredil nekega softwarskega programa za
               Naso, ne more sodelovati, potem naše podjetje iz Zagorja, eno od podjetij slovenskih
               nikoli ne bi uspelo v Nasinem programu. Se pravi gre za to, da se nudi možnost z
               razpisnimi pogoji v to smer, da se dopušča konkurenca, govorim o dopuščanju
               konkurence. Jaz nisem namenoma govoril o Patrii, tudi ta dvoboj poslancev, upam, da
               ga nisem povzročil jaz. Jaz nisem v ničemer govoril tudi o napačnih nabavah Pilatusa.
               Jaz vem, da se stvari v zgodovini lahko nabavljajo pod drugimi predpostavkami, pod
               drugimi vizijami, pod drugimi načrti. Govoril sem predvsem o stanju, govoril sem o
               tem, kaj dejansko stanje danes je in pa o možnih rešitvah. Mogoče kar tukaj povem to,
               kar je gospod Tonin vprašal, ja res je, jaz se zavzemam za redefinicijo pogodbe s
               Patrio. Dejstvo je, da se je za to redefinicijo zavzemala že bivša ministrica, ne
               vem, kakšno je stanje. Mislim, da še vedno ni odgovora, kaj je tukaj možno narediti.
               Predvsem bi pa rad jasno povedal, da jaz pogodbe s Patrio ne poznam. Tako, da je prva
               stvar, ki jo načrtujem je seznanitev s pogodbo, šele potem bom lahko povedal, kaj in
               v kateri smeri je možno to redefinicijo narediti. Če pogledam pa čisto iz pogleda, ki
               ga imam na podlagi medijev, pa lahko rečem, da bi delal v smeri, da se število
               štirikolesnikov s to pogodbo zmanjša, osemkolesnikov s to pogodbo zmanjša in zagotovi
               res tisti minimum, ki je za vzpostavitev srednje bataljonske brigade potreben. Zadnje
               vprašanje, če se ne motim je bila spremenjena vloga Zakona o obrambi. Tukaj seveda
               sem prepričan, da gre za bistveno spremembo same zdajšnje oblike oziroma zdajšnjih
               načel zakona o obrambi. Gre predvsem za to, da se vnesejo tiste zastarele ali pa,
               kako bi rekel, preživele zakonske podlage, ki jih je treba spremeniti. Kot sem
               povedal v začetku, jaz ne načrtujem radikalnih sprememb, tudi ne načrtujem velikih
               posegov, predvsem pa načrtujem, da se upoštevajo oziroma v največji upoštevajo
               stališča vseh poslanskih skupin in seveda tudi civilne družbe, ki bo po mojem imela
               del besede pri Zakonu o obrambi.</p>
               <p>Kar se tiče uporabe Falcona, to ste vprašali kar nekateri. jaz moram reči, da oziroma
               tako bom rekel, jaz ne morem odgovoriti ali se bo Vlada Janeza Janše vozila s
               Falconom, ker boste to morali vprašati predsednika. Lahko pa povem čisto moje
               stališče oziroma čisto enostavno kmečko logiko. Kot vem je Falcon danes po
               knjigovodskih vrednostih vreden mislim, da 17 milijonov dolarjev, tako kot je njegova
               tržna vrednost, mislim, da je okoli 7 milijonov dolarjev, se pravi 10 milijonov
               dolarjev je avtomatično knjigovodske izgube. Takih letal na trgu je kar precej. In
               drugo dejstvo je, da je v vsem preteklem obdobju vlada in <gap n="..."/><stage>/Nerazumljivo./</stage><gap n="..."/>
               najemala floto za lete. Moje mnenje je, da je potrebno narediti povsem temeljito
               analizo stroškov, se pravi stroškov, kar predstavlja garažiranje tega Falcona, kar
               predstavlja vzpostavitev potrebnih kapitalskih posadk za letenje, kaj so tisti fiksni
               stroški, ki v Falconu so, ne glede na to ali leti ali ne leti in pa na drugi strani
               stroške, ki jih ima vlada z ostalimi najemi. Jaz mislim, da bomo morali prej ali slej
               se znebiti tega občutka ali pa kako bi rekel  pravzaprav te manipulacije, še enkrat poudarjam, ne govorim o tem kaj
               je bilo nabavljeno, tudi nikogar ne obsojam, ampak jaz mislim, da bo treba gledati
               uporabo Falcona izključno iz ekonomskega vidika. V kolikor je ta zadeva cenejša ne
               vidim nobenega razloga, da se ta Falcon ne bi uporabljal. V kolikor pa ekonomskega
               vidika ni, pa te uporabe ne podpiram. Kar se tiče uporabe Falcona v druge namene se
               žal jaz ne strinjam tako kot se nikoli nisem strinjal s tisto dikcijo, da je bil
               Falcon kupljen za prevoz ranjencev. Jaz mislim, da Falcon za kakšne druge namene kot
               za civilno letenje ni primeren, tako da tukaj žal ne bi želel, tudi odkrito povem ne
               bi želel pod krinko neke vojaške uporabe delati nekaj kar dejansko vsak kmet po
               domače ve, da temu ne gre. Čisto takšna prispodoba, ki jo pa imam, pa sem jo že
               večkrat povedal, je pa res to, da tega Falcona predstavljam kot da bi kupil privatno
               jaguarja, usposobil za to dva šoferja, ki me neprestano čakata, da se bom z jaguarjem
               vozil, potem pa zaradi tega, da sosedje ne vidijo, da se z jaguarjem vozim, najemam
               taksi. Tako, da tukaj se bo treba odločiti.</p>
               <p>Govorila ste o verski oskrbi v vojski. Tukaj bi povedal mogoče dve, tri besede več.
               Jaz mislim, da je za samo versko oskrbo v vojski dobro poskrbljeno. Bi pa jaz to
               zadevo malce razširil. Jaz mislim, da v okviru tega vikariata, obstoječega vikariata,
               ki obstaja, ne gre samo za versko oskrbo, gre za duhovno oskrbo vojakov. Eno je
               verska oskrba, ki je po moji oceni dobro pokrita, kot veste gre za dva stebra, gre za
               tako imenovano oskrbo, ki je v enem delu podrejena, pa ne govorim podrejena v smislu
               podrejenosti, ampak v smislu obsega nalog, ki je v enem delu bolj nagnjeno oziroma
               pokriva katoliški del oskrbe verske in pa drugi del, ki pokriva evangeličanski del,
               se pravi protestantski del, ta del je povsem dobro pokriti. Ob tem bi rad povedal, da
               imajo tudi drugi pripadniki, se pravi pripadniki drugih veroizpovedi skozi ta
               vikariat možnost verske oskrbe, se pravi kdorkoli je druge veroizpovedi ima znotraj
               vojske možno pridobiti oziroma imeti to versko oskrbo zagotovljeno. Bolj pomemben del
               se meni kot verska oskrba zdi tako imenovana duhovna oskrba. To je pa tista oskrba za
               katero menim, da je v vseh vojskah izjemno pomembna za vojake, ki odhajajo na misije,
               za njihove družinske člane in pa za stanje vojske v celoti. Namreč, izjemo sem vesel,
               da je v letu 2009, če se ne motim, junija 2009 bil sprejet tudi kodeks etike
               Slovenske vojske. Mislim, da je bil to velik napredek za samo duhovno oskrbo v vojski
               in tukaj bi vendarle opozoril na tisti del, ki upam, da se nikoli ne bo zgodil, da
               nikoli ne bo treba vojake pošiljati v bojne operacije, ampak treba je vendarle
               vedeti, da je tista skrajna meja v kateri se znajde vojak vendarle tista točka kjer
               vojak odloča o tem, da bo izgubil svoje življenje, se pravi dal svoje življenje ali
               pa življenje drugega jemal. In zato se mi zdi izjemno pomembno, da je ta duhovna
               oskrba ravno zaradi tega področja v vojski prisotna, ne nazadnje je, mislim, da eden
               od švicarskih predsednikov bivših lepo povedal, da se mu zdi, da ravno duhovna
               oskrba, govoril o duhovni oskrbi ne o verski oskrbi, tisti del, ki je najbolj human v
               vojaških strukturah.</p>
               <p>Kar se tiče racionalizacije organiziranosti mogoče odgovorim, ker je bilo kar nekaj
               vprašanj. Moja ocena je, da glede na to kolikor sem uspel v teh dneh zadeve
               poizvedeti, pregledati, moja ocena je, da je kar nekaj funkcij, bom rekel,
               neupravičeno, ne bom govoril o neupravičenosti, mogoče bolj rečem neekonomično
               podvajanje na MORS-u. Tam govorimo o kadrovski službi civilnega dela, kadrovski
               službi vojaškega dela, razno raznih podpornih službah civilnega dela, podpornih
               službah vojaškega dela. Jaz mislim, da je skozi eno racionalizacijo procesov in
               tistega kar sem uvodoma povedal, vedenja kdo v bistvu je tisti, ki vodi ministrstvo,
               da to ni generalštab niti ni civilni del, ampak da je to eno vrhovno vodenje, se
               tukaj da kar nekaj prišparati oziroma z racionalizacijo tudi kadrov, poglejte, ne bom
               govoril o tem, da ni možna racionalizacija kadrov, nisem govoril o konkretnih
               številkah, ker so se mi zdele nepotrebne, ampak dejstvo je, da imamo mi tudi na tem upravnem delu Ministrstva
               za obrambo več sto ljudi, mislim, da jih je nekaj čez 700, kar je v bistvu relativno
               velika številka. Tako, da jaz mislim, da tukaj se da kaj narediti. Mislim, da sem
               odgovoril na vsa vprašanja.</p>
               <p>Gospod Zanoškar je spraševal tri stvari. Prva stvar so sindikati. Mogoče sem bil res
               malce trd, ko sem v tem svojem izvajanju rekel, da ne vidim zakaj bi sindikati morali
               biti v vojski, sem pa jasno povedal, da je zakonska podlaga tista, ki to pravico
               sindikatu daje in jaz absolutno z ničemer niti z zakonskimi predlogi ne mislim
               jemati. Govoril sem bolj o načelnih stališčih, govoril sem bolj o tem, da se mi zdi,
               kako bi rekel, malce hecno, da v neki vojski sindikati razen s tistim kar je dejansko
               sindikalni del, pa ne vem, če se, lahko da se ne, ukvarjajo res samo z njihovimi
               dohodki. V kolikor so še kakšne drug stvari, ki se nanašajo na organizacijo samih
               poveljstev, na vodenje in tako naprej, mislim, da to res ni delo sindikatov. V
               nobenem primeru pa teh sindikatov ne podcenjujem, tudi v dosedanjem delu sem vedno
               želel imeti zelo konstruktivne in partnerske odnose s sindikati, tako da bom sigurno
               strmel k temu, da se v bistvu tudi ta sindikalni del ustrezno razreši.</p>
               <p>Kar se tiče Počka oziroma vadbišča oziroma prostorskega načrta na tem področju, se
               zavedam, da je to velik problem. Zavedam se, da je Poček, če smo iskreni, edina točka
               na nivoju oziroma na področju Republike Slovenije, kjer se vsaj deloma lahko izvajajo
               vojaške vaje, celo tako daleč smo, da v bistvu niti na Počku ne moremo vseh rodov
               oziroma vseh enot usposabljati zato, kot veste, se naši vojaki šolajo tudi na vajah v
               Makedoniji, pa v Nemčiji, pa še na kakšnih drugih poligonih. Jaz konkretnih zadev
               okoli samega prostorskega načrta občine Pivka v tem trenutku ne poznam, tako da bi se
               mogel s pristojno lokalno skupnostjo usesti, pogledati v čem je problem. Zavedam pa
               se, da najbrž bo treba najti neko skupno rešitev, neko sinergijo, pri čemer se mi zdi
               pa dosti razumljivo, da občina pričakuje tudi kakšna ustrezna nadomestila v kolikor
               se ta poligon ohranja oziroma v kolikor ne bo druge rešitve. Bom pa vsekakor poskušal
               to zadevo tudi v nekem dogovoru rešiti.</p>
               <p>Mogoče kar takoj odgovorim tudi na vprašanje gospoda Bevka, ki se je nanašalo na
               letališče kot na infrastrukturo letališča Krko. Jaz moram reči, ne vem, če so podatki
               točni, ampak jaz sem se v prejšnjem tednu zanimal, kot mi je znano, je vojaško
               letališče v tem trenutku zaprto in sicer za oba dela, tako za vojaško kot za
               civilnega, kar se meni zdi naravnost škandalozno. Ena od prvih nalog, računam, da že
               v naslednjem tednu, v kolikor bom potrjen, bo seveda obisk tega letališča. Glede na
               to kar poznam, glede na to, da sem govoril z določenimi projektanti, ki so na tem
               delu delali, ne vidim zadržkov, da se zadeva ne bi mogla res v najkrajšem roku, ta
               rok ocenjujem ne dlje kot na 14 dni, odpreti in zopet usposobiti delovanje tega
               letališča. Kot veste mimogrede tam je parkiran tudi Falcon in tam je potrebno ta
               Falcon tudi na servis spraviti, pa ne zaradi tega, da bi ga vlada uporabljala, ampak
               zaradi tega, ker je to redni servis, pa je res nerazumljivo, da se tega ne da
               izpeljati.</p>
               <p>Kar se tiče slovenske proizvodnje, to kar je bila malce debata med poslanci, bi
               rekel, da sem vedno bil pristaš tega, da je pod enakovrednimi pogoji prvo slovenska
               proizvodnja, ampak poudarjam pod enakovrednimi pogoji. Jaz moram reči, da mi je bilo
               v svojem poklicnem delu nerazumljivo kako je mogoče, in deležni smo bili velikih
               kritih, to moram odkrito povedati, velikih kritik, deležni smo bili celo kazenskih
               ovadb določenih slovenskih proizvajalcev, ko smo zadeve odprli tako, da so se na
               razpise za izvedbo slovenskih avtocest lahko prijavljali tudi tujci. Jaz moram reči,
               da nimam problema s tujci, tudi nimam problema, da delajo tujci, mi je pa
               nerazumljivo in to mi je še danes, bilo mi je takrat nerazumljivo in tudi danes mi je
               nerazumljivo kako je bilo mogoče, da ob vseh resorcih, se pravi tistih resorcih, ki
               jih slovenska proizvodnja ima tukaj, kamnolomi, asfaltne baze, delavci in tako naprej
               oprema, lahko pride nekdo iz tujega trga in je cenejši na našem trgu. Zato pravim, da
               ne gre za protekcionizem in zaščitno slovenskega gospodarstva, ampak gre za odprt
               razpis, kjer pa mislim, da tista zdrava slovenska gospodarska jedra bodo cenejša in
               ob pogojih, kar je pa gospod povedal, ob pogojih tehničnih karakteristik, ki pa
               morajo ustrezati.  Gospod Bevk
               je spraševal tudi o prispevkih za Nato oziroma za zavezništvo. Ti zneski so res
               relativno visoki, drži pa res to, kar je gospod povedal, da se deloma skozi te
               prispevke ali posledično skozi financiranje tega zavezništva financira tudi del
               operacij, te operacije se vsaj delno financirajo. Recimo, v Afganistanu imamo na
               razpolago vso opremo, kolesnike, orožje in tako naprej, z vidika zavezništva,
               brezplačno. Strošek je le plačevanje vojske in transport pa še tega deloma pokrivamo
               s pomočjo zaveznikov Italijanov. Jaz v tem trenutku težko rečem, da bi znižanje tega
               prispevka pomenilo tudi manj prihodka. Mislim pa, da je tudi neka klima v
               zavezništvu, glede na gospodarsko situacijo, ki je v Evropi, naklonjena k temu, da se
               skozi neko krajše časovno obdobje ustreže, posebej tistim potencialnim članicam, ki
               so gospodarsko najbolj ranljive oziroma najbolj šibke. Tukaj moram z veseljem
               povedati, da na podlagi tega, kar sem uspel prebrati iz medijev oziroma kar je tudi
               objavljeno na spletnih straneh ministrstva za obrambo, je končana münchenska
               konferenca, se pravi varnostna konferenca v Münchnu, kjer je bila zbrana vsa svetovna
               vojaška velesila, bilo jasno povedano, da prioritete zavezništva, se pravi tako
               Amerike, Velike Britanije, vseh glavnih potencialnih zaveznic ostaja Evropa, kljub
               operacijam oziroma tistih del, ki jih morajo izvajati drugje po svetu. Tako, da jaz
               se ne bojim tega, da bi tukaj Evropa prišla v nek drugi plan, ampak mislim, da bo ta
               naveza vseeno ostala dovolj močna, tudi v smislu finančne podpore zavezništvu.</p>
               <p>Kar se tiče, to kar je gospa Kos spraševala, potem še gospodu Toninu, kar je gospa
               Kos spraševala okrog Afganistana oziroma ali ostati tam ali ne ostati tam oziroma
               okrog sodelovanja civilnih strokovnjakov. Moram reči, da je tukaj moje stališče
               podobno stališču dosedanje ministrice. Zavzemam se za umik iz Afganistana, v sklopu
               celovitega umika vseh zavezniških sil od tam. Reči moram, da sem bil malo presenečen
               že v tem predvolilnem času ali tudi skozi daljše časovno obdobje, presenečen nad tem
               da se v delu javnosti ustvarja neko takšno mnenje, kako bi rekel, proti zavezniško
               ali proti ameriško. Mislim, da je takšno mnenje nepotrebno. Moja osebna izkušnja
               zgodovine, ki jo poznam in tudi obiska držav, ki sem jih v svoji karieri naredil,
               drugačna. Moram reči, da je name izjemno velik, ne bom rekel vpliv, ampak izjemno
               veliko čustveno nabojno<stage>(?)</stage> plat naredil obisk<gap n="..."/> <stage>/nerazumljivo/</stage>, se pravi to je z
               množico križev ameriških vojakov. Jaz mislim, da je ta ameriška vojska v drugi
               svetovni vojni ključno pripomogla k osvoboditvi Evrope izpod nacizma, zato za enkrat
               o tem zgodovinskem obdobju zadnjih 60, 80 let ne vidim kje bi to zavezništvo lahko
               škodovalo. Tako, da mislim, da bo treba nekaj narediti na javnomnenjski podobi neke
               vojske, ki nam je nasprotna v drugo smer.</p>
               <p>Kar se tiče števila Patrij, mislim, da sem odgovoril. Sem za to, da se poišče pot,
               kjer bi se sporazumno z dobaviteljem poiskalo znižanje števila teh vozil, v kolikor
               je mogoče. Seveda, ob upoštevanju vsega tistega, kar v pogodbi piše, kar pa sem že
               povedal, da zadeve ne poznam in da bom lahko govoril ko se bom s pogodbo
               seznanil.</p>
               <p>Gospodu Toninu bi odgovoril glede statusa gasilcev in glede njihovih zagotovljenih
               finančnih virov. Kot veste se kar dobršen del požarnih virov, ki se razporedijo, en
               del na državo, del pa na občine, financira skozi tako imenovano požarno takso. Ta požarna taksa se, kot
               veste, zaračunava pri sklepanju zavarovanj, individualnih hiš, objektov in tako
               naprej, in ta znesek ni majhen. Jaz imam tu dva predloga oziroma sem razmišljal v
               dveh smereh. Prva stvar, ki mi je nekako nejasna je sam nadzor nad dejansko pobranimi
               sredstvi in vplačili. Gre za to, da ta sredstva pobirajo zavarovalci in tudi
               vplačujejo v državni proračun, kjer upam, da je ta nadzor zagotovljen v zadostni
               meri, da dejansko poberemo vse tisto, kar zavarovalnice poberejo od neposrednih
               uporabnikov. Druga stvar, ki pa je po moje vredna premisleka pa je zagotavljanje
               sistemskega vira za zagotavljanje požarne varnosti skozi tako imenovani, še ne
               sprejeti, ampak jaz mislim, da ga bo prej ali slej treba sprejeti, davek na
               nepremičnine. Jaz mislim, da je en del vrednotenja nepremičnine treba narediti tudi
               skozi vrednotenje požarne ogroženosti, to se pravi, prvič, samega objekta kot
               takšnega, drugič lokacije, kjer se ta objekt nahaja. In skozi to, jaz mislim, da bi
               se dalo teh sredstev, ki bodo nadomestila dosedanja nadomestila za uporabnost
               stavbnih zemljišč, kot izvirni prihodki občin, pobrati tudi sredstva, ki bodo
               namensko zagotovljena za gasilce, tako na nivoju občin, kot na nivoju države, kjer je
               teh sredstev približno 30%.</p>
               <p>Kar se tiče vprašanj gospoda Tonina glede plač in avtobusnih prevozov oziroma stroške
               prevozov. Moram reči, da sem bil tudi jaz, preden sem sploh razmišljal o tem, da bi
               se kaj bolj celovito ukvarjal z obrambo, kar nekajkrat deležen od posameznikov,
               informacij kako v Ljubljani cveti trg najemnih stanovanj, kjer najemniki, vojaški
               najemniki, ki se vozijo v Ljubljano pravzaprav stanujejo v Ljubljani, zaradi tega,
               ker dobivajo povrnjene stroške prevoza in se jim bolj splača stanovati v Ljubljani za
               neko majhno na črno dano najemnino, kot da bi se vsak dan vozili gor in dol. Jaz
               mislim, da bo tu treba dejansko pregledati kaj je in kaj ni upravičeno. Po drugi
               strani pa mislim, da je treba tudi znotraj tega vojaškega dela vedeti, da so vojaki
               podvrženi nadzoru. Moram reči, da v podjetju kjer sem delal so se takšne malverzacije
               striktno kaznovale, tudi z odpusti iz delovnega razmerja. Tako, da mislim, da bo
               tukaj treba biti relativno strikten, predvsem pa relativno pošten.</p>
               <p>Mislim, da sem gospodu Brezniku v glavnem odgovoril, razen če je še kaj takšnega.
               Tiste druge stvari sem si zabeležil, kar ste imeli kot predlog. Če je še kaj takšnega
               me boste spomnili.</p>
               <p>Gospa Ramšak je govorila o reorganizaciji. Tako je, to sem tudi že mislim, upam v
               glavnem delu odgovoril.</p>
               <p>Kar pa se tiče usposabljanja, kar ste povedali. Jaz bi rekel, na tem civilnem delu,
               na Upravi za zaščito in reševanje je kar nekaj modernih centrov, ki so relativno
               dobro usposobljeni. Ti centri so se, ker to poznam še iz svojega prejšnjega dela, ti
               centri so se deloma financirali skozi ostale državne institucije. Konkretno lahko
               povem, da je Dars recimo financiral kar dobršen del strelišča v Vipavski dolini in
               dobršen del Centra za usposabljanje na Igu. Letno gre skozi te centre, imamo več teh
               centrov, saj poznate: Ig, Sežana, Logatec in tako naprej. Dva od njih, se pravi Ig in
               Sežana sta tista, ki sta nekako najbolj usposobljena, s tem, da bi jaz osebno dal
               večji poudarek temu centru v Sežani, na Krasu. Zakaj? To gre bolj iz tega
               zgodovinskega aspekta. Kot veste je bil ta del Slovenije, ki je bil pod Italijo, bil
               manj organiziran s prostovoljnimi gasilskimi društvi, kot ta del, ki je bil pod
                   monarhijo, zato tam tisti
               del organizacije prostovoljnih gasilskih društev slabši, zato mislim, da bi bilo
               potrebno razvijati oziroma nadaljevati ta program oziroma projekt Kras, ki nekako
               zaobjema te kraške občine in daje večji poudarek za zagotavljanje požarne varnosti na
               tem delu. Bi pa povedal, da je v, to ne vem, če veste, ampak verjetno veste, vsaj
               nekateri, da je v centru na Igu, ta center opremljen z najsodobnejšo švedsko
               tehnologijo. Tam skozi gre cca. 6 tisoč gasilcev letno na usposabljanje, kar pomeni,
               da se nekako vsi nosilci prostovoljnih gasilskih društev nekje v 6-ih, 7-ih letih
               izobrazijo. Gre pa za center, kjer v bistvu dejansko gasilci gasijo dejanski požar.
               To se pravi gre za komoro, gre pa za postopke, kjer se dejansko vname tekočina, kjer
               se ta požar širi, kjer se dejansko dela s polno, pod narekovaji bojno opremo in kjer
               dejansko gasilci morajo pogasiti požar, ki je dejansko v naravi, ne samo v nekih
               slide-ih, učnih programih in tako naprej.</p>
               <p>Nazadnje še, gospod predsednik, bom poskušal odgovoriti vam. Res je, tudi jaz sem se
               kdaj, ko sem gledal organizacijo Generalštaba spraševal, zakaj rabimo oba poveljstva.
               Vemo, v Generalštabu je bilo tako imenovano poveljstvo sil in pa poveljstvo za
               doktrino, izobraževanje in pa za načrtovanje Slovenske vojske. Res je, da je glede na
               majhno sestavo Slovenske vojske mogoče vredno razmisliti o tem ali je to smiselno
               združiti ali ne, bi pa glede na pogovore, ki sem jih opravil vendarle rekel, da je
               glede na sam način poveljevanja v vojski, ne govorim zdaj o kadrovskem številu obeh
               poveljstev, ampak govorim o tem, o vlogah, ki jo obe poveljstvi imata, na nek način
               mogoče smiselno to zadržati. Gre namreč za to, da se, res je, večje armade ali pa
               večji zavezniki organizirani tako, tako kot je organiziran naš Generalštab. Mislim
               pa, da je to izjemno pomembno, da je organizacija vsaj približno podobna, ravno
               zaradi teh medsebojnih izmenjevanj znanj sodelovanja, načrtovanja in tako naprej,
               smiselno ohraniti. Bom pa seveda vesel, v kolikor bo stališče tega odbora drugačno na
               podlagi utemeljene analize in pa obrazložitve vseh argumentiranih podatkov, mogoče
               sprejeti tudi kakšno drugačno rešitev. Hvala.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala vam. Predlagam, da začnemo z drugim krogom vprašanj. Želi kdo razpravljati?
               Gospod Breznik.</p>
            </sp>
            <sp who="SDT6:BreznikFranc">

               <speaker>FRANC BREZNIK (PS SDS):</speaker>

               <p>Hvala gospod predsednik. Jaz bom poskušal biti kratek. Jaz sem bil v prvem delu že
               kar dosti dolg. Jaz se zahvaljujem kandidatu za ministra, mislim, da je večji del
               mojih vprašanj odgovoril. Na podlagi teh odgovorov nekako verjamem v njegov program,
               verjamem, da je zelo dober minister za obrambo, da bo zelo dober minister za obrambo
               in da se mi zdi ravno primeren človek, ki nikoli ni bil v bistvu, ki pozna ta resor,
               ampak nikoli ni delal, ker mogoče ravno nekdo, ki pride z novimi idejami v to
               ministrstvo bo morda lažje prebrodil določene težave, ki jih nekateri ljudje niso
               videli. Morda bi se še spomnil samo na en vidik, ki ste ga danes načeli, pa ga mogoče
               tokom vprašanj noben tudi od mojih kandidatov ali pa kolegov, vam ni zastavil. Rad bi
               tudi sam poudaril, da Ministrstvo za obrambo ni samo proračunski uporabnik, ampak
               lahko tudi zelo dobro promovira vojaško-slovensko industrijo. Jaz ne bi bil rad
               razumljen danes kot nekdo, ki je tokom svojega dela v Ministrstvu za obrambo nekako,
               s tem, da je dal neko pozitivno enoto glede nabave Patrie napram Krpanu, nekako vrgel
               slabo luč na slovensko vojaško industrijo. Imamo izredno dobro slovensko vojaško
               industrijo v večini vidikov. Imamo vrhunska podjetja in tudi Ministrstvo za obrambo
               ali Slovenska vojska ali pa tudi uprava za zaščito in reševanje je lahko zelo dober
               promotor te naše slovenske vojaške industrije v okviru Nata in tudi tukaj lahko gre
               za nek pomemben mejnik, kjer bi mi lahko to industrijo dodatno spodbudili, ki bi
               torej Ministrstvo za obrambo s tokom vseh sestav bi lahko bilo, bi lahko seveda
               vodilo tudi multiplikativne učinke na ostale segmente v družbi, predvsem na
               gospodarski del v tem primeru imam nekako razmišljanje in vidim tukaj  bi mogoče rabil neki manjši
               odgovor, kakšen je ta vaš vidik tega, predvsem promocije slovenske vojaške industrije
               v okviru Nata, drugi del vprašanj pa bi bil čisto konkreten. Jaz sem danes omenjal
               glede združevanja civilne in vojaške sfere, omenil sem v prvem delu vprašanja,
               predvsem zgodbo glede lanske akcije Očistimo Slovenijo, kjer je vojska na nerazumen
               način ostala v lastnem prostoru in ni pomagala civilnemu prebivalstvu, kljub temu, da
               ima izredne resurse, kar se tiče materialno tehničnih sredstev. Ljudje so to hoteli,
               kot vemo tudi vaš, vi ste govorili, da ste bili tokom let, kot v rezervni sestavi
               Teritorialne obrambe, ravno Teritorialna obramba, njihovo načelo že iz leta 68 naprej
               je bilo, da pač vojak naj ostane v svojem okolju, ki ga zelo dobro pozna in v primeru
               nekega napada na to ozemlje lahko zelo dobro brani, ker pač pozna to ozemlje. To je
               tudi bila neka strategija, zato konkretno sprašujem ali bo letos Slovenska vojska v
               okviru akcije Očistimo Slovenijo, ostala v kasarnah, ostala na svojih mestih ali bo
               to en vzorčni primer 20-letne zgodovine Ministrstva za obrambo, da Slovenska vojska
               enkrat pride z roko v roki svojim davkoplačevalcem naproti in se pokaže v konkretnih
               operativnih nalogah, v okviru recimo v tem primeru, v okviru nekih ekoloških
               operacij. Hvala za odgovor in seveda dobivate moj glas, mislim, da ste primeren
               kandidat ministra za obrambo.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala. Besedo ima kolega Ivan Vogrin.</p>
            </sp>
            <sp who="SDT6:VogrinIvan">

               <speaker>MAG. IVAN VOGRIN (PS DLGV):</speaker>

               <p>Hvala lepa, gospod predsednik. Lep pozdrav gospod Hojs. Spoštovane kolegice in kolegi
               in ostali zbrani. Jaz žal seveda ne bom sledil pozivu predsednika odbora, da naj
               postavljamo samo vprašanja, naj bomo kratki. Namreč, zakaj ne? Naloga poslanca je, da
               odloča, torej, da glasuje v Državnem zboru, sicer pa, da iz baze prenaša svoja
               stališča, zaznave, kako bi naj država funkcionirala. Ker seveda imamo danes tukaj
               kandidata ministra za obrambo, jaz bi sicer lahko postavil nekaj vprašanj, ampak
               mislim, da gospod Hojs bo tudi težko odgovoril na vsa vprašanja. Gre za to, da želim
               izraziti neka svoja stališča in stališča tistih, ki jih pač zastopam. In mislim, da
               to tako tudi prav. Zdaj pa, če kdo misli drugače, pa je tudi prav. Jaz menim tako, da
               pravzaprav ta postopek kandidiranja za ministra, pa tudi seveda neke vrste
               predstavitve na odboru ali zaslišanja ali kakorkoli to imenujemo je pravzaprav
               temeljni namen je, da dobimo dobrega ministra. Zdaj pa seveda, kaj je dober minister
               danes, pa kaj je bil v preteklosti, je več kriterijev. V preteklosti je seveda glavni
               kriterij ali pa eden od kriterijev bil, ko smo sledili pravzaprav postopku izbire in
               tudi potem od začetka delovanja je bil eden od pomembnih kriterijev dobrega ministra
               čim več je iz neke proračunske pogače uspel iztrgati denarja. Danes bo ta kriterij
               ravno obraten. Z manj denarja zagotoviti delovanje tistega ministrstva seveda, za
               katerega je pristojen in seveda ali bi rekel, simbolično z manj narediti več. In to
               je pravzaprav današnja naloga tudi obrambnega ministra, seveda, da bi ta resor dobro
               deloval, ob tem, da se vsi zavedamo, da bo najbrž sredstva potrebno krčiti. In seveda
               se obnašati varčno, to je pravzaprav za moje razumevanje velik in pomemben izziv. Jaz
               zelo pozdravljam stališče gospoda Hojsa, da naj bodo razpisi odprti in da bodo dajali
               možnost vsem, ki izpolnjujejo neke osnovne pogoje. Namreč v Sloveniji se na mnogih
               področjih dogaja, ne poznam področja Ministrstva za obrambo, odkrito povem, ampak to
               ni pomembno, da so seveda razpisi tako  narejeni, da je za ozek krog neke elitne skupine, ki že v naprej pozna
               razpisne pogoje in se potem lahko prijavi. Vi ste zelo dobro navedli primer
               slovenskega podjetja, ki je uspelo v NASI in zakaj je Amerika tako uspešna. Je
               uspešna, kljub temu, da ima tudi svoje težave, zato ker je odprta v svet, globalno.
               In tudi neko podjetje iz Slovenije lahko uspe. In če boste vi zasledovali ta cilj,
               menim, da boste veliko veliko naredili za resor Ministrstva za obrambo oziroma za
               celotno to sfero. To se mi zdi, tudi iz tega stališča, ker sem seveda bil župan pa
               kar nekaj županov je na moji levi pa desni bivših, ki seveda poznamo razpise takšne
               in drugačne in je to eden od temeljnih problemov delovanja slovenske države, mogoče
               tudi Ministrstva za obrambo. Tako da to resnično se mi zdi, če boste to zasledovali,
               boste veliko naredili za slovensko državo in za ministrstvo.</p>
               <p>Naslednja stvar, kjer želim, tudi kot bivši župan skupaj s kolegom tukaj na svoji
               levi strani sem tudi malce predebatiral, gasilci so pomemben člen in velikokrat prvi,
               ki pri naravnih nesrečah in drugih so v akciji, so neposredna vez z civilnim
               prebivalstvom, z občinami, z krajevnimi skupnostmi in resnično imajo veliko veliko
               pozitivno vlogo pri vseh naravnih in drugih nesrečah, tudi pri požarih in drugih in
               seveda vas prosim, dajte jim ustrezno podporo, vsaj tako veliko kot je do sedaj ali
               še večjo. Če se koga splača podpirati, so to gasilci, ki resnično pozitivno
               vplivajo.</p>
               <p>Zdaj, mnenje, seveda moje je, da je dobro, da ne prihajate direktno iz ministrstva
               ali vojaškega sektorja, ker sicer je vedno nevarnost, da minister, ki prihaja
               neposredno iz sektorja okužen s sistemom in seveda preveč vpet, tako da težko dela
               spremembe. Jaz seveda osebno pričakujem, da boste delali spremembe, vendar na
               evolucijski način, ne na revolucijski. To se pravi, jaz mislim, da smo v Sloveniji
               prešli tisto obdobje, ko so ljudje hoteli pokazati svojo vehemenco tako, da so
               zasedli delovna mesta, potem pa delali revolucijo in spremembe, kar čez počez, ki
               seveda niso dobri.</p>
               <p>Jaz menim, da je plače v vojski, bi bilo potrebno nekoliko zvišati, s tem, da, moje
               osebno stališče je, da število pripadnikov je mogoče znižati. Namreč, menim, da
               Slovenija ni vojaško ogrožena, da smo mi ogroženi bolj gospodarsko, s tem kako bomo v
               bodoče živeli, ustvarjali in da so se časi bistveno spremenili, kriza se ne bo
               končala, niti v 2012 niti v 2013, ampak bo še kar trajala. Tako lepo, kot nam je
               bilo, najbrž nam vsaj deset let ne bo, zato se je treba prilagoditi temu in seveda
               stvari postaviti drugače. Meni osebno se zdi, da so velike rezerve tudi v tem
               področju, kajti ko je vojak usposobljen, je malce nerazumno, da se vozi iz Murske
               Sobote v Celje ali v Ljubljano in tako dalje, najbrž bi bilo na tem področju mogoče
               napraviti drugačne rešitve, da bi bilo manj teh prevozov, manj izgubljanja časa, manj
               obremenitve cest in podobno, tako da tudi tukaj vas čaka najbrž zelo zahtevno
               delo.</p>
               <p>Pa še samo zadnje, moje vprašanje, pa mnenje, da se ne bom dvakrat odločal. Kakšno je
               vaše stališče do pošiljanja naših  vojakov in ostalega osebja v razne misije v tujino. Bom kar povedal
               mnenje in se vam ni treba strinjati z menoj, jaz bom tako ali tako glasoval za vas,
               to tudi povem, da se ne bom še enkrat oglašal.</p>
               <p>Moje mnenje je, da je Slovenija premajhna država, in hoče igrati nekega velikega
               globalnega igralca na mnogih področjih. Če pa smo mi država s toliko prebivalci, kot
               München z okolico. Se pravi, dajmo to državnost drugače uveljavljati, ne pa s tem, da
               si delamo velike stroške pri teh raznih misijah v tujini, ker enostavno nismo dovolj
               bogati in premalo ustvarimo.</p>
               <p>Hvala lepa.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Preden boste nadaljevali z razpravo, bi želel reči samo to, da je danes vseeno
               predstavitev kandidata.</p>
               <p>Besedo ima Melita Župevc.</p>
            </sp>
            <sp who="SDT6:ŽupevcMelita">

               <speaker>MAG. MELITA ŽUPEVC (PS PS):</speaker>

               <p>Hvala lepa, gospod predsednik, tudi za to opozorilo. Ne nazadnje smo danes na
               hearingu oziroma zaslišanju kandidata za ministra, tako da se bom držala vprašanj. </p>
               <p>Imam tri zelo kratka vprašanja. V bistvu dopolnitev tega, kar ste že povedali. Spet
               ta zakon, nesrečni, o obrambi. Mene konkretno zanima ali bi moral imeti parlament po
               vašem mnenju odločevalsko vlogo ali zgolj posvetovalno vlogo. To je konkretno
               vprašanja.</p>
               <p>Načeloma se nisem želela ukvarjati z vprašanjem Patrij, ampak ker ste ga drugi
               odprli, imam samo dodatno vprašanje. Glejte, aktualna odhajajoča ministrica za
               obrambo je tik pred volitvami dejala, da meni, da bi bilo bolj modro, da bi naslednja
               vlada pogodbo o sporazumu prekinila. Bila sem članica odbora tudi v preteklem
               mandatu, nekateri ste danes dejali, da menite da se je prejšnja ministrica zavzemala
               za reprogram. Meni se je bolj dozdevalo, da se je zavzemala, da se v mandatu nič ne
               reprogramira in nič ne spremeni. Tukaj izražam svojo skrb, da se tudi novemu ministru
               ne bo zgodilo, da ne bo 3, 6 mesecev ali tudi leta opravljal same analize in da bomo
               potem na koncu mandata soočeni z enakim stanjem, kot smo soočeni danes. To je, da smo
               cel mandat poslušali razne analize, ampak iz teh analiz, moram biti kritična, žal na
               koncu ni bilo nič. Razen novega nasveta novemu ministru, to je, da aktualna
               ministrica meni, da bi bilo pogodbo bolj modro sporazumno prekiniti. Torej, zanima me
               vaše stališče do tega. Dejali ste, da pogodbe ne poznate, ampak vseeno.</p>
               <p>In samo še glede Falcona. Tudi na tem področju že praktično cel mandat poslušamo o
               raznih analizah, študijah in tako dalje. Tudi sami ste dejali, da boste najprej
               opravili analizo stroškov. Cenjeni kandidat, jaz mislim, da je bilo že toliko analiz
               opravljenih v preteklem mandatu, da bi bilo morda bolje, da bi nov minister analize,
               ki so že narejena preštudiral ne pa naročal novih analiz in se potem na podlagi tega,
               kar je že bilo opravljano, tudi odločil.</p>
               <p>Hvala lepa.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala.</p>
               <p>Besedo ima kolega Matej Tonin.</p>
            </sp>
            <sp who="SDT6:ToninMatej">

               <speaker>MAG. MATEJ TONIN (PS NSi):</speaker>

               <p>Danes je večkrat beseda nanesla tudi na primere naravnih nesreč. O takšnih naravnih
               nesrečah, je bila včasih tudi kakšna kritika, da se je vojska prepozno vključila v
               sistem zaščite in reševanja. Tisti, ki nekoliko bolj poznamo ta sistem vemo, da
               vojska lahko posreduje šele takrat ko zaščita in reševanje, torej gasilci in vsi
               ostali zaprosijo za pomoč slovensko vojsko. Zato me zanima, če se vi zavzemate za to,
               da bi se lahko ob naravnih nesrečah slovenska vojska v reševanje in zaščito vključila
               nemudoma takoj, ne šele takrat ko jih bo za to zaprosil sistem za zaščito in
               reševanje. To je prvo vprašanje.</p>
               <p>Druga stvar, čisto moj komentar. Najverjetneje od zavezništva v katerem smo, ne
               moremo pričakovati, da bomo samo dobivali in nič za to zavezništvo dajali. To je en
               komentar.</p>
               <p>In drugi komentar. Čeprav sem nekoliko mlajši, tisti, ki ste nekoliko starejši pa se
               boste spomnili leta 1990 ko so nekateri zbirali podpise za peticijo o
               demilitariziranem območju v Sloveniji in za slovenijo, kot območje brez vojske.
                   In potem je prišlo leto
               1991, in vsi vemo, če takrat teritorialne obrambe oziroma predhodnika slovenske
               vojske ne bi bilo, da bi bili mi najverjetneje v kakšni drugi državi. Torej, ko
               govorimo o slovenski vojski in ko se nam zdijo nekatere stvari nesmiselne in
               nespametne, bi vendarle opozoril, da se stvari v svetu zelo hitro spreminjajo in da
               ne moremo delati zaključkov na podlagi trenutnih in aktualnih dejstev.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Glede na to, da se razprava počasi zaključuje, bi tudi sam imel dve krajši
               vprašanji.</p>
               <p>Ena pomembnih zavez Slovenije do zveze Nato je opravljanje vojaških misij v
               mednarodnem okolju za podporo miru. Že prej ste malo omenili katere bodo prioritetne.
               Zanima pa me tudi kakšna je vaša ocena glede usposobljenosti opremljenosti slovenskih
               vojakov, ki delujejo na misijah. V zvezi s tem me zanima ali bo krčenje finančnih
               sredstev na obrambnem področju vplivalo na usposobljenost in opremljenost slovenskih
               vojakov ter na obrambne sposobnosti nasploh naše vojske oziroma države.</p>
               <p>Ministrstvo za obrambo je odgovorno tudi za sistem reševanja in zaščite. Že vrsto let
               teče razprava, da je treba nujno urediti status prostovoljnih gasilcev. Zanima me
               kako vidite reševanje tega perečega vprašanja.</p>
               <p>Imate besedo.</p>
            </sp>
            <sp who="SDT6:HojsAleš">

               <speaker>ALEŠ HOJS:</speaker>

               <p>Hvala.</p>
               <p>Zahvaljujem se za vse dobronamerne pripombe gospoda Vogrina. Kot sem razumel, je šlo
               dejansko bolj za njegovo razpravo, kot konkretna vprašanja, razen mogoče vprašanje
               čisto nazadnje. Jaz mislim, prva stvar, ki bi jo želel reči je to, da tudi jaz
               mislim, da je ta hearing namenjena tako izpostavljanju vaših stališč, kot zaslišanju
               ministra. Tukaj bom pa kar dosti, moram reči, da je prav da smo samokritični, tudi
               to, da je nekdo dober ali ni dober minister, mislim da se na podlagi hearinga ne bo
               dalo videti, ampak se bo videlo šele na podlagi konkretnega dela. Tako, da mislim, da
               bo rezultat povedal ali je nekdo dober ali ni dober.</p>
               <p>Tukaj, glede stališča, ki ste ga podali za misije, je moje stališče, kot ste verjetno
               že v razpravi videli, drugačno. Vaše stališče je, da smo premajhni da bi sodelovali v
               teh misijah. Moram reči, da je treba vedeti tudi nekaj drugega. Mi v tem zavezništvu,
               kljub temu, da smo majhni, ampak imamo en glas in jaz mislim, da je to zelo pomembno,
               da tako majhen narod, kot smo mi, v tako velikem zavezništvu z bistveno večjimi
               narodi, prispevamo praktično, govorim pod narekovaji, enakopravno, ne povsem, ampak
               dejstvo je, da je to za slovensko samobitnost, tudi za narod kot tak, izjemno
               pomembno. In jaz mislim, da je nujno, kot je gospod Tonin v svoji razpravi povedal,
               nujno je, da se zavedamo, ne samo tisto, kar nam zavezništvo prinese dobrega, ampak
               da moramo oddelati tudi tisto, kar so naše obveze in ena od teh obvez je vsekakor ali
               pa so misije. In se mogoče še enkrat ponovim, jaz mislim, da bi res moral biti
               poudarek bolj v misijah, ki so geostrateško bolj interesantne za naše področje, ne
               toliko daleč.</p>
               <p>Gospe Župevc. Kar se tiče pogodbe o Patrii, lahko rečem, povedal sem že da je ne
               poznam, da pa nikakor ne mislim delati kakšnih novih analiz ali česa podobnega.
               Mislim, da ste korektno in pravilno ugotovili, da je bilo analiz dovolj. Jaz mislim,
               da je potrebna samo še odločitev, ki pa, treba je povedati, ni odvisna samo od enega.
               Če je pogodba sklenjena, je vendarle treba to odločitev najti sporazumno, razen če
               gremo res samo v odpoved pogodbe, treba je videti kaj takšna odpoved potegne za
               seboj. Tako, da bi o tem lahko kaj več povedal po tem ko se bom seznanil.</p>
               <p>Glede Falcona in analize stroškov, se opravičujem, če ste me narobe razumeli. Nobenih
               analiz stroškov ne mislim naročati, nobenih novih študij in raziskav in tako naprej.
               Misli, da je, pa še tako, da se popravim, seveda to sploh ni naloga ministra za
               obrambo, niti notranjega resorja, s tem se mora ukvarjati neka družba, služba,
               sekretariat Vlade, mislim pa da je treba vzeti analize, ki so narejene, kot ste
               povedali, dati pod črto pluse in minuse in ugotoviti ali je to ekonomsko upravičeno
               ali ne. Jaz ne bom naročal nobenih novih analiz, kar se tiče Falcona.</p>
               <p>Kar pa se tiče zakona o obrambi je pa moje stališče, glede na to, da smo, kar sem,
               moram odkrito povedati, pozabil  v predstavitvi, ravno kar v fazi, ko mora Ministrstvo za obrambo v
               zelo kratkem času narediti tudi oceno stanja delovanja misij. Ta ocena stanja
               delovanja misij na podlagi zakonodaje, je tudi podlaga za nadaljnje odločanje. Moje
               stališče je, da bi se pristojnosti za odločanje za ali proti misijam vseeno ohranila
               na Vladi, ker mislim, da je to tako operativna zadeva, ki jo je treba peljati na tem
               izvršilnem delu oblasti, seveda so pa vse tisti stvari, ki so naložene ministrstvu
               prej in imajo podlago v zakonih, tudi v zakonu o obrambi, pa tisti del, kjer se v
               bistvu Državni zbor lahko vključi z zahtevami po trezni in pa seveda pametni presoji
               za tako ali drugačno odločitev.</p>
               <p>Kar se tiče vprašanja gospoda Tonina. Jaz se spomnim problematike ali pa dilem, ki so
               nastajale, če se spomnite po tisti katastrofi v Železnikih, takrat je bilo kar veliko
               dilem, zakaj se je vojska relativno pozno vključila v samo reševanjem, zakaj ni
               vojska prišla prej. Moje stališče je, da bi vojska morala priti prej. Toliko kolikor
               poznam zadeve, pa kolikor sem jih uspel iz analiz, ki sem jih pregledal ugotoviti,
               gre v bistvu čisto za, kako čem temu reči, tipično slovensko rivalstvo. Občutek imam,
               da gre za to, da civilna zaščita ne želi vpoklicati vojske do tiste mere, ko res ne
               more več, zato ker je seveda zasluge si moč pripeti drugače. Tukaj jaz vidim en velik
               problem, pa mogoče ne vem, če poznate dejstvo, da je poveljnik civilne zaščite, ki je
               bi bistvu tisti, ki je v takih situacijah odločujoč oziroma on v bistvu zahteva
               vključitev vojske ali pa ne vključitev vojske pravzaprav odgovoren v teh primerih
               neposredno predsedniku Vlade. Tako da, mogoče bi bilo za razmisliti o tem, kakšna je
               pristojnost v tej zvezi tudi ministra za obrambo, mogoče tudi kakšne spremembe, ne bi
               sedaj rad govoril o tem, ker ne poznam toliko stvari, ampak odgovor je po moji oceni
               jasen, se pravi, vojska bi se tukaj morala vključiti prej. Poznam pa konkretno primer
               Železnikov, pa tudi z drugega vidika, ne pravzaprav, to ni bilo v Železnikih, to je
               bila neka druga akcija vojske, kjer so se pa zgroženi starši vojakov naših mlajših z
               množičnimi pismi obračali na tako varuha človekovih pravic, kot na notranje organe
               ministrstva za obrambo, da njihovi bogi vojaki niso bili primerno opremljeni,
               usposobljeni za reševanje, da oni so za vojsko, ne za kidati ali pa, bom rekel,
               prazniti greznice po domovih. Tako, da tukaj bo treba neko ravnovesje. Drugače pa ja,
               mislim, da je treba, da se pojavijo prej.</p>
               <p>Kar se tiče gospodu predsedniku in pa odgovora. Jaz sem prepričan, da so naši vojaki
               na misijah primerno usposobljeni. Gre predvsem za usposobljenost, to se pravi vojno,
               moralno in pa psihofizično usposobljenost, medtem ko pa opremljenost naših vojakov,
               tako ali tako v veliki meri zagotavlja zavezništvo. Tako da za Afganistan konkretno
               vem, da so opremljeni z najmodernejšimi kolesniki, orožjem, opremami zveze in tako
               naprej, tako da jaz mislim, da ni skrbi glede same opremljenosti.</p>
               <p>Moj odgovor glede krčenja, je pa tudi odgovor na vaše vprašanje je to, da kakršnokoli
               zniževanje proračuna ne sme vplivati na usposobljenost in pa varnost vojaka. Mislim,
               da je to tisto bistvo, kar moramo vojski zagotoviti. Vojak je tak poklic, ki je
               rizičen, je poklic kjer se kdaj tudi umira, mislim, da moramo, kod država na misijah
               za to z izboljševanjem proračuna te osnovne varnosti pa usposobljenosti vojaka ne
               bomo znižali.</p>
               <p>Kar se tiče prostovoljnih gasilcev, sam mislim, da je odgovoril že, ali poskušal
               odgovoriti že v prejšnjih ogovorih. Mislim, da je bistvo to, da se skozi ostalo
               delovno-pravno zakonodajo uredi status prostovoljca, tako gasilca kot ostalih
               reševalcev, predvsem z vidika nadomestil delodajalcem oziroma vseh tistih <q>"borce"</q>, ki
               morajo biti deležni za sodelovanje v akcijah zaščite in reševanja.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala lepa za vašo predstavitev in vaše odgovore.</p>
               <p>Glede na to, da ni več razpravljavcev, ugotavljam, da je razprava zaključena. V skladu z ustrezno in ustaljeno
               prakso pa vas prosim, da za nekaj časa zapustite dvorano, da bomo lahko odločali.</p>
               <p>Odboru predlagam, da razpravljanje odloča o naslednjem predlogu mnenja: predstavitev
               Aleša Hojsa kot kandidata za ministra za obrambo je bila ustrezna. Želi kdo
               razpravljati o predlogu? Če ne, potem zaključujem to možnost razprave. Želi kdo v
               imenu poslanske skupine pred glasovanjem obrazložiti svoj glas? Gospod Tonin in
               gospod Žnidar. Izvolite.</p>
            </sp>
            <sp who="SDT6:ToninMatej">

               <speaker>MAG. MATEJ TONIN (PS NSi):</speaker>

               <p>Torej, v Poslanski skupini Nove Slovenije bomo z največjim veseljem podprli gospoda
               Hojsa kot ministra za obrambo. Naj pa rečem samo to, da je zagotovo dobrodošlo, da na
               obrambni resor prihaja tudi nekdo, ki ni bil neposredno vezan na ta resor, saj bo s
               tem lahko na celoten obrambni resor gledal veliko širše in ne tako ozkogledno. Seveda
               naš glas ima.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala. Gospod Žnidar.</p>
            </sp>
            <sp who="SDT6:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Jaz bi v svojem osebnem imenu podal obrazložitev.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Še kdo želi v imenu poslanske skupine? Ne. Potem lahko v imenu sebe.</p>
            </sp>
            <sp who="SDT6:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Spoštovani predsedujoči, jaz bi dodal samo to, da gospoda Hojsa sem imel v času, ko
               je bil član uprave Darsa osebno zelo dobro spoznati, kajti oba sva delovala na
               področju javne infrastrukture na področju Republike Slovenije. Moram reči, da je to
               človek, ki da izjemno velik pomen strokovnosti in je to človek, ki zna stroko
               pripeljati tudi do operativnega zaključka, to pa pomeni tudi do učinkovitosti
               njegovega dela. Tako, da verjamem, da bo tudi na tem področju resorja obrambe svojo
               strokovnost, znanje in svoje neobremenjeno delovanje tako na okolje, kjer ni važno
               ali je problem potrebno rešiti v Ljubljani ali v Lendavi ali v kateremkoli drugem
               področju Republike Slovenije, vem, da bo njegovo delo tudi na tem področju zelo
               učinkovito zaradi tega ga bom tudi sam osebno podprl. Hvala.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala lepa. Še kdo želi? Gospa Melita Župevc.</p>
            </sp>
            <sp who="SDT6:ŽupevcMelita">

               <speaker>MAG. MELITA ŽUPEVC (PS PS):</speaker>

               <p>Hvala lepa, predsednik. Jaz se bom pri glasovanju vzdržala. Kandidat ne bo dobil
               mojega glasu ne za ne proti. Jaz mislim, da danes za predstavitev se je pripravil, se
               je ustrezno predstavil, o tem ne nazadnje odločamo, vendar pa menim, da za resor, ki
               ga bo zavzel, verjamem, da ga boste izglasovali, po mojem mnenju nima dovolj
               strokovnih kompetenc za vodenje tega resorja. Jaz mu želim pri delu veliko uspeha, pa
               tudi sreče in se veselim v vlogi predsednice Komisije za nadzor nad delom varnostnih
               in obveščevalnih služb sodelovanja z Ministrstvom za obrambo. Torej, jaz se bom pri
               glasovanju vzdržala, prav tako tudi moji poslanski kolegi iz Pozitivne Slovenije.
               Hvala.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala lepa. Ker nobeden več ni izrazil interesa za obrazložitev glasu, predlagam, da
               preidemo na glasovanje.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Predlog mnenja smo izglasovali.</p>
               <p>Prosim, da pokličete kandidata. Spoštovani kandidat, Odbor  za obrambo je sprejel pozitivno mnenje in tako
               boste predlagani Državnemu zboru v imenovanje za ministra. Čestitam in uspešno delo
               vam želim. <gap n="..."/><stage>/Aplavz./</stage><gap n="..."/></p>
               <p>Določiti še moramo poročevalca. Želi kdo poročati? Potem bom jaz to napravil.
               Izvolite, gospod kandidat.</p>
            </sp>
            <sp who="SDT6:HojsAleš">

               <speaker>ALEŠ HOJS:</speaker>

               <p>Jaz bi se tudi vsem članom odbora najlepše zahvalil za skrbeh prisluh, ki ste mi ga
               namenili in zahvaljujem se tudi za podporo, ki ste mi jo izrazili. Obljubim, da bom
               po svojih močeh delal najboljše za obrambni sistem Slovenije, kar pomeni dejansko za
               vse državljane naše republike. Seveda pa velja povabilo o sodelovanju, ki mislim, da
               je ne samo nujno, ampak mislim, da je potrebno zato, da najdemo čim boljše rešitve.
               Hvala lepa.</p>
            </sp>
            <sp who="SDT6:JuršaFranc">

               <speaker>PREDSEDNIK FRANC JURŠA:</speaker>

               <p>Hvala lepa tudi vam. S tem zaključujem sejo. <stage type="time">Seja je bila končana 9. februarja
                  2012 ob 12.23.</stage>
               </p>
            </sp>
         </div>
      </body>
   </text>
</TEI>