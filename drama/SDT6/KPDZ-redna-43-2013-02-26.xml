<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KPDZ-redna-43-2013-02-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A113AB4845973E45C1257D1F005A6F18</idno>
               <idno type="custom" subtype="day">80DE098304D195EBC1257B1E0045DB4E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=80DE098304D195EBC1257B1E0045DB4E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KPDZ-redna-43-2013-02-26.KPDZ" n="43">
               <name>redna seja</name>
               <date when="2013-02-26"/>
            </setting>
         </settingDesc>
         <particDesc>
            <listOrg>
               <org xml:id="KPDZ-redna-43-2013-02-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KPDZ-redna-43-2013-02-26.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">43. seja</stage>
            <stage type="date">(26. februar 2013)</stage>
            <stage type="chairman">Sejo je vodil Jakob Presečnik, podpredsednik Državnega zbora.</stage>
            <stage type="time">Seja se je pričela ob 12. uri. </stage>


            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Spoštovani vsi prisotni, vodje poslanskih skupin, predstavniki Vlade, predstavniki
               sekretariatov, podpredsednica Državnega zbora, predstavniki medijev, vsem lep pozdrav
               na začetku 43. seje Kolegija predsednika Državnega zbora. Za danes sem predlagal dnevni red, ki smo ga vsi
               prejeli tudi z dopisom, in sicer: 1., dogovor o sklicu izredne seje Državnega zbora,
               in 2., razno. Predlogov za spremembo dnevnega reda nismo prejeli.</p>
               <p>Zahtevo za sklic izredne seje Državnega zbora je podala skupina poslank in poslancev
               s prvopodpisanim Janijem Möderndorferjem in je, kar se tiče poslovniških določil,
               seja kolegija pravilno sklicana.</p>
               <p>Prehajamo na <title>1. TOČKO DNEVNEGA REDA - DOGOVOR O SKLICU IZREDNE SEJE DRŽAVNEGA
                  ZBORA,</title>
               s predlaganim dnevnim redom, kot je bil naveden v zahtevi za sklic izredne seje, in
               sicer: 1., predlog za izvolitev predsednika Državnega zbora Republike Slovenije, in
               2., predlog za izvolitev nove predsednice Vlade Republike Slovenije. Pri tem moramo
               določiti tudi datum seje in začetek seje ter glasovati o najavi časa za razpravo.</p>
               <p>Kot dan poteka seje sem predlaga sredo, to je jutri, 27. februarja 2013, ob 10. uri.
               Najavo časa za razpravo pa predlagam v skladu s tretjim odstavkom 67. člena
               Poslovnika Državnega zbora.</p>
               <p>Ali želi kdo besedo? Gospod Jože Tanko, izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo, gospod podpredsednik.</p>
               <p>Danes smo dobili na mizo tudi odstopne izjave ministrov, ki nam jih je posredoval
               predsednik Vlade. Zanima me, ali boste seznanitev z odstopi štirih ministrov uvrstili
               na to izredno sejo ali ne, ker se mi zdi smiselno, da bi to seznanitev opravili na
               prvi naslednji izredni seji, katerakoli že bo. Včerajšnja izkušnja kaže na to, da
               nekateri ministri niti nočejo več prevzemati obveznosti ob odstopu, kljub temu, da
               jih zakon zavezuje, da opravljajo do razrešitve vse obveznosti iz tega naslova. In če
               se to tako dogaja, predlagam, da ta seznanitveni postopek opravimo čim prej, da se
               zadeve razčistijo in razjasnijo.</p>
               <p>Druga stvar je bolj procesne narave. V petek smo imeli kolegij, kjer smo določili
               vsebino izredne seje Državnega zbora. Po času odreditve bi to morala biti 28. izredna
               seja Državnega zbora. Po tistem je bila vložena nova zahteva za sklic izredne seje -
               to je to, s čimer se ukvarjamo danes - in ta bi po logiki stvari, ker bomo odločali
               za njo, morala biti 29. izredna seja Državnega zbora. Zdaj pa me zanima, kako je
               možno, da bi bila seja, ki je bila prej odrejena, kasneje kot tista, ki je bila
               kasneje odrejena in ki bo kasneje odrejena. Tako bi prosil za ti dve pojasnili, se
               pravi, seznanitev glede razrešitve ministrov in glede vrstnega reda izvedbe izrednih
               sej Državnega zbora. Hvala lepa.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa.</p>
               <p>Torej, kar se tiče prvega. Ja, res je, včeraj in tekom današnjega dneva je Državni
               zbor oziroma sem jaz prejel odstopne izjave oziroma obvestilo o odstopu štirih
               ministrov s strani predsednika Vlade Republike Slovenije in sem to  dejstvo tudi nameraval odpreti v
               nadaljevanju obravnave te točke na današnjem Kolegiju.</p>
               <p>Kar se tiče pa petkove seje Kolegija oziroma dogovora o sklicu izredne seje z dvema
               točkama v četrtek, torej na izredni seji in glede na to, da je vmes takoj za tem
               prišla zahteva po sklicu še ene izredne seje smo v posvetu s službami Državnega zbora
               ugotovili, da je korektno, da najprej skličemo danes po tem Kolegiju izredno sejo
               Državnega zbora 28. izredno sejo Državnega zbora in takoj za tem tudi 29. izredno
               sejo, to pa je seja, ki bo v četrtek. Glede na to, da gre za nujni seji, izredni seji
               Državnega zbora je to možno, tudi konec koncev zaradi računalniškega programa oziroma
               teh zadev drugače ni možno postopati. To se pravi, kot rečeno, najprej bo danes takoj
               po tej seji sklicana 28. izredna seja z dnevnim redom, ki bo danes na Kolegiju
               dogovorjen in takoj za tem 29. izredna seja s točkama, za katere smo se dogovorili v
               petek 22. februarja na seji Kolegija. To je ta drugi del.</p>
               <p>Glede odstopa bom poslušal mnenje poslanskih skupin in se potem tudi na podlagi tega
               mnenja in dogovora na tej seji odločil na katero sejo in pod katero točko bomo
               uvrstili seznanitev z odstopom štirih ministrov. Predlagam, da to pustimo za
               nadaljevanje obravnave te točke.</p>
               <p>Predlagam, da gremo ponovno na to točko, dogovor o sklicu. Kot rečeno, jutri 27.
               februarja ob 10. uri začetek seje. Glede najave časa moram seznaniti Kolegij
               predsednika Državnega zbora, da sem z dopisom pretekli teden, takrat ko je bila
               vložena zahteva za, bom rekel po domače, konstruktivno nezaupnico oziroma predlog za
               izvolitev nove predsednice Vlade sem obvestil predsednika Vlade in izrazil željo, da
               pove koliko časa predvideva oziroma potrebuje za to, da pojasni svoje stališče in
               uvodoma in v času razprave. S strani vodje kabineta predsednika Vlade smo dobili
               včeraj predlog predsednika Vlade, da predlaga dve uri uvodne obrazložitve in dve uri
               čas za razpravo, med samo razpravo in ob koncu razprave. Ta predlog je bil posredovan
               s strani Kabineta predsednika Vlade. Mi se moramo pa danes opredeliti do tega koliko
               časa ima predlagatelj predloga za izvolitev nove predsednice Vlade, drugič koliko
               časa ima uvodoma kandidatka za novo predsednico Vlade, koliko časa dodelimo
               dosedanjemu predsedniku Vlade, torej predsedniku Vlade Republike Slovenije za uvod in
               za vse tri seveda tudi v času obravnave točke oziroma ob koncu, seveda do točke, ko
               bo razprava zaključena. Po posvetu internem, mojim osebnem z nekaterimi člani  kolegija in z dosedanjo prakso,
               predvsem glede na dosedanjo prakso, na prakso, ki je bila na začetku tega mandata,
               predlagam članom kolegija, da osvojimo naslednji potek te točke dnevnega reda. Da
               damo, da ima predlagatelj 15 minut časa za obrazložitev predloga. Da ima kandidatka
               za novo predsednico Vlade, eno uro časa za predstavitev svojega programa. In da ima
               predsednik Vlade, gospod Janez Janša eno uro časa za njegov pogled na točko, na to
               konstruktivno nezaupnico. In predlagam, da imajo vsi trije v času razprave in ob
               koncu vsak po pol ure časa za odgovore na posamezno vprašanje, ki se bodo pojavila v
               času razprave in odgovore, pojasnila, njihova mnenja itd. Torej vsi trije vsak po pol
               ure časa. Če remiziram, če obnovim zadevo, moj predlog je tak, da ima predlagatelj na
               začetku uvodno predstavitev 15 minut in v času razprave oziroma poteka obravnave te
               točke dnevnega reda pol ure. Da je druga na vrsti kandidatka za novo predsednico
               uvodoma eno uro in potem pol ure v času razprave ali ob koncu in predsednik Vlade,
               gospod Janez Janša, eno uro uvodno predstavitev oziroma obrazložitev in pol ure v
               času razprave oziroma ob koncu razprave. Seveda bom pa poslušal vse predstavnike
               poslanskih skupin, da poveste tudi svoje mnenje in se bomo potem na ta način tudi
               odločali. Vsi ostali časi za razpravo posameznih poslanskih skupin, torej in uvodoma
               obrazložitev mnenj poslanskih skupin in razpravo poslank in poslancev pa bodo
               določeni v okviru vaše najave časa v skladu s predlaganim časom, ki je naveden pod
               točko c.</p>
               <p>Prosim, predstavnica Vlade, generalnega sekretariata. Prosim.</p>
            </sp>
            <sp who="SDT6:unknown-F">

               <speaker>GOSPA ________:</speaker>

               <p>Najlepša hvala za besedo. Jaz bi v bistvu prosila, če ostanemo pri predlogu, ki ga je
               predlagal Kabinet predsednika, in sicer dve uri na začetku in dve uri med samo
               razpravo. In sicer menim, da je prav, da ima predsednik Vlade možnost, da odgovori na
               vse pripombe itn., in gledano na razvrstitev časa, bo imel v bistvu manj časa kot
               predlagatelj, če lahko skupaj seštejemo, kandidatko in predlagatelj. Tako, da
               predlagamo, da ostane pri času.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa. Gospod Jani Möderndorfer. Prosim.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Če prav razumem, da gre za to, da danes pravzaprav postavljamo, prvič, tudi novo
               parlamentarno prakso, ki je pravzaprav v tej zgodovini pravzaprav še nismo imeli.
               Konstruktivna nezaupnica je sicer že bila v Državnem zboru, vendar pod nekim drugim
               poslovnikom z nekimi drugimi pravili, nikakor pa ne po tem poslovniku, ki je danes
               veljaven. Moram reči, da predlog, ki ga je izrazil Kabinet predsednika Vlade, je
               svojevrstno nenavaden, da bi pravzaprav praktično, če prav razumem, imel štiri ure
               časa razprave, ko pravzaprav govorimo pa o konstruktivni nezaupnici in govori o dveh,
               o nekem svojevrstnem hibridu, ko pravzaprav počnemo dve stvari z enim zamahom. Na eni
               strani v bistvu se bo predstavila, kot je za konstruktivno nezaupnico v predlogu zelo
               jasno navedeno, kandidatna za mandatarko, ki naj bi imela čas eno uro in predsednik
               Vlade, ki naj bi na začetku imel dve uri, potem naj bi pa po tej analogiji imel
               predsednik Vlade še dve uri časa za obrazložitev, v resnici po tem predlogu pa
               pravzaprav kandidatka za mandatarko pa pravzaprav 30 minut in vse ostalo. Jaz mislim,
               da je več kot logično in jasno, da če se je predlagatelj  omejil na 15 minut svojega uvodnega predloga, kjer bo
               15 minut imel časa za obrazložitev, zakaj je vložil konstruktivno nezaupnico, potem
               bodo tu poslanske skupine, ki se bodo same odločile, koliko časa bodo porabile za
               obrazložitev stališč poslanskih skupin znotraj celotne kvote časa, ki bo na razpolago
               poslanski skupini, je za predsednika Vlade ena ura dovolj, da se izjasni do vseh
               očitkov, plus tega pa ima pol ure vedno možnost, da vstopa v razpravo ali ob končni
               besedi, da lahko kadarkoli pojasni katerekoli očitke, ki bi mu bili očitani. Poleg
               tega ne smemo pozabiti, da bo znotraj poslanskih skupin zagotovo razprava tekla tako
               v eno ali drugo smer, kar pomeni, da vsi poslanci, vseh 90 poslancev ne bo
               razpravljalo proti predsedniku Vlade. Zato ta očitek, da bi imel predsednik Vlade
               manj časa, kot ga imajo vse ostale poslanske skupine, je iz trte izvit. Vsi vemo, da
               je parlament na pol-pol in bo temu primerno tekla tudi razprava. Tako sam osebno
               mislim, da je to zelo racionalno in tudi ekvivalentno pošteno, da imata oba enak čas,
               še posebej zato, ker s tem, kar se bomo dogovorili, nikjer v poslovniku ni določeno,
               koliko naj ima kdo razprave. Ker v nasprotnem primeru sem prepričan, da če bi
               predsednik Vlade dobil dve uri na začetku in dve uri potem za vstop v razpravo ali
               zaključek, je v resnici v privilegiranem položaju do vseh poslancev. Ker če bomo šli
               gledat, kako se čas razporedi, je ta diskusija irelevantna, saj sami vemo, da bi bil
               to svojevrsten presedan, da ima predsednik Vlade štiri ure. Seveda je pa to
               konstruktivna nezaupnica, v kateri je, jaz to tako razumem, razprava o tem, zakaj je
               vložena konstruktivna nezaupnica, se pravi, bo, če bo uspela konstruktivna
               nezaupnica, padel predsednik Vlade. In tu ne razpravljajo zraven še ministri, ampak
               samo predsednik Vlade, kar pomeni, da ima ena sama oseba v resnici toliko časa. Dočim
               pri poslanskih skupinah se pa ta čas deli na vse poslance. In zato ta enakopravnost
               ne bo zdržala. Predsednik Vlade v tem predlogu je enakopraven z vsemi poslanci in
               Državnim zborom v celoti. V nasprotnem primeru predloga, ki ga je predlaga Kabinet
               predsednika Vlade, pa to pomeni, da je absolutno protežiran oziroma še celo
               kandidatka za mandatarko v slabšem položaju do predsednika Vlade. Če bi hoteli vse
               skupaj izenačiti, potem bi morali temu primerno čas podvojiti in kandidatki za
               mandatarko prav tako dati dve uri na začetku in dve uri na koncu, in vam povem, da ne
               končamo seje do naslednjega dneva. Glejte, to moramo pa tudi vsi skupaj malo v zakup
               vzeti, da bi bila pa to res najdaljša seja v zgodovini Državnega zbora. Tako
               preprosto ne gre, še ob upoštevanju, da bomo na tej seji razpravljali tako o odstopih
               ministrov in še o izvolitvi predsednika Državnega zbora. Mislim, da želimo to sejo v
               enem dnevu končati, do večera, kajne. Toliko.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa.</p>
               <p>Samo mogoče kot pojasnilo, vendar mislim, da ste že dali odgovor: ministri na tej
               seji nimajo možnosti razpravljati, pri tej točki, predsednik Vlade ima možnost
               razpravljati.</p>
               <p>Gospod Jože Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>No, to je precej poljudna interpretacija, bom rekel, relacij dveh institucij,
               Državnega zbora in Vlade Republike Slovenije. Če bi želeli izenačiti razpravo, kar
               zadeva poslanski del proti vladnemu delu, potem bi morali najbrž zastaviti drugačen
               časovni okvir. In bi moralo, no, če sledim logiki razprave kolega Möderndorfer, biti
               predsedniku Vlade na voljo toliko časa, kot je Državnemu zboru, ker gre za odločanje
               o mandatu predsednika Vlade v Državnem zboru.  Mi ne moremo predsednika Vlade v tej diskusiji spraviti na 5 minut za
               poslanca. Najbrž je to jasno komerkoli v tej hiši. Zato se mi zdi ta predlog
               predsednika Vlade, se njemu dodeli pravica, po Poslovniku pa ni omejena, na to da
               obrazloži svoj pogled na te stvari, tako kot je predlagal predsednik Vlade. To se
               pravi, v tem uvodnem delu dve uri in v zaključnem delu dve uri. Jaz ne nasprotujem
               temu, da ima tudi kandidatka za mandatarja dve uri v zaključku, da smo si na jasnem,
               če želi naj si ji odredi, če ima kaj za povedati. Če pa bi hoteli spraviti to
               pomembno odločitev v nekaj minut, potem pa vidim, da so težave v tem programskem
               delu, konceptualnem delu izjemno velike. Ker s tem ko zamejiš razpravo, ko ne dovoliš
               diskusije enostavno zmanjšuješ prostor tudi za diskusijo, za razpravo o vsebini, o
               programu, o rezultatih, o bodočih ciljih in tako naprej. Meni se zdi ta predlog
               predsednika Vlade povsem racionalen. Mi govorimo o tem, da bo razprava predsednika
               Vlade potekala o tem kaj je bilo storjenega v letu mandata. Razprava kandidatke za
               mandatarja pa o tem kaj bi bilo storjeno, če se bo nekaj zgodilo. To se pravi na eni
               strani govorimo o vsebini o dejanskem stanju, na drugi strani pa o hipotezah. Menim,
               da bo to izjemno čudno izpadlo, če se bo aktualnega predsednika Vlade, to bo lahko
               tudi po tem, ko se bo glasovanje zaključilo, še vedno, čeprav nadaljnji postopki
               vlaganj nezaupnic niso preprečeni, da se mu da možnost, da te zadeve pojasni na
               ustrezen način v časovnem okviru kot najbrž meni, da bo to možno opraviti. Ne vem
               zakaj bi ta strah bil v Državnem zboru. Mi tudi nismo vezani, da to mora biti
               končano, ne vem, do devete ure zvečer ali do dvanajste ure zvečer jutri. Državni zbor
               tega časovnega limita nima. Je pa jasno nekaj, poslanski del pa je vezan na
               poslovniško ureditev, in to je natančno predpisano koliko največ si lahko za sejo
               Državnega zbora, tako kot je ta, odredimo, če se ne dogovorimo drugače. To pa je
               jasno. Za Vlado pa v tem delu omejitev na tak način ni. In vse tisto, kar bi mi sedaj
               sprejeli na tak ali drugačen način pomeni poseganje v neko institucijo in v pravice,
               da na primeren način v primernem času pojasni zadeve, tako kot si je sedanji
               predsednik Vlade to zamislil. Če pa kandidatka za mandatarja ne želi več časa za
               pojasnila povezana z njenim programom dela, z njeno vizijo je to pa njen problem. Če
               želi kandidatka za mandatarja pojasniti to, kaj naj bi se zgodilo v tem obdobju po
               tem, ko bo dobila mandat in če bo potem tudi sestavila vlado, pa si lahko tudi vzame
               več časa, najbrž bo vsebina izjemno zanimiva.</p>
               <p>In še nekaj je potrebno tu pojasniti. Glede na to, da se je sedanja koalicija, ki je
               sodelovala v pogodbi za Slovenijo na nek način razdelila, bo najbrž pri marsikateri
               stranki, ki je šla iz koalicije, potrebno precej telovadbe, precej bodo morali
               trenirati salte in te zadeve, da bodo pač lahko zagovarjali vsebine, ki se
               napovedujejo naprej. In mislim, da ni nobene prav posebne potrebe in tudi posebnega
               razloga, da predlogu predsednika Vlade za določitev časa na tej seji ne bi
               prisluhnili. Saj navsezadnje gre za Slovenijo, gre za vsebinsko izjasnitev in to je
               pravzaprav edina možnost neposrednega soočenja konceptov sedanjega predsednika Vlade
               in kandidatke za mandatarko. Drugega mesta v tej državi za tako stvar več ni na
               razpolago  in ne vem zakaj bi
               prav na taki seji, kot se bo zgodila jutri, to zadevo zapirali, omejevali, umikali in
               na nek način omejevali tudi javnost, da bi neposredno spremljala pravzaprav razprave
               ali pa neposredne razprave o konceptih dosedanjega načina dela te koalicije in pač
               tistega kar se napoveduje za naprej. Tako da, predlagam, da tukaj ne gledamo tako
               ozko, togo in se obremenjujemo z nekim časovnim okvirom. Gre za Slovenijo in temu je
               treba dati dovolj časa. Hvala lepa.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa. Preden dam naprej besedo mag. Majdi Potrata, mi dovolite, da povem, da
               razpravljamo, da bomo uvrstili točko dnevnega reda, konstruktivna nezaupnica in ne
               glasovanje o zaupnici dosedanje Vlade. V tem je razlika in tega se moramo seveda
               zavedati. Ne govorimo o zaupnici, ker bi bilo glasovanje o zaupnici, ampak o
               konstruktivni nezaupnici, kjer sta nekako po moji oceni približno na tehtnici nov
               program nekoga drugega in dosedanje delo oziroma zagovor predsednika Vlade.</p>
               <p>Imate repliko? Izvolite. Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Gospod Presečnik, jaz s svojo razpravo v ničemer prejudiciral naloge, ki jo imamo
               jutri. Mi vemo, da glasujemo o nezaupnici. Jaz sem samo predlagal, da se sedanjemu
               predsedniku Vlade, ki ima tudi to poslovniško možnost, da pri tem aktivno sodeluje,
               da se mu da in odobri čas, ki ga potrebuje, da te zadeve ustrezno pojasni. Nisem pa
               jaz v svojo razpravo v tem delu prav v ničemer prešel na področje zaupnice. Gre za
               vsebinski pristop in tukaj imamo dva akterja, ki imata oba pravico, da v tem delu
               pojasnita svoje videnje in svoj pogled in tudi svoje stališče. Hvala lepa.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Mislim, da smo se razumela, če dovolite, kot predsedujoči tega današnjega Kolegija.
               Mi imamo pač 2. točko, predlog za izvolitev nove predsednice ali po domače rečeno,
               konstruktivna nezaupnica. To sem predvsem mislil malo spodbuditi nadaljnjo razpravo,
               da razpravljamo v tej smeri. Nisem mislil, da ste vi kaj napačno interpretirali pri
               vaši razpravi.</p>
               <p>Mag. Majda Potrata, prosim.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo gospod podpredsednik. No, saj ravno to bo izhodišče moje razprave, da
               je zahteva za sklic izredne seje povezana s konstruktivno nezaupnico, ki naj bi
               rezultirala v volitvah nove mandatarke Vlade. In če iz tega izhodišča izhajam, potem
               je to aktivna vloga. In v razmerju med Državnim zborom in izvršno vejo oblasti, ker
               je pač Državnemu zboru naloženo, da izvoli izvršno oblast, se mi zdi pomembno
               poudariti, da tretji odstavek 254. člena Poslovnika res govori o tem, da ima ta
               predsednik Vlade možnost odgovarjati, nikjer pa ni zakonodajalec oziroma Državni zbor
               predvidel kolikšen naj bo ta čas v katerem ima veljavni predsednik Vlade možnost
               pojasnjevati odgovore na konstruktivno nezaupnico in v tem primeru bi jaz njegovo
               vlogo štela za pasivno. Ne mi zameriti, ampak dejstvo je, če bi prišel po zaupnico v
               Državni zbor, potem bi razumela, da je njegova pozicija taka, da želi Državnemu zboru
               pojasniti kakšna so njegova stališča in zaradi katerih dosežkov svoje Vlade
               pričakuje, da bo Državni zbor izglasoval zaupnico oziroma mu bo zaupnico odrekel.
               Zato se mi zdi vaš predlog, gospod podpredsednik, tako kot ste časovno postavili, da
               bi v uvodnem delu po zaporedju, ki ste ga nanizali  si sledili predlagatelj, kandidatka za mandatarko in
               predsednik, ustrezno zaporedje in tudi časovni okvir, ki ste ga zastavili je
               primeren. 15 minut za predlagatelja, ena ura za predstaviti izhodišče in ena ura za
               odgovor oziroma oceno je, oprostite, primeren čas v katere se da vsebinsko marsikaj
               povedati. Ali je to primerljivo potem z možnostjo predsednika Vlade nasproti drugim
               poslanskim skupinam, vedno je tako. Dejstvo pa je, da smo slišali že kar nekaj besed
               izrečenih v smeri vrednostne sodbe o tem kakšna naj bi bila izhodišča programska. Jaz
               bi se temu odrekla, kajti po izglasovani nezaupnici bo morala mandatarka tako ali
               tako še pojasnjevati, pa tudi njeni kandidati za ministre bodo v okviru zaslišanj
               morali predstaviti svoja programska izhodišča. Torej, ne ostaja nek prazen prostor v
               katerem ne bi vedeli kje smo in kam hočemo, tako da je izenačitev v drugem delu med
               tremi posamezniki, tistim, ki predstavlja predlagatelja, kandidatko in predsednikom
               Vlade po mnenju naše poslanske skupine tudi ustrezna. Jaz torej, gospod
               podpredsednik, vaš predlog časovne razporeditve brez tistega kako se bodo odločale
               posamezne poslanske skupine podpiram. Hvala.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa. Gospod Franc Jurša.</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Hvala lepa za besedo, gospod podpredsednik. Mislim, da je predlog, ki ste ga
               posredoval v razpravo dober in mislim, da je vrstni red tako, kot je bil predlagan,
               tudi ustrezen. Mislim, da je tudi dovolj časa tako za kandidatko, predlagatelja kakor
               tudi za predsednika Vlade, da pač odgovori na določena vprašanja. In mislim, da tudi
               tisti čas 0,5 ure za pojasnjevanje dovolj časa. Veste, svoj čas sem poslušal neko
               predavanje, kjer je predavateljica rekla, da ljudje običajno poslušajo dve in pol
               minute nek intenzivni govor na kakšni prireditvi. Kljub temu, da smo mi poslanci
               verjetno intenzivno tudi ne moremo poslušati več kot uro in pol do dve uri, ampak da
               se v eni uri vsebinsko lahko tudi vse pove. V kolikor pač predsednik Vlade ne bo
               mogel odgovoriti v eni uri, bo pa še kakšne druge oblike našel za odgovore kot
               Twitter in tako dalje. Tu se ni bati, da ne bi lahko vsega pojasnil.</p>
               <p>Ja, to pa si kolega Tanko dobro ocenil okoli salte, ne tu ne gre za salte. Tu gre za
               eno preprosto zadevo, ki se je pač zgodila, povezana s tem poročilom Protikorupcijske
               komisije. Mi smo delo znotraj bivše koalicije ocenjevali kot zelo solidno. In taki
               partnerji mislimo biti tudi v naslednji vladi, če bomo v njej sodelovali. Ne bomo
               imeli nobenih težav pri tem, kako se odločiti jutri na sami seji. Hvala.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa. Mag. Matej Tonin.</p>
            </sp>
            <sp who="SDT6:ToninMatej">

               <speaker>MAG. MATEJ TONIN (PS NSi):</speaker>

               <p>Dober dan in lep pozdrav vsem skupaj. Jaz bi se dotaknil še ene stvari, ki morda smo
               jo spregledali in se bolj pogovarjamo o času, ki ga bosta imela dotična dva človeka,
               kandidatka in pa predsednik Vlade. Jaz bi podprl to problematiko oziroma temo v zvezi
               s klicem izredne seje. To, ki naj bi jo sklicali danes in tisto, za katero smo se
               odločili nekaj dni nazaj, da jo bomo sklicali. Jaz vendarle ocenjujem, da bi bil nek
               normalen vrstni red, da bi bila najprej izredna seja v zvezi s tem zadnjim reformnim
               projektom, ki ga bo naša vlada izpeljala, to je v zvezi z reformo trga dela  in potem za to sejo bi pa prišla
               tudi ta nezaupnica. Meni se zdi logično in normalno, da če je naša Vlada ves ta
               projekt peljala, potem se mi zdi smiselno, da ga končamo, preden pride do te
               nezaupnice. To je vsaj po zdravi kmečki pameti nek logičen vrstni red. Mislim, da v
               enem dnevu se nič ne spremeni, nič ne bo drugače, zato bi predlagal, da v sredo
               opravimo to sejo v zvezi z reformnim projektom, v četrtek pa nezaupnico.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa.</p>
               <p>Gospod Mihael Prevc, prosim.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa za besedo. Lepo pozdravljeni!</p>
               <p>Tudi sam se strinjam, da je takšen časovni razpored, o katerem bomo glasovali,
               pravilen, da je v prvi vrsti predvsem racionalen, saj če bi dali samo predsedniku
               Vlade in kandidatki za mandatarko 6 ur časa potemtakem, glejte, mislim, da je to res
               neko neracionalno obnašanje. Zdi se mi pa tudi, da je takšen časovni razpored in ne
               nazadnje tudi vrstni red korekten, korekten tako do predlagatelja, korekten do
               kandidatke in ne nazadnje tudi do predsednika Vlade, zato bom takšen predlog tudi
               podprl. Ne nazadnje moramo vedeti, da predsednika Vlade bodo v nadaljevanju v
               razpravi poslancev dopolnjevali tudi poslanci. In predsednik Vlade ima za sabo kar
               precej poslancev, ki ga bodo dopolnjevali tako v razpravi kot tudi potem v
               nadaljevanju.</p>
               <p>Poslanski Slovenske ljudske stranke ne bomo danes popoldne trenirali salt, to ni
               potrebno. Mi bomo seveda jutri brez kakršnegakoli izvajanja salt sodelovali aktivno v
               razpravi in bomo brez težav povedali, zakaj smo zapustili to koalicijo, in v svojih
               stališčih tudi jasno povedali, kako se bomo opredelili glede predlagane konstruktivne
               nezaupnice Vladi. Hvala.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa.</p>
               <p>Gospod Rihard Braniselj, izvolite.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>Hvala, podpredsednik.</p>
               <p>Osebno sem zagovornik jedrnatih vsebinskih, koncentriranih razprav, brez nepotrebnega
               pleteničenja. In osebno mislim, da v uri in pol se da povedati vse in še več, kar je
               treba, če se držimo tematike. Tematika je jasna in ta časovnica se mi zdi dovolj
               korektna. Korektno je tudi to, da imata tako predsednik Vlade kot kandidatka enako
               možnost, enako dolžino časa. Seveda me bo osebno bolj zanimalo, kaj ima povedati
               kandidatka za predsednico Vlade, kakšen je njen program, kakšna je njena vizija, in
               to bo tisto, kar bo pravzaprav pomenilo veliko dodano vrednost tej debati, tej
               razpravi. In, končno, strinjam se s tem, kar je podpredsednik dal na dnevni red in
               njegov predlog bom podprl.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa.</p>
               <p>Gospod dr. Laszlo Göncz, izvolite.</p>
            </sp>
            <sp who="SDT6:GönczLászló">

               <speaker>DR. LASZLO GÖNCZ (PS NS):</speaker>

               <p>Hvala lepa, gospod podpredsednik.</p>
               <p>Meni se tudi zdi korekten ta vaš predlog, čeprav moram povedati, da če bi se odločili
               za kompromisno rešitev, pa bi predsedniku Vlade in kandidatki dodelili za drugi krog,
               bom rekel, eno uro časa, to bi tudi podprl, tako da s tem ne bi imel neke težave.
               Ampak, kot sem že poudaril, menim, da je ta čas korekten in tudi zadostuje za
               poglobljeno vsebinsko razpravo ter obrazložitve.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa.</p>
               <p>Gospod Jože Tanko, izvolite.
               </p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Mi nimamo nobene težave, da imata tako kandidatka za mandatarja kot
               sedanji predsednik Vlade enak čas na vstopu, to se pravi na uvodu in v zaključku. To
               ni težava. Toliko, da ne bo kdo mislil, da mi nasprotujemo čemerkoli, ampak
               predlagamo pa le, da se za tako pomembno stvar kot se bo dogajala jutri, vzamemo pač
               toliko časa kot ga je za to potrebno in jaz predlagam, da ne omejujemo tistih, ki
               želijo neko določeno kvoto časa. In predlagam še enkrat, da se predsedniku Vlade,
               lahko pa tudi kandidatki, da v uvodni razpravi, v uvodni predstavitvi po dve uri, in
               da se tudi obema da potem v zaključku, ko bodo odgovarjali na ene ali druge pripombe
               ali pa vprašanja poslancev, tudi dve uri. Ker tamle pri sedmih, osmih urah pri
               stotinah vprašanj, je zelo težko odgovoriti v pol ure. To mislim, da je velik
               problem. Ker verjetno bo najav veliko, vprašanj veliko, poudarkov veliko in verjetno
               je treba kakšno stvar komentirati in ne moremo biti toliko nerodni, da bi pri tako
               pomembni stvari kot bo razprava in glasovanje o nezaupnici, kogarkoli izmed akterjev,
               ki bosta o tem sodelovala, omejevali pri tem, da ne bi moglo odgovoriti na karkoli bo
               tam pojasnjeno. In zato predlagam, gospod predsedujoči, da ta vaš predlog korigirate,
               in da daste lahko obema dodaten čas, predlagate daljši čas za to, da bosta lahko
               odgovarjala na vprašanja ali pa na trditve poslancev posameznih poslanskih skupin.
               Mislim, da v tej situaciji, ni možno v nekaj minutah odgovoriti na tisto kar se bo v
               treh, štirih urah razprave pojavilo. Take ali drugačne. Takih ali drugačnih trditev.
               In mislim, da bi morala imeti tudi kandidatka za predsednika Vlade daljši čas,
               vsekakor pa predsednik Vlade, zagotovo. Ker to, da bo 30 razpravljavcev, če vsak
               postavi samo eno vprašanje, ne morete določiti predsedniku Vlade za odgovor 10 sekund
               na vprašanje. Saj nismo na kvizu. In s tem ne bi v ničemer porušili karkoli v tem
               Državnem zboru. Tako, da predlagam, da ugodite temu predlogu.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa. Zdaj, ko sem poslušal vse predstavnike oziroma vodje poslanskih skupin in
               glede na razpravo dr. Göncza, dajem tudi po posvetu in v razmislek v razpravo neko,
               kot je dr. Göncz predlagal, neko umestno varianto, da ne bomo razpravljali predvsem o
               tem koliko ima kdo časa, ampak da bo dana možnost vsebinski razpravi in danes na
               Kolegiju in na seji, pa dajem v razpravo, pa bomo poslušal mnenje vseh, če bost to
               želeli, da v drugem delu, da povečamo čas za razpravo med potekom same seje, same
               točke, ampak enakovredno za vse tri, torej in predlagatelju in kandidatki za novo
               predsednico in predsedniku Vlade, iz pol ure na eno uro. Pa sprašujem<gap n="..."/> To je
               predlog dr. Göncza in osebno mislim, da je to sicer korektura, po tem kar je bilo
               večinsko mnenje, vendar kaže na to, da bi se verjetno malo manj pogovarjali o teh
               postopkovnih zadevah, proceduralnih zadevah pa več o vsebinskih.</p>
               <p>Pa sprašujem ali želi o takem predlogu kdo razpravljati? Ocenjujem, da ne. Zato dajem
               na glasovanje pod točko c, prvič, da se ena točka obravnava v skladu s tretjim
               odstavkom 67. člena Poslovnika Državnega zbora  in da so časi za razpravo poslanskih skupin v skladu s tem
               členom Poslovnika. Uvodoma in pa med samo razpravo pa določimo čas, kot rečeno, 15
               minut predlagatelju, ena ura kandidatki za novo predsednico, ena ura predsedniku
               Vlade in med razpravo in ob koncu vsakemu od teh treh po eno uro. Dajem tak predlog
               na glasovanje.</p>
               <p>Kdo je za? Vsi, za razen Slovenske demokratske stranke, ostali podpirate takšen
               predlog. Je kdo proti? Nihče.</p>
               <p>Ta predlog je sprejet. Po tem se bomo na sami seji tudi ravnali.</p>
               <p>Prehajamo na drugi del vprašanja, ki ga je uvodoma odprl gospod Jože Tanko in tudi
               potem jaz. Gre za informacijo, seznanitev Državnega zbora z odstopom štirih
               ministrov, ki ga je Državnemu zboru oziroma predsedniku Državnega zbora posredoval
               predsednik Vlade gospod Janez Janša. Pri tem je treba seveda poudariti naslednje. Da
               v primeru, da bomo to točko uvrstili za točko pod število 2 Predlog za izvolitev nove
               predsednice Vlade Republike Slovenije, potem je zadeva seznanitev z odstopom
               brezpredmetna, in če bo seveda točka izglasovana, potem je ta točka seznanitev
               brezpredmetna, ker bodo v skladu s Poslovnikom in zakoni in predsednik Vlade in vsi
               ministri opravljali do nadaljnjega tekoče posle. V primeru, da bi pa bila ta
               seznanitev pred točko 2, potem je situacija seveda enaka, če predsednik Vlade v
               tistem trenutku ne predlaga druge ministre, ki bi opravljali posle ministrov na
               ministrstvih, katerih ministri so odstopili. Torej, to dilemo imamo. V primeru, da bi
               bila točka seznanitev z odstopom za točko Predlog za izvolitev nove predsednice Vlade
               v tem primeru osebno ocenjujem, da bi bilo bolje, da bi to točko opravili v četrtek
               na izredni seji, ki bo danes sklicana. Glede na to, da pričakujemo po tej točki 2 ne
               glede na izid glasovanja seveda veliko zanimanje medijev in tako dalje in bo potrebno
               sejo prekiniti in bo vprašanje kdaj lahko normalno nadaljujemo sejo. Imamo na izbiro
               tri predloge, tri variante, da se ta točka obravnava kot točka 1.a ali takoj za
               izvolitvijo predsednika Državnega zbora. Druga varianta na koncu jutrišnje 28.
               izredne seje ali tretja varianta na začetku četrtkove 29. izredne seje. Dajem te
               predloge v razpravo in prosim, da poveste tudi svoje mnenje. Gospod Jože Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo. Mislim, da bi morali v tem primeru postopati tako, kot smo
                   v nekaterih dosedanjih
               primerih. Seznanitev z odstopom bi morala biti opravljena na začetku seje, pred
               postopkom razprave in glasovanje o predsedniku Državnega zbora. Mi smo v situaciji,
               ko - to smo videli, recimo, včeraj, ko nekateri ministri, ki so odstopili, nočejo
               niti tekočih obveznosti, dogovorjenih, ne notranjih, ampak tudi z zunanjim okoljem
               več opravljati, čeprav jih k temu zavezuje Poslovnik Državnega zbora, pa tudi zakon.
               In mislim, da je treba to dilemo razčistiti. Predsednik Vlade, tudi če mu je
               izglasovana nezaupnica, pač mora zagotoviti tekoče delovanje Vlade v vsakem primeru
               do izvolitve nove Vlade in je nedopustno, da se v tem primeru dogajajo blokade,
               ignorance tistih, ki so odstopili in blokirajo delo tako znotraj države kot v stikih
               z mednarodnim okoljem. To bi bila po moje edina primerna rešitev izmed teh, ki ste
               jih našteli. Predsednik Vlade, tudi če mu bo izglasovana nezaupnica, je dolžan
               zagotoviti delovanje svoje vladne ekipe do izvolitve nove. V tem primeru, če te
               seznanitve ne opravimo takoj, pa je to nemogoče zagotoviti. In najbrž je vsem v
               interesu, da stvari kljub temu, da imamo politično krizo, kljub temu, da bomo imeli
               na dnevnem redu glasovanje o nezaupnici in tako naprej, da zagotovimo vsaj v tistih
               delih, kjer je to možno, normalno delovanje države. S tem, če tega ne bomo opravili,
               se bodo te čudne, neprijetne situacije ponavljale naprej. Navsezadnje nam je interes,
               da gremo iz te situacije na nek dostojen način, kdorkoli pač bo deloval potem naprej.
               Ni pa modro, da je država žrtev takih ali drugačnih špekulacij o koaliciji. In tudi
               to, kar ste pripravili kot variante skupaj s svojimi strokovnimi službami, je
               problem. Tako da kar zadeva nas, je edina logična rešitev takojšnja seznanitev in s
               tem tudi poveritev predsedniku Vlade, da zagotovi v tistem delu, kar se da, normalno
               delovanje države kot sistema, institucije kot celote. Vse drugo pomeni samo
               ohranjanje težav ali pa sprožanje še dodatnih težav v delovanju države.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa. Torej, jaz nisem predlagal nobene variante, samo ugotovil sem, da so tri
               možnosti. Moram reči, da je še četrta. To je poslovniško še dopustno, da na začetku
               redne seje naslednji teden, je še v roku 7 dni. Tako je še četrta varianta, ampak te
               nisem uvodoma omenil. Sicer pa bom poslušal vse predstavnike, vodje poslanskih skupin
               in potem predlagal.</p>
               <p>Gospod Möderndorfer, prosim.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Ne dolgo nazaj smo imeli že primer, kako to zgleda, ko minister odstopi in ko pridemo
               na kolegij predsednika Državnega zbora in razpravljamo, kdaj se bomo seznanili z
               ministrovim odstopom. In tudi takrat je gospod Tanko predlagal, da se to zgodi takoj,
               nemudoma, kar v ponedeljek na začetku seje, in praksa je pokazala, da se ni nič
               posebnega zgodilo v državi, ker se je to zgodilo šele v četrtek. Tako da imamo v
               bistvu že parlamentarno prakso, da - ker gre za nepomemben dogodek, to pa je, da se
               samo še seznanimo z odstopom, ni časovno v nobenih prioritetah, da bi se to zgodilo
               takoj, čim prej in kaj vem kaj še vse. Respektiram in spoštujem razmišljanje o tem,
               da ima vsak svoj pogled na to, kaj to pomeni, ali je kdo brezbrižen do opravljanja te
               funkcije ali ne, vendar so to subjektivne ocene. Objektivno dejstvo pa je, da imamo
               pred vrati konstruktivno nezaupnico, ki je nad vsemi temi seznanitvami in odstopi ter
               dejstvi, ki jih hočete 
               predočiti. Konstruktivna nezaupnica rešuje vse te probleme. Celotno Vlado postavlja v
               pozicijo, da opravlja samo še tekoče posle. In kot je razvidno iz nadaljnjih
               postopkov, če to opravimo in če pridemo do tega dejstva, da tega zaključka, se pravi
               do izglasovanja konstruktivne nezaupnice imamo eno delo manj. Torej, ne rabimo se več
               niti seznaniti z odstopom. Ne vem zakaj bi Državni zbor obremenjevali po nepotrebnem
               z nekimi odstopi, če to lahko opravimo z enim zamahom v celoti. Konstruktivna
               nezaupnica je bila vložena, bo dodatno obrazložena, izglasovali smo ogromno časa o
               čemer bomo razpravljali v Državnem zboru, praktično več kot pol dneva in zato ne
               vidim posebnega razloga, da izgubljamo čas s tem seznanjanjem. Je pa to seveda
               legitimna pravica, da vsak to zahteva, če misli, da je temu tako prav.</p>
               <p>Kdaj na bi se to opravilo? Danes smo slišali predloge, da bi se to opravilo v sredo
               po konstruktivni nezaupnici. Meni je vseeno, lahko se. Iz racionalnih razlogov pa,
               sam sem osebno prepričan, da je to boljše da prestavimo na četrtek. Ker če smo
               praktični in ker tu govorimo samo o času, ne pa o vsebini, je dejstvo, da če bo
               konstruktivna nezaupnica izglasovana bo predsedujoči moral prekiniti sejo Državnega
               zbora, ker bo tisti hip delo praktično onemogočeno, ker bo cel kup drugih stvari se
               zgodilo, lahko pa tudi ne, špekuliram. To je pač stvar odločitve. Nepomembno je
               vprašanje o tem ali se v sredo pogovarjamo o tem vprašanju ali ne, bolj pomembno je
               ali s konstruktivno nezaupnico v resnici dobimo odgovor glede rešitve seznanitve
               ministrov v Državnem zboru. Sam sem osebno prepričan da. In tudi prav je, da ne glede
               na to ali posamezen minister javno izjavlja tudi kasneje ali želi ali ne želi to
               opravljati, po zakonu so stvari kar zelo jasne. Mora opravljati do konca, v kolikor
               opravlja Vlada tekoče posle, in to ima seveda da izvede vsak kandidat, če misli resno
               nadaljevati s političnim delom si bo pa javnost in vsi volivke in volivci sami
               mislili o tem ali tak kandidat še kredibilen, da kadarkoli v tej državi še opravlja
               javno funkcijo, če je ne misli opravljati tako kot mu veleva zakon. Sam osebno
               podpiram, da se to opravi po konstruktivni nezaupnici. Je pa, kar se mene osebno
               tiče, nepomembno ali je to v sredo ali četrtek, še rajši vidim v četrtek, ker bomo
               imeli veliko več časa in v miru lahko to opravimo v kolikor konstruktivna nezaupnica
               v sredo ne bo izglasovana lahko v četrtek v miru to vse opravimo tako kot se šika in
               kot smo imeli tudi že parlamentarno prakso v tem Državnem zboru.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa. Mag. Majda Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala, gospod podpredsednik. Na to sem hotela opozoriti, da znotraj poslovniških
               rokov obstaja še četrta možnost, in to je tista o kateri smo razmišljali Socialni
               demokrati, ne vidimo nobenega razloga, da ne bi seznanitev mogla biti opravljena na
               začetku redne seje, ker bi bilo to še vedno po Poslovniku ustrezno. Vemo, da so bili
               izstopi posameznih strank iz koalicije napovedovani. Imamo tudi že izkušnje z
               odstopi. Nič kar bi bilo s tem postopkom seznanitve zvezanega se do sedaj ni zgodilo
               takega, kar bi dodatno poslabševalo ali pa morebiti izboljševalo položaj države ali
               delovanja. Tisto, ker je bistveno za nas je, da je v vsakem primeru jutri zahtevana
               izredna seja s konstruktivno nezaupnico in da od tod naprej po glasovanju so dogodki
               pač taki, da lahko ob izglasovani konstruktivni nezaupnici merimo čas in obveznosti z
               drugačnimi merili kot pred tem. Zagovarjam torej stališče Socialnih demokratov, da o
               tem se ne seznanimo jutri, ampak da se seznanimo ali v četrtek, za nas pa je
               sprejemljivo tudi v ponedeljek. Menim pa, da v sredo po glasovanju o konstruktivni
               nezaupnici bo pozornost usmerjena drugam. Mogoče je pa komu to tudi  prav. Saj gre v bistvu samo za seznanitev.
               Zadnjič je bila pač taka praksa vpeljana, da sta ministra lahko pojasnila tudi svoje
               razloge, ampak tisto kar mora Državni zbor opraviti, ne more vplivati na odločitev,
               ampak se samo seznani. Hvala.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa. Mislim, da je gospod Mihael Prevc. Prosim.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa za besedo. Poglejte, glede na to, da so v preteklih dneh štiri ministri
               podali odstopno izjavo, se mi zdi najbolj logično, da se Državni zbor s temi odstopi
               seznani jutri, na jutrišnji izredni seji in na začetku. Tako, da dnevni red razširimo
               s točko 1.a, in da seznanitve resnično opravimo jutri, takoj na začetku. Dejansko ne
               vem, zakaj bi bil to problem. Dejstvo je, da pričakujemo, da bo potem predsednik
               Vlade tudi takoj odreagiral in za delo, kolikor časa bo ta Vlada, ti ministri še
               morali opravljati svoje delo, da bo pooblastil druge ministre ali pa državne
               sekretarje. Vsekakor je moj predlog in tudi predlog Slovenske ljudske stranke, ne
               nazadnje tudi naša dva odstopljena ministra, to pričakujeta, da bomo jutri na začetku
               izredne seje, to se pravi pred točko konstruktivno nezaupnico, da se bomo seznanili z
               odstopi teh ministrov in to je dejansko tudi neka, ne vem, se mi zdi tudi neka
               logika, da takoj na naslednji izredni seji, da se to opravi. Tukaj res ne vidim noben
               problem in dejansko bi apeliral na poslanske skupine, da to tudi podpremo, in da se
               jutri na začetku izredne seje s tem odstopi tudi seznanimo. Hvala.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa. Gospod Franc Jurša.</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Hvala lepa za besedo. Glede na to, da se bo zgodil učinek konstruktivne nezaupnice in
               jaz mislim, da se bo tudi izglasovala, je prav in dobro, da ministri v kolikor so
               delovali v tej Vladi do sedaj, to nalogo par dni še opravijo do konca. Mislim, da
               tukaj ne bi smelo biti nekih posebnih težav in tudi njihova naloga je, ministrov
               kakor tudi predsednika Vlade, da te obveznosti se opravi. Stališče naše poslanske
               skupine je, da se to opravi tudi na redni seji Državnega zbora, ki se začne v
               ponedeljek, 4. marca. Smo pa pripravljeni tudi to zadevo uskladiti. Lahko pa je tudi
               to v četrtek na začetku izredne seje Državnega zbora.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa. Želi še kdo podati mnenje? Ne želi. V tem primeru dajem, zdaj bom dal na
               glasovanje, če mi dovolite, predlog, ki ga je podal prvi razpravljavec oziroma
               predlagatelj točke in v primeru, gospod Jože Tanko. Gospod Jože Tanko je dal predlog,
               da se točka uvrsti na začetku ali kot prva ali kot točka takoj za izvolitvijo
               predsednika Državnega zbora. To niti ni pomembno. To bomo uvrstili. V primeru, da bo
               izglasovan tak predlog, se bo to zgodilo, v nasprotnem primeru bom potem dal enega od
               naslednjih predlogov, ki je dobil največ podpore v tej diskusiji, to je v četrtek na
               29. izredni seji.</p>
               <p>Torej, če se<gap n="..."/> Prosim, gospod Jože Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Poglejte, če se spomnite razprave tiste seje, ko smo se pogovarjali o tem, kdaj
               uvrstiti seznanitev z odstopom ministra Šušteršiča in Pličaniča, je tedanji
               predsednik Državnega zbora dejal, da je to njegova pristojnost in on je tisti, ki
               odloča o tem, ne predsednik Vlade ne kdorkoli drugi, ne poslanci, ampak je to
               pristojnost predsednika 
               Državnega zbora. In tu je meni neposredno rekel, to bo takrat, ker sem se jaz tako
               odločil. In jaz ne razumem zakaj je potrebno o tem glasovati. Jaz predlagam, da to
               točko seznanitev uvrstite na začetek jutrišnje seje, odpadejo vse dileme, ne
               špekulirajmo s tem kaj se bo ali se ne bo zgodilo in zagotovljeno bo tako ali
               drugačno kontinuirano delo na teh resorjih, na katerih so ministri odstopili.
               Predlagam, da poveste kdaj to bo in ni potrebno nobeno glasovanje o tem.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Dovolite, da gospod Plevelj poudari oziroma pove kaj je poslovniško pravilno, o čem
               mi odločamo.</p>
            </sp>
            <sp who="SDT6:PleveljMatjaž">

               <speaker>MATJAŽ PLEVELJ:</speaker>

               <p>Hvala, gospod podpredsednik. Današnja tema je dogovor o sklicu izredne seje Državnega
               zbora. Izredna seja Državnega zbora se lahko skliče na podlagi zahteve ali po sklepu
               Kolegija. Torej, za ti dve točki predsednika Vlade konstruktivna nezaupnica,
               predsednik zbora konstruktivna nezaupnica je vložena zahteva. O tem ni razprave in se
               uvrstita na sklic izredne seje. Po drugem odstavku 58. člena Poslovnika pa se lahko
               na izredno sejo po sklepu Kolegija uvrstijo tudi zadeve, štiri zadeve, ena od teh je
               tudi Mandatno-volilne zadeve in tako naprej. V kolikor seveda bi želeli uvrstiti na
               sklice seje, izredne seje to zadevo je potreben sklep Kolegija. V nasprotnem primeru
               bo jutri, če to ne bo na sklicu izredne seje, je možno tudi predlagati širitev
               dnevnega reda. Ta točka v zvezi z odstopi ministrov se je pa dogajala na redni seji.
               Na redni seji je pa pristojnost predsednika Državnega zbora, da časovno umesti te
               zadeve, to se pravi, časovni potek pripravi predsednik Državnega zbora in takrat je
               bila pa to res njegova izrecna pristojnost.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa. Gospod Möderndorfer.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Vsak predsednik ali predsedujoči ima svojo značilnost in to je parlamentarna praksa
               pokazala. Prejšnji predsednik se je odločil, zdajšnji predsednik sprašuje, se
               posvetuje. Zakaj ne, ne vidim nobenega razloga. Dejstvo pa je, da to, kar je povedal
               gospod Plevelj so pa dejstva. In mi danes bomo odločali o tem, vsi smo povedali svoje
               razloge, in zato pač enostavno jaz ne vidim razloga zakaj o tem ne bi mogli
               glasovati.</p>
               <p>Sam pa še enkrat poudarjam, o tem na tej seji sploh ne bi razpravljali, če sklic
               oziroma zahteve za sklic sploh ne bi bilo. To je prioritetna zadeva, vse ostalo je
               sekundarnega pomena ta hip dokler ne vidimo kaj se bo jutri dogodilo. In to je
               dejstvo in zato jaz tukaj predlagam, manipuliram, sedaj bom pa uporabil besede
               gospoda Tanka, ki jih dostikrat rad uporablja, nehajmo telovaditi tu in si
               izmišljevati nove in nove eksperimente, kako bomo prišli do tega, da bi glasovali o
               seznanitvi ministrov, ko pa vemo, da je to sekundarnega pomena. Hvala lepa.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Hvala lepa. Če ne želi nihče več razpravljati, zaključujem v zvezi s tem razpravo in
               dajem na glasovanje predlog sklepa, ki ga je dal gospod Jože Tanko, namreč, da se
               točka uvrsti na začetek jutrišnje 28. izredne seje Državnega zbora. Gre za seznanitev
               z odstopi štirih ministrov oziroma obvestilo o odstopih štirih ministrov, ki ga je
               predsednik Državnega zbora poslal predsednik Vlade. Dajem takšen predlog za obravnavo
               na začetku jutrišnje seje na glasovanje.</p>
               <p>Kdo je za? Slovenska demokratska stranka, Slovenska ljudska stranka in Nova
               Slovenija.</p>
               <p>Ugotavljam, da sklep ni bil sprejet.</p>
               <p>Na glasovanje dajem predlog sklepa, da se točka obravnava<gap n="..."/><stage>/medsebojno
               pogovarjanje./</stage> V primeru, torej pogojno, v primeru, da bo aktualna bom predlagal, da
               se točka uvrsti na začetek oziroma da gremo s širitvijo dnevnega reda na četrtkovi
               29. izredni seji.  Gospod
               Möderndorfer, ste hoteli besedo?</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Želel sem samo povedati, da večinsko mnenje, če vodij poslanskih skupin ali
               namestnikov glede na to koliko število poslancev zastopamo, je bilo, da je to četrtek
               ali ponedeljek in ta predlog ste predlagal. Hvala.</p>
            </sp>
            <sp who="SDT6:PresečnikJakob">

               <speaker>PODPREDSEDNIK JAKOB PRESEČNIK:</speaker>

               <p>Ker je več predlogov, bom dal ta predlog na glasovanje. Torej, na začetku četrtkove
               seje, kdo od vodij poslanskih skupin se strinja s takim predlogom. Glasujemo.</p>
               <p>Kdo je za? <stage>(SDS, DeSUS, DL, PS.)</stage> Kdo je proti? <stage>(Nihče.)</stage></p>
               <p>Ugotavljam, da je predlog osvojen. Bo izvedena širitev dnevnega reda v četrtek, na
               29. izredni seji, pogojno, če bo potreba po tej umestitvi točke na dnevni red.</p>
               <p>S tem menim, da lahko zaključim 1. točko dnevnega reda današnjega Kolegija.</p>
               <p>Odpiram <title>2. TOČKO DNEVNEGA REDA - RAZNO.</title> Želi kdo besedo? Vidim, da ne.</p>
               <p>Zaključujem 43. sejo Kolegija predsednika Državnega zbora in moram reči, da se v
               mojem imenu zahvaljujem za sodelovanje pri tem mojem nadomeščanju predsednika
               Državnega zbora in želim vsem obilo uspehov pri nadaljnjem delu, pri vodenju
               poslanskih skupin in Državnega zbora. Hvala lepa. <stage type="time">Seja je bila končana 26.
                  februarja 2013 ob 13.16.</stage>
               </p>
            </sp>
         </div>
      </body>
   </text>
</TEI>