<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZP-nujna-30-2013-10-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">2A23D26E0AB4F86AC1257D1F005A7B4D</idno>
               <idno type="custom" subtype="day">F72A362508093F66C1257BF700393731</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=F72A362508093F66C1257BF700393731</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZP-nujna-30-2013-10-01.OZP" n="30">
               <name>nujna seja</name>
               <date when="2013-10-01"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZP-nujna-30-2013-10-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZP-nujna-30-2013-10-01.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA PRAVOSODJE</stage>
            <stage type="session">30. nujna seja</stage>
            <stage type="date">(1. oktober 2013)</stage>
            <stage type="chairman">Sejo je vodil mag. Branko Grims, predsednik odbora.</stage>
            <stage type="time">Seja se je pričela ob 9. uri. </stage>
            


            <sp xml:id="SDT6-OZP-nujna-30-2013-10-01.sp1">

               <speaker>PREDSEDNIK MAG. BRANKO GRIMS:</speaker>

               <p>Spoštovani! Začenjamo 30. nujno sejo Odbora za pravosodje. Vse zbrane prav lepo
               pozdravljam! Poseben pozdrav tudi sedmi sili in vsem, ki s svojim delom omogočate
               sejo.</p>
               <p>Opravičenih za današnjo sejo ni. S pooblastili sodelujejo: gospod Jožef Kavtičnik
               namesto gospe Maše Kociper in gospa Sonja Ramšak namesto gospe Eve Irgl.</p>
               <p>Ker včeraj do roka ni bilo predlogov za spremembo dnevnega reda, je določen, kot je
               bil predlagan s sklicem seje.</p>
               <p>Dnevni red obsega eno točko, ki se glasi: <title>PREDLOG PRIPOROČILA V ZVEZI S PROBLEMATIKO NADZORA IN UGOTAVLJANJA ODGOVORNOSTI
               PO ZAKONU O FINANČNEM POSLOVANJU, POSTOPKIH ZARADI INSOLVENTNOSTI IN PRISILNEM
               PRENEHANJU.</title>
               </p>
               <p>Amandmaje je v poslovniškem roku vložila Poslanska skupina SDS, se pravi,
               predlagatelji.</p>
               <p>Pričenjamo <title>drugo obravnavo.</title>
               </p>
               <p>Najprej vprašam predstavnika predlagateljev, gospoda dr. Gorenaka, ali želi besedo?
               Dr. Gorenak, prosim.</p>
            </sp>
            <sp xml:id="SDT6-OZP-nujna-30-2013-10-01.sp2">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Tisti, ki ste to zahtevo prebrali ali pa vsaj natančno proučili, ste verjetno
               opazili, da posegamo v tej zahtevi kar precej časa nazaj, to je v leto 2008 oziroma v
               začetek leta 2008, ko je začel veljati nov zakon s tega področja. V prejšnjem mandatu
               smo na nekaj sejah Državnega zbora oziroma pristojnega odbora takrat še za pravosodje
               in notranje zadeve opozarjali na odprte stvari na tem področju in, tako kot običajno,
               nismo bili uslišani. Tisto, kar je potem, če smem reči v ljudskem pregovoru, sodu
               izbilo dno, pa je dejstvo, s katerim smo bili soočeni letos spomladi v tako imenovani
               aferi "Prijatelji v stečaju" in s posledicami, ki so nične - ničesar s strani sodišča
               oziroma Vrhovnega sodišča, ničesar s strani Zbornice stečajnih upraviteljev. Vsi so
               si lepo umili roke in stvari gredo naprej. Da pa bi me lažje razumeli, zlasti
               nekateri poslanci, vsaj poslanci Pozitivne Slovenije, pa tudi Državljanske liste, kot
               vem, niso - vsaj tisti, ki ste tukaj, niste bili v prejšnjem sklicu, zato bom
               nekoliko podrobneje predstavil stanje na tem področju od leta 2008 naprej.</p>
               <p>1.10.2008 je začel veljati nov zakon s tega področja, skratka, govorim o Zakonu o
               finančnem poslovanju, postopkih zaradi insolventnosti in prisilnem prenehanju.  Ta zakon je za tisti čas - to je
               bil čas, ko nismo poznali recesije, ko ni bilo stečajev ali pa jih je bilo zelo malo
               - seveda bil na nek način, bomo rekli, novost, prinesel je nekatere izjemno pomembne
               stvari, in če jih ne bi prinesel, mi danes tudi tu ne bi sedeli. Kaj je prinesel?
               Prvič, določilo, da se vse aktivnosti v konkretnih postopkih brezplačno objavljajo na
               straneh AJPES-a. Vsak postopek je javnosti dostopen od takrat naprej, javno so
               objavljeni vsi sklepi sodišč in javno so objavljene tudi nagrade stečajnim
               upraviteljem. Če tega ne bi bilo, bi verjetno bilo stanje na tem področju danes še
               slabše, saj ne bi vedeli za nepravilnosti, ki se dogajajo, tako pa za njih vsaj vemo,
               na podlagi teh podatkov, ki so javno objavljeni.</p>
               <p>Ministrstvo je takrat dobilo tudi pomembne vzvode nadzora nad stečajnimi upravitelji
               in ministru je bilo omogočeno, da lahko v primeru kršitve odvzame dovoljenje za
               opravljanje funkcije stečajnega upravitelja. Po letu 2008 - zdaj bom tako rekel, po
               letu 2008, če rečem nekoliko trdo politično, bom rekel tako, je prišlo na relaciji
               Ministrstva za pravosodje, konkretno takratni minister, gospod Zalar, in takratna
               vladajoča koalicija, v spregi tudi s stečajnimi upravitelji, oprostite, prišlo do
               nekaterih pomembnih sprememb zakona, ki so naredile na tem področju anarhijo in
               omogočile, jaz bom rekel kar plenjenje premoženja, če želite, in zavlačevale so
               seveda stečajne postopke. Kaj se je zgodilo? Že maja leta 2009 je minister Zalar
               predlagal novelo zakona, ki je sicer stopila v veljavo 13.6.2009, in poglejte, kaj se
               je zgodilo. Prejšnji minister dr. Šturm je zelo jasno določil, torej, zakon, ki ga je
               on predlagal, je zelo jasno določil, da se za stečaje, tako imenovane stare stečaje
               po prejšnjem zakonu uporabljajo stare tarife za nagrade stečajnim upraviteljem in da
               se za nove stečaje, torej stečaje, začete po tistem času, ko je ta zakon stopil v
               veljavo, pa uporabljajo nova pravila za nagrajevanje stečajnih upraviteljev. In, glej
               ga zlomka, 13.6.2009 minister Zalar oziroma parlament, posledično, črta tretji
               odstavek 499. člena zakona in s tem določi, da se tudi za stare stečaje uporabljajo
               nove tarife za nagrajevanje stečajnih upraviteljev. In kaj se je zgodilo? Mislim, da
               je tu šlo na nek način za zavestno dejanje, drugega ni mogoče reči. Kaj se je zgodilo
               - seveda so se začele masovno uporabljati, stečajni upravitelji so podali maso
               zahtevkov sodnikom, ki vodijo stečajne postopke, za izplačilo nagrad v novih
               okoliščinah; seveda so zaslutili velike zaslužke in nič drugega. In zgodilo se je
               tole - tole sem kazal že takrat, leta 2009 - enormno, enormno so poskočile nagrade
               stečajnim upraviteljem! Če so nagrade stečajnim upraviteljem do takrat znašale
               maksimalno do 500 tisoč evrov na mesečni ravni, maksimalno govorim, so v mesecu maju
               oziroma v pol meseca, od 15. do 30.6., ker takrat je zakon stopil v veljavo,
               poskočile krepko čez milijon. In kaj se je zgodilo še v nadaljevanju - tu pa mislim,
               da je stvar relativno jasna -, minister je pogruntal, da je naredil napako in
               1.7.2009 slavnostno napovedal, "jaz bom pa znižal nagrade, bom pravilnik spremenil."
               Ta pravilnik je res spremenil, ampak 11.7.2009, vmes - kaj se je pa zgodilo vmes?
               Vmes pa so sodniki določili v 8 delovnih dneh skoraj 2,5 milijona nagrad! V 8 delovnih dneh! V 8
               delovnih dneh 2,5 milijona stečajnih nagrad! Seveda je logično, če minister naredi
               tako neumnost in reče, "jaz bom pa pravilnik spremenil in bom omejil nagrade," vmes
               pa skočijo v luft in seveda se zgodi to, kar se je takrat tudi zgodilo. In dejstvo je
               tako, kakršno je, stečajne nagrade so izjemno poskočile. In, zanimivo, mi smo takrat
               opozarjali Komisijo za preprečevanje korupcije, da bi pogledala, če je tu kaj narobe,
               da lahko v 8 delovnih dneh dodelijo 2,5 milijona stečajnih nagrad, prej pa po celih
               mesecih od 100, 300, 400 do 500 tisoč, kar kaže na to, da je nekaj hudo narobe, in
               Komisija za preprečevanje korupcije ne vidi problema, ne vidi nobenega problema.
               Potem se oglasi tožilstvo in pravi, da bo zadeve proučilo. In zdaj grem na današnji
               čas - štiri leta so mimo, s tožilstva ni nobenega glasu, da se je začel kakšen
               postopek. Štiri leta so mimo, sodišča so tiho. Stečajni upravitelji pa tudi, ker so
               pač pospravili kup denarja v svoje žepe.</p>
               <p>Tipičen primer, ki ga lahko navedem iz tistega časa, je Videm Krško - 440 tisoč evrov
               denarne nagrade. Sodnik, ki o tem odloča, pa pozabi - "pozabi"! - da je že dal 160
               tisoč evrov denarne nagrade v obliki akontacije. To ugotovi višje sodišče v Ljubljani
               in sodnica zelo pogumno zapiše, da je to sicer napaka sodišča v Krškem, vendar so vsi
               pritožbeni roki potekli in je zadeva končana. Kar pomeni, 160 tisoč evrov stečajni
               upravitelj neupravičeno zadrži v svojem žepu, in tam jih ima seveda še danes, delavci
               pa plač niso dobili, kolikor vemo.</p>
               <p>Potem je pomembno vprašanje mogoče v zvezi s tem še eno, ki bi ga morali vsaj delno,
               vsaj delno pravim, osvetliti. To pa je vprašanje, ki se nanaša na disciplinske
               postopke. Minister v eni od novel vehementno določi Zbornico stečajnih upraviteljev,
               ki ji zaupa tudi vse postopke, vse disciplinske postopke. Jasno je, da se do danes po
               sistemu vrana vrani ne izkoplje oči ne zgodi nič - nihče ni odgovoren še za nič. Da
               bi bilo pa stanje še hujše, se leta 2011 spremeni Kazenski zakonik, ki črta kaznivo
               dejanje povzročitve stečaja z nevestnim gospodarjenjem - črta, tega kaznivega dejanja
               ni več. Pri tem kaznivem dejanju naklepa ni bilo treba dokazovati. Uveden je sicer
               stečaj z namenom oškodovanja upnikov, kot kaznivo dejanje, vendar pogoj je, da
               dokažete naklep, zato teh kaznivih dejanj danes ni, ne obstajajo.</p>
               <p>Pojdimo na današnje stanje, na upravičeno vprašanje, kaj se dogaja s stvarmi, ki smo
               jih videli v aferi "Prijatelji v stečaju". Menimo, da je zadeva v celoti povezana z
               vsem dogajanjem od leta 2008. Videli ste lahko, da so mediji razkrili zabave, darila,
               ki so si jih izmenjevali, seveda stečajni upravitelji sodnikom, lahko tudi obratno.
               To je popolnoma neetično. Poslanci moramo prijaviti, kot veste, če greste na kavo v
               Maximarket, pa se z nekom pogovarjate, ki ima  nek interes za nek zakon, pa vas malo nagovarja, da bi bilo
               pametno ta in ta zakon vnesti tak in tak amandma, morate to prijaviti Komisiji za
               preprečevanje korupcije, ker je to lobiranje. Oni pa tam prirejajo veselice in
               zabave, se medsebojno obdarujejo, v resnici so pa interesno povezani. Kako lahko
               sodnik nadzira stečajnega upravitelja, če je včeraj z njim prebil do polnoči, jutri
               pa naj bi ga nadziral, to ni normalno. Nato smo opozarjali tudi leta 2009. KPK ne
               vidi do zdaj še nič, tudi v tem primeru se KPK ni oglasila, ni videla nobenih
               koruptivnih ravnanj, ni videla nobenih sumov, da bi lahko bilo karkoli narobe. Jih je
               pa zato videla pri ravnanju poslancev v imenovanju članov FIHO-a, kot veste.
               Predsednik Vrhovnega sodišča celo pravi, da je v samem, ko je ta afera izbruhnila,
               pravi, to je sicer nesprejemljivo, vendar so fotografije zelo zelo stare, tako da se
               s tem ne bi kaj dosti ukvarjali. Ko pa mediji objavijo novejše fotografije iz leta
               2011, potem pa se nekaj zgane, zbornica začne napovedovati, da bo ukrepala, sodišče
               pravi, da bo preverilo stanje in kakšni so rezultati danes? Ni jih, zadeva je
               končana. Vse v redu. Zabave se lahko nadaljujemo in ni težav. Nisem pa prepričan, da
               je to normalno stanje, to ni normalno stanje. Kar se tiče personalnega sveta
               Vrhovnega sodišč kot veste je sicer rekel, da ena od teh sodnic ne izpolnjuje pogojev
               za napredovanje, druga jih pa izpolnjuje, to je gospa Rozmanova, ki je vodila tudi
               stečajni postopek Haca Sicura<stage>(?)</stage>, ker smo leta in leta, leta in leta opozarjali, kaj
               je vse narobe v tistih postopkih. Zdaj pa stečajni upravitelj gospod Gorše v zaporu.
               On je zdaj v zaporu. Gospa Rozmanova, ki je pa te postopke vodila je pa personalni
               svet dal dovoljenje za napredovanje. Nič ni storila narobe, pa je vodila postopke, ki
               jih je Gorše fizično peljal. Sodna veja oblasti torej nič. Zbornica upraviteljev,
               disciplinska komisija in zbornica upraviteljev je ugotovila, da nihče od šestih
               upraviteljev Melita Butara, Igor Bončina, Maksimiljan Gale, Marko Drobež, Mojca
               Breznik in Katarina Benedik, ni kršil stečajne zakonodaje, ni ravnal v nasprotju s
               profesionalno skrbnostjo i vse so oprostili. Še več, pravzaprav, nekdanja predsednica
               zbornice upraviteljev gospa Butara pravi, da je prijateljevanje med stečajnimi
               upravitelji in sodniki, ki vodijo te postopke nekaj povsem normalnega. Naj ob tem
               opozorim še na to, da obstaja en velik problem še vedno pri dodeljevanju stečajev.
               Mislim na to, koga sodišče določi kot stečajnega upravitelja v konkretnih zadevah.
               Zakon je sicer tukaj jasen, minister Šturm je leta 2007, odnosno 2008 v zakonu zelo
               jasno je bilo takrat določeno, da je to vrstni red na posameznem sodišču, abecedni
               vrstni red na posameznem sodišču. Oprostite, to se v praksi glede na število pritožb,
               ki jih posamezni stečajni upravitelji podajajo in se v javnosti pritožujejo sploh ne
               izvaja. Jaz sem samo prosil enkrat v enem poslanskem vprašanju, kako je z
               dodeljevanjem stečaja v zadevi Prevent na Koroškem in tam je bilo jasno dokazano, da
               so sodišča preskočila tri, štiri ljudi stečajne upravitelje, ki so bili na vrsti
                   samo zato, da je dobil
               določen stečajni upravitelj to zadevo v delo. Na tem področju imamo še vedno veliko
               težav.</p>
               <p>Za zaključek bi opozoril samo še na eno stvar. Svet Evrope je 29. 5. 2013 rekel
               takole: Izboljša naj se izvrševanje postopkov zaradi insolventnosti v gospodarskih
               družbah in sodnih poravnavah, vključno s hitrim reševanjem sodnih sporov v zvezi s
               stečajnimi postopki, ki čakajo na obravnavo, da bo vrednost izterjanih sredstev čim
               večja, in tako dalje. Tam je postavil nek rok, da naj bi bilo to do konca septembra
               letošnjega lega. Ta je tukaj. Mislim, da še nismo kaj dobili na klopi.</p>
               <p>Za zaključek naj rečem samo še to. Mogoče izgleda, da sem več govoril za nazaj kot za
               trenutno stanje. Vendar mi še vedno menimo, da je trenutno stanje preprosto tako tudi
               zaradi potez predhodnega ministra, gospoda Zalarja oziroma njegovih predlogov tukaj v
               Državnem zboru. Še vedno menimo, da je zakon potreben nekaterih nujnih sprememb.
               Prvič, kar je, zbornico naj pač imajo, to je njihova stanovska stvar. Kar se tiče
               disciplinskih postopkov je, po našem mnenju, potreben prenos na ministrstvo, ne pa da
               sami sebi sodijo in seveda ne najdejo nič. Tipičen primer je prav ta afera. Potrebne
               spremembe so tudi na področju dodeljevanja teh stečajev, to je jasno. Tako da bi bil
               res nek vrstni red normalno zastopan. Kar se tiče pa sodstva pa tako in tako vemo.
               Tako ali tako vemo, minister ima... Jaz vem, da ima minister tu omejene pristojnosti,
               ampak jaz sem še vedno prepričan in ne boste me prepričali v kaj drugega kot to, da
               je potreben ustavni poseg v sodno vejo oblasti, ki svojih nalog ne opravlja, tudi na
               področju stečajev ne. In brez takega ustavnega posega ne bomo naredili nič, absolutno
               nič. Konec koncev danes nastopa zapor prva zdravnica, kot ste lahko videli v medijih.
               Zdravniki so tudi v času socializma bili gospodje. Običajno nismo rekli tovariš
               zdravnik, ampak smo rekli gospod doktor ali gospod zdravnik. Pa vendarle je v
               zdravstvu danes odgovornost postavljena bistveno višje. Ti ljudje se za svoje
               postopke pogosto sami zavarujejo. Javnost je uspela in javnosti je uspelo na področju
               zdravstva, torej zdravniškega poklica, če želite, le poseči tako globoko, in današnji
               primer je dokaz tega, da se odgovornost tam vendarle izvaja. Odgovornosti v
               pravosodni veji oblasti pa ni. Je preprosto ni. Dokler ne bomo imeli odgovornost
               tako, kot jo imajo, jaz bom kasneje v razpravi v Državnem zboru, da ne bom tu preveč
               zavlačeval, zadeve predstavil še enkrat, tudi najnovejše podatke iz leta 2010 o
               odgovornosti v sodstvu v nekaterih evropskih državah. Tam ta odgovornost je, celo
               materialna, celo penzije jim lahko odvzamejo, ko so sodniki že v penziji. Pri nas te
               odgovornosti absolutno ni. To je nekaj v kar se lahko minister zaletava kolikor se
               hoče, pa verjetno do konca tega mandata tudi ne bo nič spremenjenega brez da bi
               zakonodajalec posegel na ustavno skladen način. Hvala.</p>
            </sp>
            <sp xml:id="SDT6-OZP-nujna-30-2013-10-01.sp3">

               <speaker>PREDSEDNIK MAG. BRANKO GRIMS:</speaker>

               <p>Hvala. Sprašujem predstavnika Zakonodajno-pravne službe, če želi besedo?</p>
            </sp>
            <sp xml:id="SDT6-OZP-nujna-30-2013-10-01.sp4">

               <speaker>BOŽO STRLE:</speaker>

               <p>Hvala za besedo, gospod predsednik. Jaz bi samo toliko poudaril, da so bile naše
               pripombe pretežno upoštevane v amandmaju Poslanske skupine SDS. Ponovil bi le tisti
               del opozorila, v katerem pač ugotavljamo, da ima Državni zbor na tem področju
               zakonodajno funkcijo, ne pa tudi  nadzorne, zato naj bi bila stališča in ugotovitve Državnega zbora v
               stanju oziroma v stanju na tem področju dovolj splošne narave in usmerjena predvsem v
               normativno dejavnost.</p>
            </sp>
            <sp xml:id="SDT6-OZP-nujna-30-2013-10-01.sp5">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi besedo gospod minister! Prosim.</p>
            </sp>
            <sp xml:id="SDT6-OZP-nujna-30-2013-10-01.sp6">

               <speaker>DR. SENKO PLIČANIČ:</speaker>

               <p>Hvala. spoštovani predsednik, spoštovane poslanke, spoštovani poslanci, spoštovana
               predstavnika Vrhovnega sodišča! Jaz iz teh predlogov priporočil predlagatelja izredne
               seje razberem tri vsebinske sklope in sicer prvi, ki se nanaša, iz katerega izhaja,
               da naj bi postopki po Zakonu o finančnem poslovanju, torej sodni postopki po Zakonu o
               finančnem poslovanju bili prepočasni. Torej to priporočilo leti na preveliko
               počasnost sodstva. Potem drugi sklop, ki se nanaša na stečajna upravitelja in nadzor
               nad njimi in vprašanja pristojnosti tega nadzora, torej razmerje med pristojnostmi,
               ki jih ima zbornica stečajnih upraviteljev v zvezi s tem, na eni strani in
               ministrstvo, pravosodje na drugi strani. In tretji sklop, ki se nanaša na vprašanje
               preglednosti, osebne odgovornosti sodnikov na splošno, še posebej seveda v teh
               stečajnih postopkih. V zvezi s temi sklopi, ki izhajajo in štirih predlaganih
               priporočil, bom povedal naslednje. Izhodišče za to razpravo tukaj na odboru in tudi
               potem na plenarni seji, bi moralo biti popolnoma jasno zavedanje vseh nas, tako vas,
               poslank in poslancev kot nas v Vladi in seveda sodstvo samega, da je sodstvo
               samostojna neodvisna veja državne oblasti, in da moramo vsi, torej tudi v drugih dveh
               vejah oblasti narediti vse, da to neodvisnost čuvamo. Ne glede na to kaj si kdo misli
               o tem, kako sodstvo deluje, je vedno treba imeti pred očmi, da je neodvisnost sodstva
               izjemnega pomena, pravzaprav temeljnega pomena za delovanje demokracije in to je res
               treba imeti pred očmi pri vsaki razpravi, bodisi kritični bodisi pohvalni o
               sodstvu.</p>
               <p>Naj začnem najprej s prvim vsebinskim sklopom, kot sem ga navedel, torej vprašanjem
               učinkovitosti oziroma hitrosti sojenja. Kot se spomnite, smo Vlada in sodstva
               spomladi tega leta sprejeli skupno zavezo državljankam in državljanom ravno v zvezi s
               tem vprašanjem. Torej ta zaveza, ki smo jo takrat sprejeli, se nanaša izključno samo
               na eno od vprašanj, ki smo jih skupaj ugotovili kot vprašanje, ki mu moramo nameniti
               pozornost, to je vprašanje učinkovitosti oziroma hitrosti sojenja, s ciljem, da tako
               sodstvo nad svojimi ukrepi in Vlada s svojimi ukrepi naredi vse kar je v njuni moči,
               da skrajša sodne postopke. In podatki sodne statistike kažejo, da se je tukaj v
               zadnjih mesecih, torej po podpisu zaveze, tudi že pred tem, zgodil pomemben,
               pravzaprav zelo pomemben premik. Torej lahko rečem, da sodstvo znatno povečuje svojo
               učinkovitost in hitrost sojenja. Govorim na splošno, v vseh postopkih. Torej podatki
               so tudi po posameznih postopkih. Naj navedem kot primer, da je leta 2012 so Okrožna
               sodišča rešila 9% več gospodarskih pravdnih zadev kot so jih prejela v prvi polovici
               2013, ko so rešila 22% več gospodarskih pravdnih zadev kot so jih prejela. Navajam
               podatke s področja gospodarskih sporov, ki so nekako najbližje postopkom, ki so sicer
               predmet priporočil, torej postopkov po Zakonu o finančnem poslovanju, itd., oziroma
               na kratko stečajnem zakonu. Tako da, ko gre za prvega od vsebinskih sklopov na
               katerega letijo priporočila, moram povedati, da tukaj se je premik pomemben zgodil in
               pričakujem seveda še nadaljnje korake v tej smeri do marca 2014, ki je ciljni datum
               za katerega smo se skupaj zavezali, Vlada in sodstvo, da bomo do takrat, zlasti
               sodstvo, pomembna, zelo natančna, številčno določena skrajšala sodne postopke na vseh
               področjih.  Potem imamo tukaj
               drugi sklop, ta se nanaša na stečajne upravitelje in nadzor nad njimi. Tu naj spomnim
               gospoda Gorenaka, da smo kot Vlada in jaz sam kot minister, v enem pomembnem delu
               priporočila Sveta Evrope, ki ga navaja, uresničili, torej s sprejetjem na vladi in
               tudi parlament je to sprejel, novele zakona o finančnem poslovanju, spomladi tega
               leta. Kot se spomnite, ena pomembna novela je bila sprejeta, v kateri smo, poleg tega
               da smo še cel kup drugih stvari uredili, v pomembnem delu tudi redistribuirali
               pristojnosti, ki se nanašajo na nadzor stečajnih upraviteljev, med zbornico stečajnih
               upraviteljev in ministrstvom, v korist ministrstva. Vendar pa premalo. Podatki iz
               prakse in analize kažejo, da bo tukaj potreben še večji premik pristojnosti v korist
               ministrstva, in v tem delu se strinjam s tem, kar je gospod Gorenak omenil malo prej.
               Ministrstvo za pravosodje bi moralo biti tisto, ki bi imelo tukaj ključne
               pristojnosti in ne zbornica stečajnih upraviteljev. Zbornica stečajnih upraviteljev
               ni odvetniška zbornica, ki ima pomembna javna pooblastila, v bistvu takšna javna
               pooblastila, da v celoti odloča o vsem tistem, kar se tiče odvetnikov. Pri zbornici
               stečajnih upraviteljev pa te analogije jaz ne vidim. Tako, da v novi noveli
               stečajnega zakona, zakona o finančnem poslovanju in tako naprej, ki je, kot veste, v
               pripravi, katere glavna vsebina bo sicer sistemska razložitev prezadolženih
               slovenskih podjetij, bomo uredili tudi nekatera druga vprašanja in med njimi tudi to,
               ki sem ga omenil. Torej, povečanje pristojnosti nadzora Ministrstva za pravosodje nad
               stečajnimi upravitelji.</p>
               <p>Potem imamo tukaj še tretji sklop, ta se nanaša na vprašanje preglednosti, osebne
               odgovornosti v sodstvu, sodnikov. Tukaj moram ugotoviti, da drugače kot sem ugotovil
               za vprašanje učinkovitosti, kjer so pomembni koraki v pozitivno smer bili storjeni,
               tu je teh korakov bilo storjenih premalo. Tukaj naj spomnim na priporočila mednarodne
               skupine GRECO, ki popolnoma jasno govori o tem kaj bi moralo sodstvo v zvezi s tem
               narediti in tukaj so ključne naslednje zadeve. Torej, večja transparentnost
               ocenjevanja dela sodnikov, sprejem etičnega kodeksa, ki bo določal kaj je primerno za
               sodnike in kaj ni primerno, ki bo recimo uredil tudi takšne situacije, o katerih je
               gospod Gorenak govoril in ki izhajajo iz medijskih objav in seveda tudi jasnih
               smernic glede nasprotja interesov, v času opravljanja njihove funkcije. To nas še
               čaka in v drugem delu sodne reforme, ki jo nameravam predlagati vladi in potem ta
               parlamentu v mesecih do konca tega leta, v sklopu katere bomo predlagali spremembo
               vrste zakonov, okrog 15 bo teh zakonskih sprememb, bomo predlagali tudi zakonske
               spremembe, ki bodo uzakonile to vprašanje o katerem ravnokar govorim, tukaj računam
               na konstruktivno sodelovanje sodstva, zlasti Sodnega sveta, ki ga sam, torej tega
               organa, ki ga sam vidim kot izjemno pomembnega ravno pri implementaciji teh vprašanj
               o katerih sem govoril. Se pravi, kaj je primerno, kaj ni primerno, nasprotje
               interesov in transparentnost, ne samo ocenjevanja dela sodnikov, ampak na splošno
               delovanje sodstva. Jaz mislim, in to tudi izhaja jasno iz priporočila mednarodne
               skupine GRECO, da bo moralo sodstvo še bistveno več narediti ko gre za
               transparentnost njihovega delovanja. To ne pomeni, da v vseh primerih, ki jih je
               gospod Gorenak navedel tudi ni bilo zakonito in pravilno odločeno, da sodniki in
               sodnice, ki so bili udeleženi v vseh teh postopkih v resnici niso odgovorni za nič,
               čisto možno je da je tako, to ni moje mnenje, da bi moralo sodstvo v vsakem primeru
               ugotoviti, da je nekdo odgovoren, mora pa biti transparentno, javnost, državljanke in
               državljani morajo jasno videti in vedeti kaj se je v nekem primeru dogajalo in zakaj
               je sodstvo odločilo tako, kot je, bodisi pozitivno, bodisi negativno.</p>
               <p>To so stališča, ki jih imam sam v zvezi s tem.</p>
            </sp>
            <sp xml:id="SDT6-OZP-nujna-30-2013-10-01.sp7">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Vprašam predstavnike Vrhovnega sodišča, če želijo besedo. Prosim.</p>
            </sp>
            <sp xml:id="SDT6-OZP-nujna-30-2013-10-01.sp8">

               <speaker>VLADIMIR BALAŽIC:</speaker>

               <p>Moje ime je, mi se še ne poznamo, moje ime je Vladimir Balažic in sem vrhovni sodnik,
               vodja gospodarskega oddelka.
               Lepo pozdravljeni vsi skupaj!</p>
               <p>Jaz bi uvodoma rad rekel, da priznam, da nisem navdušen nad stanjem v pravosodju,
               prepričan sem pa tudi da ni tako slabo kot si nekateri skušajo prizadevati to
               prikazati. Zato vam bom vzel nekaj časa, da na nekatere očitke skušam odgovoriti ali
               pojasniti nekaj kako so se stvari dogajale samo zato, da boste lažje videli kaj v
               določenih segmentih tega gradiva se je v resnici zgodilo. Zelo kratko bom o tistem v
               preteklosti kar se je zgodilo z nagradami upraviteljem. Najprej je treba vedeti, da
               formalno-pravno gledano je izvirni greh teh visokih nagrad pravilnik ko nagradah
               upraviteljev, ki je bil objavljen mislim, da oktobra 2008 in ga je podpisal minister
               dr. Šturm. Samo pojasnilo. Pred tem pravilnikom je veljala odredba za določanje
               nagrad upraviteljem in ta odredba je bila takšna, da je rekla upravitelji se
               nagradijo za, zdaj bom govoril o enem segmentu, za otvoritveno bilanco dobijo od
               višine stečajne mase toliko, toliko, toliko, največ toliko. Omejitev je bila navzgor
               določena. In s tem je bilo avtomatično onemogočeno kakršnokoli odmerjanje nagrad v
               takšne višine kot so se potem zgodile po novem pravilniku, katerega bistvo je..Aja,
               še nekaj je bilo po stari odredbi. Ta odredba je bila takšna, da je upravitelj vsake
               toliko časa, ko je imel neke stroške in ko se je nekaj dogajalo v stečaju, je rekel:
               "Predlagam, da se mi povrnejo stroški, ki sem jih imel, pa da se mi odmeri akontacija
               nagrade" in on je sproti dobival neko plačilo. Seveda je bilo vse limitirano navzgor.
               Na koncu se je naredil poračun, akontacij je bilo toliko, pripada ti toliko, dobiš še
               toliko ali pa nič, če je že dobil z akontacijami vse. Pravilnik, ki je bil sprejet v
               letu 2008, bistveni spremembi sta dve, prvič, odpravil je zgornjo mejo nagrad. Ali
               veste kaj to pomeni? To pomeni, da je bilo po tem pravilniku, če je bila stečajna
               masa v nekem stečaju zelo visoka, pa še celo ocenjena na visoko vrednost, da so bile
               možne neomejeno visoke nagrade po tem pravilniku, ni si to kdo izmislil, če greste vi
               gledati tiste nagrade visoke, ki so bile izplačane, ne boste mogli ugotoviti, da je
               bilo kaj narobe, formalnopravno govorim zdaj. Jaz priznam, da takrat kot vrhovni
               sodnik, ko sem slišal za prve te nagrade, mimogrede te najvišje nagrade so bile
               praktično skoraj vse izplačane za nove stečaje. Tudi za nazaj, tako kot je gospod
               Gorenak povedal, ampak večina je bila izplačanih za nazaj, pa še to, večji del te
               nagrade je bil za otvoritveno bilanco, no za naprej, za nove stečaje skratka. V
               nekaterih primerih je prišlo do zmešnjave. Jaz sem takrat rekel: "Poslušajte, če je
               pravilnik tak, da omogoča takšne nagrade, da upravitelj pride in reče: "Po pravilniku
               mi pripada milijon evrov, predlagam, da mi izplačate samo 500.000." Seveda to je
               tragikomična situacija. Jasno, sodnik priznam, bi moral razmisliti, da je s to
               nagrado, torej s pravilnikom nekaj narobe. Ampak takrat je zavladala zmešnjava, eni
               sodniki so rekli: "Ja, mi moramo nagrado odmeriti, bo še višje sodišče povedalo kako
               je to ali prav ali narobe", ampak nastala je zmešnjava zlasti takrat, pa spet se
               strinjam, ko je bilo možno tudi za že začete stečaje izplačevati nagrado po novem
               pravilniku. V redu, dogajalo se je, ampak to je zdaj mislim, da dovolj lepo urejeno
               in da od zdaj naprej teh možnosti ni več. Zalarjeva sprememba pravilnika je zopet
               omejila nagrade z najvišjimi možnimi zneski, ki jih je možno izplačati. To je zgodba
               okoli visokih nagrad.</p>
               <p>Glede dodeljevanja zadev upraviteljem. Upraviteljev ne imenuje sodišče kar prosto po
               svoji presoji. Zopet bom posegel malo nazaj. Po Zakonu o prisilni poravnavi stečaju
               likvidacij, ki je veljal pred 
               po zakonu o prisilni poravnavi in stečaju in likvidaciji, ki je veljal pred sedanjim
               zakonom je bila ureditev taka, da je sodnik, ki je začel stečajni postopek oziroma
               takrat še senat imenoval stečajnega upravitelja po lastni izbiri. Takrat, po tem
               zakonu, so se dogajale neke anomalije. Jaz o vzrokih ne znam povedati zakaj, ampak
               seveda dogajalo se je, da so nekateri sodniki imeli določen ožji krog upraviteljev in
               so iz tega seznama upravitelje imenovali, niso enakomerno razporejali zadev mednje.
               To je res, po starem. Reakcija zakonodajalca je bila, da je predpisal avtomatizem pri
               imenovanju stečajnih upraviteljev. Upravitelja imenuje računalnik. Upravitelja ne
               imenuje sodnik. Seznam je pri ministrstvu upraviteljev. Računalniški program je
               narejen tako, da ko dobi signal, da se je začel nov stečaj vrže ven upravitelja. Ena
               sama izjema po zakonu je oziroma dve. Če je upravitelj kako povezan s stečajnim
               dolžnikom ali kakšni drugi razlogi za njegovo izločitev se mora izločiti in v tem
               primeru zopet računalnik določi po vrstnem redu novega upravitelja. In druga izjema,
               ki je možna je, na podlagi prvotnega besedila zakona je bil lahko vsak upravitelj
               imenovan v vsakem kakršnemkoli stečaju. Seveda težko si je predstavljati, da bi
               nekdo, ki je včeraj dobil licenco, ki mu jo je minister podelil zato, da je lahko
               upravitelj, prevzel v delo en ogromen stečaj. Ni sposoben. Zato je bilo z eno od
               novel zakona predpisano, da za stečaje velikih, pa ne vem katerih točno, ampak
               skratka za velike stečaje mora imeti upravitelj dve leti izkušenj samostojnih kot
               upravitelj, da lahko tak stečaj dobi. In seveda če se sedaj začne velik stečaj, če
               sistem vrže ven nekoga, ki teh pogojev ne izpolnjuje ga je treba zamenjati, sistem
               sam določi naslednjega upravitelja po vrstnem redu. Skoraj nemogoče si je zamisliti
               tako organizacijo, ki bi pripeljala do tega, da bi lahko nekdo vplival na to kateri
               upravitelj bo za kakšen stečaj imenovan. Praktično nemogoče. Ker se je pa v medijih
               pojavilo zapisovanje, da se to dogaja, nekateri upravitelji so rekli jaz pa vem, da
               sem bil preskočen, je naš predsednik Vrhovnega sodišča gospod Masleša naročil
               računalniškim strokovnjakom, da ugotovijo kaj se dogaja. Ta pregled tega, in to bo
               lahko mogoče pojasnilo kakšnega od tistih primerov, ki smo jih slišali, pregled tega
               imenovanja upraviteljev je pokazal, da ste se zgodili in da sta možni dve napaki v
               sistemu, ne v osebah, ki imenujejo upravitelja. Dve napaki. Ena napaka je, ko se
               stečaj od enega sodišča, ki se ugotovi zaradi tega, ker je sedež stečajnega dolžnika
               pri drugem sodišču, se to sodišče izreče za nepristojno in odstopi zadevo tistemu
               sodišču, ki je pristojno. Pri tem se je zgodilo, da je bil vrstni red upraviteljev
               pri sodišču, ki je odstopilo zadevo pač napačno upoštevan in je padel ven en drug
               upravitelj in tu lahko izgleda kot da je prišlo do preskoka. Tukaj je tudi do
               preskoka prišlo, ampak ne zato, ker bi kdo rekel, ta upravitelj bo. Zato, ker je
               sistem delovanja to omogočil. In druga navidezna napaka, navidezni preskok se pa
               zgodi v primeru, minister ne mi zameriti, ne bom nič ne šimfam ministrstva zaradi
               tega, v primeru, bila so obdobja, ko ministrstvo ni dnevno prevzemalo seznama zadev v
               katerih so bili upravitelji imenovani. Se pravi, na AJPES-u je bil objavljen en
               seznam, ki je bil zaradi tega, ker ministrstvo teh podatkov ni tekoče prevzemalo, ni
               bil ažuren. Ažurno je bilo imenovanje upraviteljev. Če je pa nekdo na seznam pogledal
               je pa rekel, aha, preskočili so me. Ker seznam, ki je bil objavljen ni bil tisti, ki
               je ažuren. To sta bili dve napaki. Seveda mi smo ukrepali, da do teh napak ne bo več
               prišlo. Po mojem trdnem prepričanju vpliva na imenovanje upravitelja oziroma
               kakršnekoli zarote pri imenovanju  upraviteljev o neki zadevi, sploh po mojem ni možna. Tako da, jaz na
               to ne mrem pristati, da je to možno.</p>
               <p>Zdaj pa samo še nekaj o trajanju postopkov pri nas, tako gospodarskih sporov kot tudi
               insolventnih postopkov. Zdaj, če najprej o gospodarskih sporih. Gospod minister je
               povedal, kako se skokovito v zadnjem obdobju izboljšujejo rezultati. Seveda to je
               predvsem posledica napora, ki ga je vložilo predvsem Vrhovno sodišče pa tudi v
               sodelovanju zlasti z Okrožnim sodiščem v Ljubljani, kar smo odkrili, da pravzaprav
               organizacija poslovanja sodišča ni racionalno urejana. Jaz podrobnosti seveda, to je
               en program Triaža, ne vem, če ste že zanj slišali, jaz o njem podrobno ne bom
               govoril, ampak bistvo tega programa je, da se zadeve, ki se dodelujejo sodnikom,
               sodniku, ki o zadevi sodi, dodeli šele takrat, ko so vse tiste procesne predhodne,
               preizkusi procesni na posamezni zadevi opravljeni in ti preizkusi se opravljajo v eni
               koncentrirano, v eni pisarni in šele potem dobi sodnik spis, ko se lahko njem
               meritorno odloča. Posledica je, 1/3 zadev, ki na novo pridejo na sodišče je po novem
               rešena v treh mesecih. Toliko.</p>
               <p>Kar se pa tiče še insolventnih postopkov. Stalno se govori kako smo mi v insolventnih
               postopkih ne vem kje slabi, kako smo med najslabšimi, itn., kot smo že prej slišali,
               to preprosto ni res. Malo, če pogledamo v "doing business", smo mi pri reševanju
               stečajnih zadev med 185 državami na 42. mestu. Jaz nisem zadovoljen z 42. mestom,
               ampak smo na 42. mestu. Recimo Švica je na 45. mestu. Samo za ilustracijo. Seveda so
               tudi države, ki so bistveno boljše od nas, Nemčija, Avstrija vedno. Pri reševanju
               gospodarskih sporov, kot sem rekel, zadeve se bistveno izboljšujejo in izredno hitro
               napredujejo. Statistika je vsak mesec boljša, smo pa pri tem, kako se zahtevki
               uveljavljajo. Oni tam imajo tako rubriko "enforcing contract", kako se pride do
               uveljavitve zahtevka za izpolnitev pogodbe. Tukaj smo pa potem "doing business" na
               56. mestu. Recimo Italija je na 116. mestu, Hrvaška 52, samo malo za ilustracijo.
               Zanalašč povem tiste od katerih smo mi boljši ne. Seveda so tudi boljši od nas,
               jasno, ampak ni, še enkrat bom rekel, ni tako grozovito kot se prikazuje. Hvala
               lepa.</p>
            </sp>
            <sp xml:id="SDT6-OZP-nujna-30-2013-10-01.sp9">

               <speaker>PREDSEDNIK MAG. BRANKO GRIMS:</speaker>

               <p>Hvala. Odpiram razpravo. Želi kdo besedo? Gospod Kavtičnik, potem gospod Lisec.
               Prosim.</p>
            </sp>
            <sp xml:id="SDT6-OZP-nujna-30-2013-10-01.sp10">

               <speaker>JOŽEF KAVTIČNIK (PS PS):</speaker>

               <p>Hvala lepa predsedujoči. Lep pozdrav minister, predstavniki Vrhovnega sodišča!
               Predloge priporočil in amandmaje, ki jih je pripravila Poslanska skupina SDS, v
               Pozitivni Sloveniji ne bomo podprli. zavedamo pa se problematike postopkov zaradi
               insolventnosti, pa ne le v delo, ki se nanaša na nagrade stečajnih upraviteljev, pač
               pa tudi na samo trajanje postopkov in reševanja malverzacije, ki se je pojavila v
               samem postopku. Kot je predstavnik Vrhovnega sodišča dejal, da se tudi na sodišču
               zavedajo, da zadeva ni navdušujoča, ni pa tako alarmantna, kot jo, pa bi ga tukaj
               popravil, mi predstavljamo, ampak samo del politike želi predstaviti. In ta del
               politike želi predstaviti zadevo takšno, da sodstvo ne bi imelo v javnosti takšnega
               pozitivnega, torej da javnost do sodstva ne bi imelo tako pozitivno stališče,
               predvsem zaradi tega, ker bi želelo da sodstvo v javnosti postane kot del, podaljšan
               del neke politike, ki je njihovega voditelja obsodilo. To je nekako ali mu dalo nek
               predznak  nekorektnega in ne
               častnega vodjo.</p>
               <p>V Pozitivni Sloveniji takšnega načina dela kot ga ponujate v SDS-u ne odobravamo, saj
               menimo, da je potrebno razpravljati o konkretnih rešitvah in ukrepih ter iskati nove,
               nujne potrebne rešitve. Nekaj smo jih sami, nekaj se jih je v temu zadnjemu času tudi
               sprijelo. Na področju pravosodja so se najpomembnejše rešitve nanašale prav na
               insolventno zakonodajo in pa na sodno vejo oblasti.</p>
               <p>Kot je že tudi predstavnik vrhovnega sodišča dejal, ki je bil izvirni greh pri teh
               nadpovprečno visokih nagradah, dodeljen v nadpovprečno visokih nagradah. To je bilo
               let 2008, ko je minister Šturm spremenil obstoječ pravilnik ter nekako dovolil da se
               nagrade ne omejujejo, torej da imajo možnost stečajni upravitelji do pridobivanja in
               dobivanja takšnih nagrad, ki so lahko tudi vprašljive.</p>
               <p>V Pozitivni Sloveniji smo prepričani, da je potrebno probleme rešiti ali reševati
               sistematično in ne kar tako čez noč ali pa na nož. Zavedamo se, da se neprestano
               poseganje v sodno vejo oblasti s strani politike nikakor ne sme dogajati in to ni
               dobro. Ni dobro ne za nas, ne za državo predvsem pa ne za državljane in ljudi, ki
               tukaj živijo. Tako da predlaganih rešitev mi ne bomo podprli, bomo pa občutljivi na
               temu področju ter poskušali postopno pripeljati te zadeve na višjo raven, da ne bomo
               tako kot je predsednik Vrhovnega sodišča dejal, petinštirideseti na tej listi ampak
               da bomo bistveno boljši. To pa lahko, če si bomo med seboj zaupali, sodelovali in
               seveda iskali rešitve ne pa delali neke analize za nazaj ter obtoževali tiste, ki
               tega niso storili. Če bi samo tako na hitro dejal, predlagatelji ste imeli vlado od
               leta 2004 do leta 2008, imeli ste vlado 2011, 2012 in bi lahko, če in kot ste
               ugotovili te pomanjkljivosti takoj predlagali predloge za odpravo le-teh. Ampak tega
               takrat in ste storili, ne vem zakaj. Hvala.</p>
            </sp>
            <sp xml:id="SDT6-OZP-nujna-30-2013-10-01.sp11">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Lisec.</p>
            </sp>
            <sp xml:id="SDT6-OZP-nujna-30-2013-10-01.sp12">

               <speaker>TOMAŽ LISEC (PS SDS):</speaker>

               <p>Hvala za besedo. Predsednik, minister, vsi vabljeni gostje, kolegi in kolegice.</p>
               <p>No, saj pri temu izvajanju predhodnika se človek res vpraša ali je sploh še smiselno
               karkoli govoriti, ker očitno ali bomo vedno nadaljevali s to politiko naši - vaši in
               kdo je kaj naredil in kdo kaj ni naredil. Ampak tukaj pred seboj imamo zahtevo za
               izredno sejo, ki je zelo konkretna, bom rekel, mi smo se predlagatelji skušali čim
               bolj oddaljiti od, bom rekel tega političnega vidika zadev ampak skušali iz primerov
               iz prakse pokazati, da zadeve kakor koli skuša jih zakonodaja narediti dobre v praksi
               izpadejo takšne kot so. In moram reči da to obsežno gradivo, ki smo ga pripravili
               dokaj nazorno kaže, da zadeve, vsaj na temu področju insolventne zakonodaje oziroma
               stečajne zakonodaje niso takšne kot bi morale biti. </p>
               <p>Jaz se strinjam, gre za zelo težko materijo, jaz ko sem se v zadnjih dnevih
               pogovarjal s kar nekaj odvetniki in pravniki pravijo, to ste pa na zelo takšno
               spolzko polje zašli kajti moraš biti že kar nekaj časa odvetnik ali pa pravnik pa če
               imaš izkušnje iz gospodarstva pa še iz kakšne finančne rubrike, če znaš brati pa še
               vedno imaš občutek, da ne poznaš  celotnega delovanja. Ampak kakorkoli, tudi sam nisem
               pravnik, tako ne bom zahajal v te res nujne insolvenčne postopke. Toda če samo
               pogledamo priporočila s strani evropskih institucij, kjer, recimo, piše: "Trajno
               reševanje gospodarskih sporov, stečajnih postopkov v Sloveniji, je treba izenačiti s
               trajanjem reševanja teh postopkov v državah članicah Evropske unije." Torej, že
               predhodniki so sami rekli, da na tem področju zaostajamo, zato mislim, da je tudi ta
               današnja razprava, tako zdaj na odboru kot potem tudi na plenarni seji, mislim, da je
               prav, da je. Tudi mnenje Vlade, moram reči, da sem si ga zelo natančno prebral, in
               moram reči, da v določenem delu zelo, zelo korektno, tudi malo za nazaj prikaže, kaj
               vse je bilo narejeno in kako je bilo narejeno, pa tudi neki nastavki so že, kako si
               ministrstvo predstavlja, da bo naredilo v prihodnosti. Dejstvo je, da je nekaj
               narobe, če se sodniki in stečajni upravitelji dobivajo na zabavah, in imam občutek,
               da si določajo ne samo, kdo bo koga zastopal, ampak celo, kdo si bo kakšno nagrado
               delil, kljub temu, da so normativni pragi zelo jasni. To očitno kaže, da je nekaj
               narobe.</p>
               <p>Strinjam se s tem, da ima ministrstvo nadzor nad stečajnimi upravitelji, da
               ministrstvo pripravlja zakonodajo, ampak, kot je bilo rečeno predhodno, ko se pa
               dotaknemo prakse, pa se največkrat zgodi - ne, sodstva, pravosodne veje oblasti, tega
               se pa ne smemo dotikati, to je tretja veja oblasti. In nekateri to tako zagovarjajo,
               kot da so na tisti tretji stopnji oziroma v tretji veji oblasti že skoraj
               nedotakljivi. Sam se s tem ne strinjam, predvsem zato, ker kažejo primeri, pa ne samo
               na področju insolvenčne zakonodaje, da lahko v Državnem zboru sprejemamo najboljše
               zakone, najbolj življenjske, konkretne, ampak očitno je hudič v podrobnostih, kjer se
               kakšno malenkost izpusti, ali je hudič v tem, da se potem podzakonski akti sprejmejo
               v nekem sodelovanju tistih, ki jih ta materija zadeva, z določenimi uradniki na
               ministrstvih, ki imajo očitno večji vpliv na politiko kot celo sami ministri. Kot smo
               videli, tudi ta insolvenčna zakonodaja se je v šestih letih petkrat spremenila, pa
               očitno to še vedno ni to, kajti z določenimi pravilniki se je dalo narediti neke
               "bypasse" in obvode ter formalnopravno celo zagotoviti neka ozadja, zakaj se lahko
               tako veliki zneski stečajnim upraviteljem dodeljujejo. Lahko se pa vprašamo, ali bo
               treba v slovensko zakonodajo vnesti tudi neke moralne zaveze določenih institucij, da
               bodo delovale ne samo po zakonu in pravilnih, pač pa tudi po neki svoji morali.</p>
               <p>Ne strinjam se s predhodnikom, kot sem že rekel, glede nedotakljivosti sodstva. Moram
               reči, da ko sem v poslanski pisarni, k meni največkrat pridejo ljudje, tako fizične
               osebe kot pravne osebe, ki običajno prinesejo tak pok papirja in pravijo, "glejte,
               poslanec, dajte mi pomagat." In bolj, ko jim jaz razlagam, da lahko mi samo
               spreminjamo zakonodajo, in bolj, ko jim dokazujemo, da zakonodaja je sprejeta, ki ima
               neke normativne okvire, ampak očitno potem, ko dobivajo razne odgovore tako s strani
               sodišč, so ljudje še vedno prepričani, da pravosodni sistem ne deluje za vse enako
               ali pa deluje po dveh tirnicah, za nekatere malo hitreje, za nekatere pa zelo
               počasi.</p>
               <p>Za zadeve niso optimalne, morda ministru v razmislek to, da nadzor nad člani opravlja
               disciplinska komisija Zbornice stečajnih upraviteljev Slovenije - veste, to je tako,
               kot bi, ne vem, no, samega sebe nadziral, nikoli ne boš rekel, da si kriv. Mislim, da
               je tu treba glede tega nadzora zadeve malo drugače postaviti, ker to, da vsak samega
               sebe nadzira oziroma svoje člane, si predstavljam, da zbornica ne bo imela niti neke
               velike želje ali potrebe, da svoje člane disciplinira in bolj nadzira, kajti če bi
               prišlo do javnih objav, da so neke kršitve, bi rekli, pa saj tega niti zbornica -
               zakaj jo pa sploh rabimo. Seveda, zbornica pa želi delovati. Zato, minister,
               predlagam, da ko boste pripravljali, tako kot ste obljubili tudi v tem mnenju Vlade,
               da boste to zakonodajo še spremenili. Razmislite o vlogi Zbornice stečajnih
               upraviteljev Slovenije oziroma o njihovi funkciji, predvsem o tej nadzorstveni.</p>
               <p>Predlagatelj je že povedal, vsaj iz medijskih objav je dokaj jasno, da nekatere
               zadeve ne pijejo vode. Prišle so na tožilstvo. Prišle so pred Komisijo za preprečevanje korupcije, ampak
               potem pa se je vsa sled s temi zadevami izgubila. Tako, da resnično minister
               pričakujem, da kot nek šef izvršilne veje oblasti na področju pravosodja tudi
               pogledate, kje so te zadeve in jih bom rekel, skušate, kakor je v vaši moči, seveda v
               skladu z zakonodajo, če pa ni, pa malo lahko tudi zakonodajo spremenite, če si
               nekateri pišejo zakonodajo po svoji meri. Verjamem, da si boste znali napisati
               zakonodajo, da boste še bolj učinkoviti.</p>
               <p>Skratka, predlagatelji Poslanske skupine SDS pričakujemo neko akcijo. Vi ste v tem
               mnenju vlade sicer napisali, kaj vse se pričakuje, tudi prej ste povedali, 15 zakonov
               se bo spremenilo. Jaz resnično minister upam, da bodo vam pomagali pripraviti
               zakonodajo tisti, ki imajo neke resne namene, da se nekaj slovenskemu pravosodju
               zgodi, ne pa, da si zakonodaja pišejo nekateri po meri svojih zbornic ali pa po
               svojih delovanjih, zato se jaz ne strinjam minister s tem zadnjim stavkom, ki ste ga
               dali v mnenju vlade, da so priporočila kot se predlagajo v tem trenutku nepotrebna,
               nasprotno, jaz mislim, da so zelo realna, zelo konkretna in pa čisto nič bom rekel
               politično ne odstopajo od tistega, kar ste sami rekli, tako da resnično sprašujem ali
               ste sami zapisali ta zadnji stavek ali pa se je to zapisalo kakšnemu uradniku, ki
               morda ne želi narediti kakšnega dela, ki bi ga moral narediti.</p>
               <p>Mislim, da se vsi strinjamo, da te nagrade, ne da so nenormalne, so tudi nemoralne,
               da nekdo pri nekem stečaju, jaz prihajam iz Posavja, poznam primer stečaja Vipap
               Krško, vprašajte ljudi, kaj si mislijo o tem, pa vam bo vse jasno. Ne rabite nobene
               zakonodaje, pa nekaj takega, pojdite med ljudmi, pa jih vprašate, tisti, ki so bili
               tam zaposleni, kaj si oni mislijo o tem oziroma kaj si oni mislijo o slovenskem
               pravosodnem sistemu in o tem, kako nekateri, namesto, da bi reševali zadeve, potem s
               pomočjo sodišč in pa veze in poznanstev, kot je v primeru stečajnih upraviteljev
               želijo brisati sledi za svojim delovanjem.</p>
               <p>Ta insolvenčna zakonodaja je pomembna bom rekel iz enega širšega, ne samo
               političnega, ampak tudi gospodarskega aspekta, vpliv na gospodarstvo je enormen,
               verjetno ni treba posebej poudarjati, da po vseh teh kriznih časih še bolj, če bom
               rekel, niti gospodarski subjekti nimajo nekega pričakovanja, da bo pravosodje
               poskrbelo za njih, ampak jim bo, bom rekel, nastavilo rogove, se resnično sprašujejo
               verjetno, kaj sploh še delati v slovenskem gospodarstvu in tudi to je aspekt razne
               davčne zakonodaje, ki gospodarstvo odvrača od kakršnekoli aktivnosti. </p>
               <p>Minister, dovolite še dva vprašanja. Sicer notri je bilo kar nekaj statističnih
               podatkov, glede odvzema dovoljenja stečajnim upraviteljem, v bistvu notri je zelo ena
               taka lepo zapisana, če se mu ne odvzame, se mu pa da kazen od 5 do 15 tisoč evrov in
               zadeva je lahko rešena. Jaz verjamem, da nek stečajni upravitelj, če dobi tam 200
               tisoč ali pa pol milijona evrov, ni hudič, da mu ne bo težko plačati 15 tisoč evrov
               in bo lahko, bom rekel, si malo roke opral in gremo dalje z naslednjim primerom ali
               ga izbere računalnik ali ne, o tem očitno bo treba tudi še kako spregovoriti. Bo
               treba tudi kakšnega informatika očitno zamenjati, da ne bodo kakšni hitri prsti šli v
               napačno smer. Torej me zanima, kolikim ste v skladu z vašimi pristojnostmi ali pa
               pristojnostmi sodišč, kolikim je bilo odvzem oziroma prenehanje dovoljenja, ter
               kolikim ste zavrnili zahtevo za izdajo dovoljenja za opravljanje funkcije
               upravitelja? Resnično me zanima, morda ne samo za leto 2012 in 2013, mislim, da me
               zanima, pa ni treba, da gremo nazaj do leta 1994, tisto prvo zakonodajo, ampak jaz
               mislim, da bi dobili zelo lep vpogled tudi, kaj se je na tem področju dogajalo s tem,
               ko bi videlo, kolikim je bilo odvzeto dovoljenje in kolikim so zavrnili zahtevo
               oziroma kolikim je, določenim, minister zavrnil zahtevo. Skratka, jaz podpiram to,
               kar ste minister zapisali, da se pripravijo normativne spremembe. Jaz mislim, da je
               ta razprava tako tukaj na seji odbora, kot tudi na plenarni seji, verjamem, da vam bo
               v neko korist, saj pravim, verjetno marsikdo od nas ni nek, nima prakse, ni stečajni
               upravitelj, zelo malo je pravnikov, ampak prakse s terena, ljudmi, ki prihajajo k
               nam, predvsem v poslansko pisarno ali pa v poslanske pisarne posameznih poslanskih
               skupin kažejo, da zadeve je treba urediti. Minister, kot veste, vsaj v letu 2012 in
                  2013 ste imeli s strani
               poslanske skupine SDS, bom rekel željo še po bolj aktivni vlogi vendar so bili na
               drugi strani določeni drugi interesi kjer so te vaše dobre namere tako pri
               insolventni zakonodaji kot tudi pri Zakonu so sodiščih in pa Zakonu o sodniški
               službi, kjer smo hoteli biti še bolj revolucionarni so vam nekateri zatrli te
               najboljše želje ampak mi resnično apeliramo na vas da, bom rekel, zajamete jadra pa
               greste s polnim gasom naprej, ker slovensko gospodarstvo potrebuje tudi s področja
               pravosodja prave ukrepe in pa pravo podporo da lahko deluje.</p>
               <p>Jaz sam sicer mislim, da zaveza s sodstvom, kakor koli nekateri to prodajajo kot neko
               super rešitev mislim da gre bolj za PR učinek, praksa to pa pomeni, zakonodajni
               postopki so pa tisti, ki bodo pokazali ali je ta zaveza s sodstvom tako kot se kaže
               na primeru povezava med sodniki in stečajnimi upravitelji ali pa se kaže ta zaveza s
               tem da lahko vsak navadni državljan, naj si bo to fizična ali pa pravna oseba lahko
               od pravosodnega dela države pričakuje neko ugotovitev realnega stanja in potem, če bi
               bilo kar koli narobe narejeno, tudi popravo krivic. </p>
               <p>Skratka, minister, jaz še vedno apeliram, priporočila so korektna, prosim za vašo
               podporo. Tako kot seveda tudi vas, kolegi iz koalicije, ki očitno imate pa druge
               namene. Hvala.</p>
            </sp>
            <sp xml:id="SDT6-OZP-nujna-30-2013-10-01.sp13">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima gospod Braniselj, za njim dr. Gorenak. Gospod Braniselj.</p>
            </sp>
            <sp xml:id="SDT6-OZP-nujna-30-2013-10-01.sp14">

               <speaker>RIHARD BRANISELJ (PS DL):</speaker>

               <p>Hvala lepa predsednik.</p>
               <p>Glede na izvajanje vodje gospodarskega oddelka na Vrhovnem sodišču, gospoda Balažica
               pravzaprav lahko ugotovimo, da smo dobili odgovore na vsa tista vprašanja, ki jih
               zastavlja predlagatelj in bi lahko s to sejo tudi končali. Vendar pa mislim, da temu
               ne bo tako ker bo predlagatelj nadaljeval s temi zgodbami. </p>
               <p>Zdaj, kar s tiče, slišali smo tudi za izvirni greh seveda, to je pravilnik dr.
               Šturma. Dr. Šturm ima tudi še druge zapuščine, ki ravno tako pravzaprav nabijejo
               takse v nebo in pa tudi odvetniške nagrade v nebo, namreč oba ta pravilnika še vedno
               veljata in mislim, da jih bo potrebno spremeniti zelo hitro in postavljajo seveda
               zadeve na glavo. </p>
               <p>Kaj si pravzaprav v Državljanski listi mislimo glede na ta priporočila, ki jih je
               predlagatelj predlagal? Mi jih seveda ne bom podprli, iz dveh razlogov; prvič, ker ne
               odražajo dejanskih ugotovitev in dejanskega stanja in mislim, da ne bomo prišli do
               tega. Druga stvar je pa ta, da če bi se hoteli seznaniti, korektno seznaniti potem bi
               bilo potrebno vse te sporne spise pogledati ni ugotoviti ali to drži ali to ne
               drži.</p>
               <p>Veliko je bilo govora oziroma veja iz pravzaprav pobude za izredno sejo problematika
               stečajnih upraviteljev in po drugi strani tudi v zraku trditev, da stečajni
               upravitelji ne odgovarjajo za nič, da njihove odgovornosti se ne zahteva in tako
               dalje. Če zadevo podrobno pogledamo potem ugotovimo pravzaprav, da so te zadeve na
               neki normativni ravni zadovoljivo urejene. Mi imamo pogoj, da je stečajni upravitelj
               oseba, vredna javnega zaupanja, ki mora opravljati funkcijo strokovno, pošteno in
               vestno. Da je potrebno pravzaprav opraviti izpit, ki je izredno zahteven in pa tudi
               za tega našega stečajnega upravitelja smo v politiki pogruntali ene vrste Muscolo,
               tudi oni izgubijo funkcijo, izgubijo službo, če so obsojeni za kaznivo dejanje,
               katerokoli kaznivo dejanje. In nihče ni rekel, da je to neustavno. Tako je v tej
               državi in odgovornost je takšna. In kako hitri smo, ko takšne pogoje uveljavljamo za
               druge poklice in kako počasni in ugotovljivi smo, ko jih je pravzaprav potrebno
               vpeljati tudi v politiko.</p>
               <p>Stečajni upravitelji, zavarovana vsota petsto tisoč evrov ni naključno, da je to tudi
               pogoj, za škodo, ki jo povzročijo pri  nekorektnem vodenju oziroma napačnim vodenjem stečajnih postopkov. To
               je ta odgovornost, ki tukaj je pa morda kje drugje ni.</p>
               <p>Glede kontrole, vsa dejanja stečajnega upravitelja in sodišča so objavljena na
               spletni strani AJPESA, to pa pomeni, da lahko vsi upniki izpodbijajo ta pravna
               dejanja, imajo na voljo pravna sredstva in to pomeni, da je stečajni upravitelj
               podvržen nadzoru, ne le sodišča, ampak tudi recimo 200, 500, 1000 upnikom, ki lahko
               izpodbijajo pravna dejanja oziroma posle stečajnega upravitelja, navzkrižno, verižno,
               kakorkoli že. To pa ne moremo reči, da tukaj kontrole ni.</p>
               <p>Ukrepi ministra, ministrstva. Kar se tiče oziroma kar se tiče sodstva, tudi tukaj
               predlagatelj biča sodstvo, da na tem področju ni narejenega ničesar. Leta 2012 je
               minister predlagal službeni nadzor nad delom 7 sodnikov, 5 na okrožnem sodišču in 2
               na višjem sodišču. 2012 uvedba disciplinskih postopkov zoper 6 stečajnih
               upraviteljev. V letu 2012 ministrstvo prejme v reševanje 22 obvestil o sumu storitve
               prekrškov stečajnih upraviteljev plus v letu 2013 47 obvestil o prekršku stečajnih
               upraviteljev. Slovenska sodišča v letu 2012 rešijo milijon in pol zadev. Milijon in
               pol pri tej kadrovski zasedenosti, ni majhna številka. Pritožbena sodišča,
               razveljavijo 10 do 15%, to pomeni, da so sodbe, odločitve sodišč dokaj kvalitetne, da
               jih višja sodišča ne razveljavijo. In Okrožno sodišče v Ljubljani v letu 2012 reši
               40% več gospodarskih pravd. Torej, to ni majhen dosežek, lahko se strinjamo, želimo
               več, ampak napredek v letu 2012 je očiten.</p>
               <p>Kakšna so pravna sredstva zoper sodnike še dodatno? Mi imamo v Kazenskem zakoniku, to
               večkrat povem in bom zdaj še bolj precizen, kaznivo dejanje protizakonitega in
               pristranskega in krivičnega sojenja. Sodnik, ki pri vodenju sodnega postopka ali
               izrekanju sodne odločbe zavestno krši zakon ali izkrivlja pravo, da bi stranki v
               postopku škodoval ali ji neupravičeno dal prednost se kaznuje z zaporom do treh let,
               enako se kaznuje sodnik, ki opre sodno odločbo na dejstva, za katera ve, da ne
               obstojijo in se krivo podtikajo z lažnimi in nedovoljenimi dokazi. Gospod Gorenak je
               na prejšnji seji, ki je bila mogoče par mesecev nazaj, saj ves čas eno in isto stvar
               premlevamo pravzaprav in se ukvarjamo s tem pravosodjem, rekel, da bi pa rad vedel,
               če je bilo to kaznivo dejanje sploh bilo kdaj uporabljano, kar se tiče kazenski ovadb
               in tako dalje. Jaz sem se malo potrudil in sem vzel sodno statistiko, ki govori o
               naslednjem. Gre za točno konkretno kaznivo dejanje o krivičnem sojenju. Kazenskih
               ovadb za to kaznivo dejanje v letu 2009 21, v letu 2010 38, 2011 83 in 2012 49, to se
               pravi to kaznivo dejanje se uporablja, ovadbe so podane, ljudje, ki so nezadovoljni,
               ki smatrajo da so izpolnjeni znaki kaznivih dejanj kazenske ovadbe vlagajo. Kako je z
               obtožnicami, v letu 2010 2, v letu 2011 9 in letu  2012 triindvajset. Govorim o obtožnicah in obtožnih
               predlogih.</p>
               <p>Kako je s pravnomočnimi sodbami? V letu 2010 ena, v letu 2011 ena, s tem da so bili
               izročeni tudi trije varnostni ukrepi in pa leto 2012 tri. Kar pomeni, da se ta
               kaznivo dejanje uporablja, tisti ki smatrajo da je s sodstvom kaj narobe vlagajo
               kazenske ovadbe in vidimo, da se zadeve procesirajo. Toliko o možnosti, nadzoru,
               pravosodja in mislim, da vsaj kar se tiče normative, da so zadeve dokaj dobro
               urejene, inštrumenti nadzora smo ugotovili, da se uporabljajo in pravzaprav, če
               zaključim, stanje v pravosodju, stanje na področju stečajev in gospodarskega sodstva
               ni tako slabo kot ga poskuša prikazati predlagatelj. In, ugotavljam tudi to, da so te
               seje z enim samim namenom ugotavljati stanje v pravosodju pravzaprav zelo prepogosto
               na dnevnem redu. Hvala lepa.</p>
            </sp>
            <sp xml:id="SDT6-OZP-nujna-30-2013-10-01.sp15">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod minister, je želel prej.</p>
            </sp>
            <sp xml:id="SDT6-OZP-nujna-30-2013-10-01.sp16">

               <speaker>DR. SENKO PLIČANIČ:</speaker>

               <p>Se opravičujem, ker sem tako vskočil proceduralno, zdaj bom moral iti pa se vam
               opravičujem, sestanke z evropsko komisijo imam v zvezi s sistemsko razložitvijo kjer
               je zdaj glavni projekt, ki me popolnoma okupira, tako da moram iti. Bo pa kolega iz
               ministrstva tukaj, on je šel vmes tudi ven po podatke po katerih vi sprašujete in vam
               jih bo potem sporočil.</p>
               <p>Tako da se vam opravičujem in prosim za razumevanje. Na svidenje in vam želim še
               naprej uspešno delo pa se vidimo potem na plenarni seji.</p>
            </sp>
            <sp xml:id="SDT6-OZP-nujna-30-2013-10-01.sp17">

               <speaker>PREDSEDNIK MAG. BRANKO GRIMS:</speaker>

               <p>Hvala. K besedi se je prijavil dr. Gorenak potem je gospa Ramšak.</p>
            </sp>
            <sp xml:id="SDT6-OZP-nujna-30-2013-10-01.sp18">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Zdaj, dve stvari za uvod, zdaj gospod Braniselj, vi ste našteli te zadeve in je zdaj
               v javnosti izgledalo kot da se res kaj dogaja resnega na temu področju. Na koncu ste
               povedali, da so bile izrečene dve ali tri sodbe, bova dodala da so bile oprostilne,
               ali kaj? Ne vem.</p>
               <p>Potem vse to koliko tožb in tako dalje je vloženih me ne prepričuje, če potem na
               koncu izpadejo dve ali tri sodbe ven in če so oprostilne. Zdaj, jaz ne vem ali so
               bile obsodilne ali oprostilne.</p>
               <p>Sicer pa, bom rekel tako, moj namen odnosno naš namen je bil da bi to sejo tudi čim
               prej zaključili, ne nazadnje je torek in seja teče v poslanske skupine vendar na
               način, ki ga je začel gospod Kavtičnik, ki je začel to sejo povezovati z
               nepravnomočno obsodilno sodbo Janeza Janše me prepričuje v to in jaz sem to
               pripravljen in to lahko tudi naredim, nekateri poslanci imajo dosti izkušenj na temu
               področju, Poslovnik mi to tudi omogoča, jaz lahko s kakšno krajšo pavzo tudi deset ur
               utemeljujem to zadevo in lahko gremo v kakšne nočne seje v katerih ste nekateri že
               bili in zadeve vlečemo kot črevo in tako dalje in tako dalje. In to bom tudi naredil,
               če misli kdo nabijati, kot se temu reče, z neupravičenimi zadevami. Namreč na to
               problematiko smo mi opozarjali od leta 2008 naprej in ne od 5. junija letošnjega
               leta, tako kot to zaokroži gospod Kavtičnik. Zato ga pozivam, naj neha nabijati in
               dajmo probati to sejo do nekega normalnega zaključka in nekega normalnega glasovanja
               v Državnemu zboru v nekem normalnem času.</p>
               <p>Minister je rekel sodna veja oblasti je neodvisna, ja, saj to je tudi temeljni
               postulat neke, bom rekel, evropske demokracije. Ampak situacija je tudi takšna, da ne
               odvisnost terja tudi odgovornost. Tisto kar jaz trdim pa trdim to, da te odgovornosti
               v pravosodni veji oblasti preprosto  ni oziroma jo je zelo malo. Celibat tudi traja že tisoč let, pa papež
               razmišlja o tem, da bi kaj spremenil na tem področju, kot veste. In seveda nikjer,
               kljub temu, da govorimo, da je sodna veja oblasti neodvisna, je in mora biti odvisna,
               dodajam, nikjer ne pomeni, da zakonodajna veja oblasti na ustavno-skladen način ne
               more narediti operacije. Lahko jo naredi in jaz trdim, da so v Sloveniji razmere
               take, da jo mora narediti. Neodvisnost sodne veje oblasti seveda tudi pomeni, da
               sodna veja oblasti posega na vsa druga področja. Posega na področje dela parlamenta,
               posega na področje dela Vlade itd. Ne nazadnje, dosodi 172 milijonov evrov, jaz
               mislim, da celo opravičeno, da je to opravičeno, tistih plačnih razlik in to hudo
               hudo poseže v vladno delo in parlamentarno delo. Ne nazadnje sodna veja oblasti lahko
               obsodi vsakega predsednika Vlade, države, parlamenta, karkoli. To je tudi njena
               pristojnost. In prav je tako. Nikjer pa ne piše, da zakonodajna veja oblasti ne more
               poseči v sodno vejo oblasti, kot sem rekel, na ustavno skladen način. To pa moramo
               vedeti.</p>
               <p>Zdaj, gospod Blažič, če sem si prav zapomnil, vrhovni sodnik, poglejte, vi ste
               prikazal neko stanje, ki ni točno. Zdaj jaz domnevam, da nimate točnih podatkov. Ker
               če pa imate točne podatke, potem je me pa žalosti, da take podatke predstavljate. Vi
               ste namreč vso krivdo, da tiste velike stečajne nagrade obesil na ministra Šturma...
               No, tako sem jaz razumel, in njegov pravilnik, ki ni omejil nagrad. Ampak poglejte,
               gremo datumsko po vrstnem redu. Vi ste rekel, da takoj ko, torej ko niso bile te
               stečajne nagrade limitirane od zgoraj, je prišlo do ekscesa. Poglejte, 1. januar
               2009, 30. januar 2009. To je že obdobje tega novega pravilnika ministra Šturma. 106
               tisoč skupnih denarnih nagrad, vsem stečajnim upraviteljem. En mesec kasneje, februar
               2009, 81 tisoč. Po mojem nekako čisto normalno, za vse stečajne nagrade. Marec, 210
               tisoč. Vse tri mesece velja Šturmov pravilnik. April. Tukaj poskoči zadeva na 500
               tisoč, 555 tisoč. Potem imamo maj, pade na 475 tisoč, poglejte potem pa stopi v
               veljavo novela zakona A, s katero minister Zalar reče, da se za stare stečaje
               uporablja nov pravilnik oziroma nova merila. In kaj se zgodi, v pol meseca, poglejte,
               v pol meseca, 15. 6. do 30. 6., pol meseca, stvar skoči na milijon 300. Pardon,
               milijon 134 tisoč in nekaj. Se pravi, ko minister Zalar, ko zakonodajalec reče, da
               veljajo za nazaj nova pravila, zadeva poskoči več kot 1-krat več. To je za moje pojme
               problematično in tega ne moremo pripisovati ministru Šturmu. Ampak tisto kar sem vas
               pa jaz opozoril in kar sem vam tukaj pokazal, je pa tisto kar je najbolj boleče in
               tega ne morete gospodu Šturmu pripisovati in jaz upam, da se tega zavedate. Ampak
               gospodu Zalarju. Namreč on je 1. 7. napovedal, da bo zdaj spet limitiral. To ste vi
               tudi poudaril, stečajne nagrade. In kaj se zgodi? Poglejte, v osmih delovnih dneh je
               izplačanih 2 milijona 342 tisoč, več kot prej v celem letu skupaj. Ali je to kriv
               gospod Zalar? Je to kriv gospod Šturm? Nikakor ne. Verjetno neumna poteza, ker
               minister naprej napove na televiziji pa reče, jaz bom to naredil in potem do tega
               pride. Ampak, če bi bilo korektno, in če ne bi bilo dogovorov med sodniki in
               stečajnimi upravitelji, in če bi sodniki želeli in hoteli zastopati pravičnost,
               predvsem bom rekel, pa tudi spoštovati zakonodajo, potem  ne bi v osmih dneh določili 2 milijona 300 tisoč evrov
               nagrad. Določili so jih prijateljem. To sva lahko videla v letu 2012. In to jaz
               problematiziram. In potem se oglasi tožilstvo pa reče: "Ja, mi bomo to preiskali."
               Glejte, do danes niso preiskali nič. In tudi znotraj sodne veje oblasti ni, znotraj
               vaših vrst ni prišlo do nobenega očiščenja zaradi tega, da v osmih dneh določijo
               toliko stečajnih nagrad. To se mi zdi problematična zadeva.</p>
               <p>Vi ste govoril tudi o tem, da računalniki določajo. Mene vseli, če je zdaj tako. Leta
               2009, vsaj z dokumenti, ki sem jih jaz dobil takrat kot predsednik tega odbora ali
               odbora s podobnim nazivom, vsaj v zadevi Prevent ni bilo tako. Poglejte jo, pa boste
               videli. Tudi dobro bi bilo verjetno, da bi vi kot takšni ali ministrstvo ali kdorkoli
               naredil prehod dohodkov stečajnih upraviteljev, saj so javno dostopni. Tudi tam boste
               imeli nek normalen pokazatelj, da so eni tam gor v nebesih, eni pa dol. Ne vem, jaz
               ne trdim, da tu prihaja do napak, domnevam, da imate prav s tem računalniškim delom
               tako kot ste rekel, ampak vem pa, da je bilo na mene naslovljenih veliko, veliko
               dokazov, ki so jih pošiljali stečajni upravitelji, ki so bili preskočeni, to pa moram
               reči, da je temu bilo.</p>
               <p>Mogoče še čisto za zaključek ena stvar, vi ste govoril o svetovni banki oziroma
               "doing bussines 13". Ja, prav, ampak vi ste res navedel dobre podatke, jaz bom pa
               slabe. Sodni postopki v Sloveniji v standardnem gospodarskem sporu trajajo daleč
               najdlje v Evropski uniji na sploh. Povprečen gospodarski spor v Sloveniji do izreka
               pravnomočne sodbe traja tri leta in pol, kar pomeni med 183-mi državami 172 v mestu.
               Dobro, vi imate prav s svojimi podatki, meni pa tudi morate dati prav z mojimi. Vsi
               skupaj pa bi si po mojem mnenju morali prizadevati za to, da, jaz bom tako rekel,
               nikoli ne bodo vsi ljudje, tudi poslanci ne, zadovoljni z delom sodišč. Jaz se
               natanko zavedam tega, da v sodnem sporu vedno nekdo izgubi, vedno nekdo dobi in da
               vsej pol ljudi bo vedno nezadovoljnih. Saj to je normalna zgodba, da bo. Ampak so pa
               nekateri eklatantni primeri, ki jih jaz ne bom nikoli prebavil, ker sem bil recimo v
               njih udeležen, primer je Mirage recimo, prav čisto tipična zgodba, ki je, ne vem, za
               mene je to popolnoma nesprejemljivo kar se je zgodilo in tu bom vedno kritik tega,
               vedno kritik tega. In tako kot vi kritizirate nas, tako kot javnost kritizira nas
               boste verjetno tudi vi dopustili, da bodo javnost in poslanci tudi vas pokritizirali.
               Kritika pomeni tudi ne nazadnje gotovo boljše delo.</p>
               <p>Za zaključek. Jaz se ne bom več oglašal pod pogojem, da koalicija ne bo začela
               nabijati, če misli začeti nabijati s patriami in podobnimi zadevami, potem si lahko
               obetate dolgo sejo, tudi ponoči. Hvala lepa.</p>
            </sp>
            <sp xml:id="SDT6-OZP-nujna-30-2013-10-01.sp19">

               <speaker>PREDSEDNIK MAG. BRANKO GRIMS:</speaker>

               <p>Gospod Kavtičnik, želite repliko? Prosim.</p>
            </sp>
            <sp xml:id="SDT6-OZP-nujna-30-2013-10-01.sp20">

               <speaker>JOŽEF KAVTIČNIK (PS PS):</speaker>

               <p>Hvala lepa.</p>
               <p>Kolega Gorenak, mislim, da niste razumeli to kot nabijanje. To kar sem dejal sem
               dejal samo zaradi tega, ker je vaš predsednik dejal, da bo uporabil vsa sredstva tudi
               politična, da bo dokazal svojo nekrivdo. Zato sem nekako si predstavljal, da je morda
               tudi sklic teh izrednih sej, ki so zadnje čase kar številčne, lahko tudi del tega
               manevra, se pa opravičujem, če temu ni tako.</p>
            </sp>
            <sp xml:id="SDT6-OZP-nujna-30-2013-10-01.sp21">

               <speaker>PREDSEDNIK MAG. BRANKO GRIMS:</speaker>

               <p>Hvala. Želite še? Prosim.</p>
            </sp>
            <sp xml:id="SDT6-OZP-nujna-30-2013-10-01.sp22">

               <speaker>VLADIMIR BALAŽIC:</speaker>

               <p>Čisto na kratko, če zadaj začnem. Mislim, da sem že prej jasno dovolj povedal, da si
               mi tudi v sodstvu zelo prizadevamo za to, da bi se stanje čim bolj in čim hitreje
               izboljšalo in izvajamo konkretne akcije in smo dovzetni za kritiko, kritike se ne
               branimo, samo kritika mora biti konkretna, strokovna in po možnosti utemeljena.
               Toliko samo o tem. Tistih podatkov,  ki jih je poslanec Gorenak povedal, jaz res nimam. Rad bi pa samo to
               rekel, da jaz nikakor nisem razpravljal o nikogaršnji krivdi. Sploh pa jaz ne
               politiziram tukaj in nikakor ne bom govoril o krivdni ne ministrov, ne poslancev ne
               kogar koli drugega in če je bilo tako to razumljeno se lahko tudi opravičim ampak
               mišljeno tako ni bilo. Skušal sem se precizno izraziti in sem samo rekel, da je
               formalni vir teh visokih nagrad pravilnih, ker je objektivno dejstvo. Pri tem jaz ne
               govorim o krivdi, tudi če je bil pravilnik sprejet in izdan bom zdaj še enkrat rekle,
               se ne strinjam s tistimi nagradami. In seveda na to kar opozarjate gospod Gorenak, da
               je bilo v osmih dneh za 2,5 milijona evrov izplačanih nagrad, za to nimam opravičila
               in ne mislim tega zagovarjati in tega tudi nisem hotel narediti. Tukaj se lahko takoj
               strinjamo, da tukaj je bilo nekaj narobe. Ampak zdaj seveda, če v življenje malo
               pogledamo kako je bilo, seveda ko so upravitelji izvedeli da bodo nagrade omejene so
               tekli na sodišče in so predlagali nemudoma vsi, dajte nam nagrade... Tako je verjetno
               to bilo. Jaz sicer ne bom zdaj o tem razpravljal ali iz prijateljskih ali kakšni
               drugih nagibov, tako se je pač zgodilo. In zato tudi jaz opravičila, moram reči, ne
               morem dati in ga tudi ne najdem in ga nimam.</p>
               <p>Samo še na eno stvar bi pa res rad opozoril, ker se mi zdi da je zelo pomembno, da se
               prav razume, zdaj pa to nima zveze zdaj s to konkretno problematiko ko govorim ampak,
               ko slišimo podatek, ki smo ga slišali prej od 10 do 15 % razveljavljenih sodb; jaz bi
               rad res tukaj, tako zelo objektivno in pošteno na eno stvar opozoril. Teh 10 do 15 %
               razveljavljenih sodb je tistih sodb v katerih so vložene pritožbe, ne vse vseh sodb,
               ki jih sodišče izda. Pritožbe so vložene v približno, malo na pamet govorim se
               opravičujem, nimam statistike ampak približno, že dolgoletno povprečje je približno
               20 %, 25 %, 30 % je zadev v katerih so pritožbe vložene. Pomeni, 60 %, 65 %, 70 % ali
               75 % sodb postane pravnomočnih brez pritožbe. In samo
               od tiste četrtine ali malo več je 10 do 15 % razveljavljenih. To se pravi, če imamo
               primer, da je od sto zadev, da v javnosti se sliši 10 % razveljavljenih je torej od
               sto zadev deset razveljavljenih, katastrofa. Ne more biti deset razveljavljenih od
               sto. Če bi to bilo res sodstvo deluje zelo slabo. Ampak pritožb je petindvajset in od
               teh je 10 % razveljavljenih, se pravi dve do tri, to je pa čisto nek drugi podatek,
               dve do tri od stotih, ne deset od stotih. Ampak ta podatek se je že večkrat na ta
               način prikazal v javnosti in seveda je izrazito zavajajoče in ne pravilen. Ker
               zavrnjenih sodb je bistveno manj kot se na ta način skuša prikazati.</p>
               <p>Hvala lepa.</p>
            </sp>
            <sp xml:id="SDT6-OZP-nujna-30-2013-10-01.sp23">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Ramšak, prosim.</p>
            </sp>
            <sp xml:id="SDT6-OZP-nujna-30-2013-10-01.sp24">

               <speaker>SONJA RAMŠAK (PS SDS):</speaker>

               <p>Hvala lepa za besedo predsedujoči oziroma predsednik. Spoštovani predstavniki
               vrhovnega sodišča in pa seveda tudi Vlade, spoštovane kolegice in kolegi.</p>
               <p>Res je, gospod poslanski kolega Kavtičnik v začetku navajal nekatere stvari, ki po
               mojem osebnem prepričanju ne držijo, to pa je, da dejansko v Slovenski demokratski
               stranki kar naprej nekaj rovarimo oziroma hočemo potencirati in da se ne strinja, da
               o tej problematiki se pogovarjamo tukaj. Jaz pa mislim, da je Državni zbor ravno
               tisto mesto kjer, če pogledamo danes samo na sestavo te skupine, da imamo tukaj sodno
               vejo oblasti, da imamo predstavnike izvršilne veje oblasti in da imamo zakonodajno
               vejo oblasti. In da smo to tiste tri veje, ki dejansko krojimo usodo naših državljank
               in državljanov in tudi posledično vseh ostalih področij dela in življenja tako
               gospodarskih družb in ostalih. </p>
               <p>Meni je žal, da seveda predstavnik sodnega sveta, gospod <stage>/ Nerazumljivo./</stage> ne pozna
                   tega gradiva, če bi poznal
               te podatke, ki jih je navedel naš poslanski kolega Gorenak, so navedene tudi v
               gradivu, ki smo ga pripravili za našo sejo. In ker dejansko tudi svetovna banka
               opozarja na počasnost sodnih postopkov v gospodarskih sporih. se pravi, imamo
               najdaljše postopke v Evropski uniji in Evropi nasploh. Se pravi, da smo med 183
               državami smo na 172 mestu. Ti postopki trajajo več kot tri leta. Kadar govorimo o
               stečajih je nedopustno in s tem tudi odvračamo investitorje, ki bi želeli investirati
               v slovensko gospodarstvo.</p>
               <p>Svojo razpravo bom oprla tudi na nekatera dejstva, ki jih je v svojem mnenju
               izpostavila Vlada in tudi minister za pravosodje. On se je v tem svojem uvodnem
               mnenju oprl na tri sklope. Kot tretji sklop je navedel tudi preglednost postopkov,
               osebno odgovornost sodnikov in stečajnih upraviteljev. Če poslanke in poslanci v tem
               Državnem zboru ne bi opozarjali tudi na sodne zaostanke in da ni vse tako kot bi
               moralo biti tudi v sodni veji oblasti, ne mislimo tu na konkretne sodne postopke, to
               ni naš interes. Tu ste avtonomni in tukaj je to vaša pravica. Ampak da ljudje ne
               najdejo v sodnih postopkih pravočasno svoje pravice je pa seveda tista stvar, na
               katero smo poslanke in poslanci odgovorni, da na to opozarjamo. Ampak ne s tega
               vidika, da kažemo na krivce, ampak da v sistemu, če obstajajo sistemske nepravilnosti
               seveda tudi te poskušamo v teh naših razpravah na strokoven način tudi predlagati in
               da s tem zagotovimo tudi boljše delovanje sodne veje oblasti.</p>
               <p>Če govorim o tem, kar je povedal tudi minister za pravosodje gospod Pličanič, da je
               bilo na področju stečajnih postopkov storjenih premalo korakov in da nas na posamezne
               nepravilnosti zopet opozarja tudi GRECO. Tudi GRECO nas opozarja na netransparentnost
               nadzora nad delom sodnikov, na sprejem etičnega kodeksa. In zopet smo tam, da je
               vprašanje ali je sodna veja oblasti oziroma pristojni lahko zaznajo nepravilnosti, ki
               se pojavljajo na tem področju. Na primere, na katere smo opozorili tudi znotraj
               gradiva, seveda, kaže na to, da nekako tudi sam predsednik Vrhovnega sodišča dejansko
               ne zazna v tem, da stečajni upravitelj in sodnik skupaj se zabavajo in si izmenjujejo
               bogata darila v tem ne vidi nič spornega. Jaz pa mislim, da iz etičnega in moralnega
               vidika, da so te stvari lahko zelo sporne. V tujini ne boste videli teh primerov, da
               si bodo na tak način izmenjevali darila. Še bolj žalostno pa je, da v bistvu tudi
               naša komisija za preprečevanje korupcije se raje ukvarja z banalnimi primeri. Med tem
               pa tam, ko bi bilo potrebno opozarjati, da gre za etična in moralna sporna dejanja pa
               tega ne stori. Zato je prav, da je bila sklicana ta izredna seja na pobudo naše
               poslanske skupine.</p>
               <p>Kot sami veste tudi na področju kar se tiče povezav med stečajnimi upravitelji in
               sodniki se ne bi dogajalo, če se ne bi začelo izpostavljati teh zadev v medijih.
               Žalostno je, da sodna veja oblasti sama ne zazna teh ravnanj. Če osvetlim, ob objavi
               novice v začetku avgusta personalni svet Vrhovnega sodišča dejansko ni ugotovil v
               ravnanjih sodnike Dide Volk, postopkov zoper sodnice Dide Volk in Jelko Rozman nič
               narobe. In kot sem že rekla, tudi gospod Masleša ne. In tu je tista odgovornost sodne
               veje oblasti in personalnega sveta, da bo tudi znotraj svojih lastnih vrst znalo tem
               stvarem narediti konec.  Se
               bom pa dotaknila tega, glede na to, da se je gospod Gorenak v svoji uvodni
               obrazložitvi že tega primera podrobno lotil, in opozorila tudi, da, recimo, če
               pogledamo vpletenost v afero "Prijatelji v stečaju", naj bi po pritožbi predsednika
               ljubljanskega Okrožnega sodišča o ocenah personalnega sveta Višjega sodišča v
               Ljubljani zoper omenjeni sodnici odločal tudi član personalnega sveta, gospod Dolenc,
               vrhovni sodnik Dolenc. Zanima me, kako to, da ni začutil v tem postopku, da bi se
               moral izločiti iz postopka, glede na to, da je gospod dr. Mile Dolenc, da se z
               okrožno sodnico Dido Volk dobro poznata, celo sodelujeta na izobraževanju za pripravo
               na strokovni izpit za opravljanje funkcije upravitelja v postopkih prisilne poravnave
               in stečaja. In to so stvari, na katere je treba opozoriti. In smatram, da je to pravo
               mesto in da ne gre za to, da se nagaja ali pa da se želi očrniti sodno vejo
               oblasti.</p>
               <p>Ne nazadnje, če se vrnem na zaključke, ki jih je Vlada podala v svojem mnenju, kjer
               želite reči, da na teh področjih, na področju stečajev in prijateljev v stečaju ni
               ničesar narobe. Dotaknila se bom mnenja Vlade, ki v zaključku v drugem odstavku pravi
               takole: "Ne glede na navedeno je mogoče ugotoviti, da stanje na obravnavanem področju
               še ni zadovoljivo." In če ni zadovoljivo, je seveda vprašanje, zakaj je ta besedica
               "še", ampak jaz mislim, da ni pa odlično. "Slovensko sodstvo mora delovati tako, da
               zagotavlja sodne storitve najmanj enake kakovosti in hitrosti, kot je to v večini
               evropskih držav." Se pravi, da se tudi Vlada strinja z mnenjem Poslanske skupine
               Slovenske demokratske stranke, da na tem področju ni vse tako, kot bi moralo biti.
               "Kajti s tem se zagotovi konkurenčnost našega gospodarstva v primerjavi z drugimi
               državami." In še naprej: "Ministrstvo za pravosodje se strinja, da je razmerje
               pooblastil med pristojnim ministrstvom in Zbornico upraviteljev Slovenije
               neuravnoteženo." In to je tudi minister v svojem uvodu podal. In da bi pristojnost
               dejansko v disciplinskih postopkih, pa še morda pri dodeljevanju tudi tega, kdo je
               lahko stečajni upravitelj, še marsikaj drugega tudi moralo preiti v pristojnost
               Ministrstva za pravosodje.</p>
               <p>Toliko z moje strani. Hvala.</p>
            </sp>
            <sp xml:id="SDT6-OZP-nujna-30-2013-10-01.sp25">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>K besedi so se javili predstavniki sodišča. Prosim.</p>
            </sp>
            <sp xml:id="SDT6-OZP-nujna-30-2013-10-01.sp26">

               <speaker>VLADIMIR BALAŽIC:</speaker>

               <p>Se opravičujem, jaz tudi ne bom več govoril, ampak na eno stvar bi pa vendar moral
               odgovoriti. To, da moj kolega dr. Dolenc predava na istem seminarju kot Dida Volk,
               lepo vas prosim! To ni nobeno poslovno sodelovanje, niti ne gre za to, da sta onadva
               na ta način kakorkoli povezana. Jaz ne vem, ali ste kdaj bili na seminarjih, ki so
               organizirani na pravne ali pravniške teme. Tam nek organizator organizira seminar in
               on povabi tiste, za katere misli, da imajo o posameznem pravnem vprašanju največ in
               najbolje povedati, zlasti najbolje. In to zgleda tako, da potem kolega Dolenc predava
               od 9.00 do 11.00 svojo temo, potem pa gre, potem pa pride Dida Volk in predava od
               12.00 do 14.00 svojo temo. In tu ni nobenih povezav, lepo vas prosim! In ne nasedati
               takim navadnim časopisnim racam, res! Jaz se ne bi rad vrednostno opredeljeval, ampak
               to pa res presega vse meje. Tu pa res ne moremo govoriti o nobenem sodelovanju,
               poslovnem, osebnem in res nikakršnem. Lepo prosim, ne tega tako jemati, ker to res
               nima smisla.</p>
               <p>Zdaj, če pa še o 1.290 dneh, če vas zanima trajanje gospodarskih sporov, povejte, ali
               naj kaj povem ali... Če ne, bom pa kar tiho.</p>
            </sp>
            <sp xml:id="SDT6-OZP-nujna-30-2013-10-01.sp27">

               <speaker>PREDSEDNIK MAG. BRANKO GRIMS:</speaker>

               <p>Ja, zdajle imate priložnost, kajne...</p>
            </sp>
            <sp xml:id="SDT6-OZP-nujna-30-2013-10-01.sp28">

               <speaker>VLADIMIR BALAŽIC:</speaker>

               <p>...<stage>/Smeh./</stage>... Ja, glejte, bom čisto kratek zdajle.</p>
               <p>Prvič, podatek, da traja povprečen gospodarski spor v Sloveniji 1.290 dni, preprosto
               ni resničen. Način, kako se podatki za statistiko Svetovne banke, ki dela "doing
               business", statistiko, torej ta pregled vsako leto, kako se to zbira, jaz tega
               zdaj... Seveda, to je treba najprej pogledati, celotno poročilo prebrati, ker
               statistika brez vsebine je pač prazna. Če se malo pošalim, jaz sem res bral take fajn
               podatke, zanalašč, to se že 
               strinjam, zato, ker ste vi izbrali najslabšega. Ampak nič zato, najprej moram, samo
               dve stvari bi pa rad opozoril. Jaz sem že prej povedal, da zdaj ko imamo ta projekt,
               ki se izvaja, ta projekt triaža kot mu rečemo je v Sloveniji ca 30 % zadev, ki
               pridejo na sodišče novih zadev rešenih že v treh mesecih, odkar so prišli na sodišče,
               ne v treh letih. To je ena stvar, če bi nekdo delal raziskoval povprečno trajanje
               vseh gospodarskih sporov, potem seveda bi že ta podatek moral povedati in ta podatek
               definitivno drži, tega pa imam, tukaj si nisem nekaj po svoje in že to seveda pove,
               da ne more biti povprečje 3,5 leta. In še eno stvar bi rad povedal, ki se tudi morda
               pa ve, pa tudi v javnosti ne. Največ gospodarskih sporov se začne na podlagi predloga
               za izvršno na podlagi verodostojne listine. Vsi tisti, skoraj vsi tisti gospodarski
               spori, katerih predmet je plačilo nekega dolga iz gospodarskega poslovanja, skoraj
               vsi ti spori se začnejo na podlagi predloga za izvršno na podlagi verodostojne
               listine. Ta postopek je eden po mojem redkih v Evropi, pa mogoče tudi na svetu, ki
               upniku prinese ne samo izvršilni naslov, ampak tudi sklep o izvršbi v nekaj dneh od
               takrat, ko je vložil v elektronski obliki popoln predlog za izvršbo na podlagi
               verodostojne listine. V nekaj dneh dobi izvršilni naslov. Takih zadev slovensko
               sodstvo reši, če se ne motim 325 tisoč letno. Ta postopek se lahko preraste v pravdo
               oziroma gospodarski spor, samo, če dolžnik ugovarja. Zoper sklep o izvršbi na podlagi
               verodostojne listine. Takih ugovorov je približno 10 % teh zadev. Se pravi, zopet
               naši, pri nas upniki, ki imajo verodostojno listino in to so večinoma gospodarski
               subjekti, pridejo, ne samo do odločitve o svoji terjatvi, ampak tudi do sklepa o
               izvršbi v nekaj dneh, v 90 % primerov. In, če bi te podatke upoštevali in bi
               ugotavljali potem povprečje trajanja gospodarskih sporov ne vem, kakšno bi bilo,
               ampak daleč, daleč, daleč pod mejo, ki je tam napisana 3,5 leta. Samo še nekaj, če
               rečem. Mi smo, kot sem že prej rekel v rubriki, kako se v Sloveniji lahko uveljavijo
               terjatve iz gospodarskih pogodb uvrščeni, zdaj sem že malo pozabil, ampak tam nekje
               okrog 40. mesta, če se spomnite, kaj sem prej rekel. In to kljub temu, da je tam
               podatek, ki je pri tej uvrstitvi upoštevan, da naj bi trajal postopek 1290 dni.
               Pomeni, če ta postopek ne traja 1290 dni in zagotavljam vam, da v povprečju ne traja,
               bi bili mi še mnogo višje na tej lestvici. Jaz pa bom res utihnil. Hvala lepa.</p>
            </sp>
            <sp xml:id="SDT6-OZP-nujna-30-2013-10-01.sp29">

               <speaker>PREDSEDNIK MAG. BRANKO GRIMS:</speaker>

               <p>Hvala. Še vi ste želel repliko?</p>
            </sp>
            <sp xml:id="SDT6-OZP-nujna-30-2013-10-01.sp30">

               <speaker>JANKO MARINKO:</speaker>

               <p>Rad bi še nekaj dopolnil v zvezi s to odgovornostjo sodstva in ravnanjem sodstva v
               teh konkretnih zadevah. Rad bi le to rekel, trije sodniki so bili deležni službenega
               nadzora. Službeni nadzor je gotovo tisti nadzor, ki najbolj celovito zajame vse dele
               sodnika v daljšem časovnem obdobju. Od tega je za dva od teh treh bilo ugotovljeno,
               da ne izpolnjujeta pogojev za napredovanje, eden ne izpolnjuje pogojev za
               napredovanje. V dveh primerih je prišlo do pritožbe, ki ga potem obravnava tudi
               personalni svet Vrhovnega sodišča, ki je temeljito pregledal zadeve in se izrecno v
               svoji odločitvi ukvarjal tudi s tem, pomanjkljivostih v stečajnih zadevah in
               konkretno iz navedb odločbe je jasno razvidno, da so se prav s temi zadevami tudi
               ukvarjal in pač sprejeli odločitve, kot so sedaj znane. Torej o teh dveh, kjer sta
               bili pritožbi so pritožbe bile zavrnjene. Ampak ena od teh ocen je bila, ne
               izpolnjuje pogojev za napredovanje.</p>
               <p>Sodstvo je na te zadeve odreagiralo že takrat v letu 2008, 2009, vse zadeve so bile
               takrat predmet kriminalistične preiskave in potem tudi tožilske preiskave  in rezultat je bil tak kot je
               bil. Tako, da je gotovo najbolj primerno, prav zaradi tistega očitka vrana vrani, da
               je kriminalistična preiskava tista, ki naj ugotovi ali je z zadevo karkoli
               narobe.</p>
               <p>Mimogrede bi še rekel, predsednik Vrhovnega sodišča je nastopil funkcijo konec
               novembra 2010, takrat bi bil šele lahko v stanju, da bi karkoli ukrepal. Tako, da je
               tu težko sprejeti, da gre za neko sprenevedanje. Torej, ukrepano je bilo in tudi
               nekateri od teh ukrepov so privedli do takšnih ocen, ki so do sodnika vendarle
               negativne. Da je tu še kaj za postoriti se gotovo vsi strinjamo, in GRECO je že pred
               letom in pol ta svoja priporočila podal in potem je kar trajalo preden so prišla v
               javnost in preden je lahko sodstvo nanje kakorkoli odreagiralo. Predvsem sem hotel
               poudariti to, te ocene so takšne in še personalni svet je kolektivni organ. Povedano
               je bilo glede sodnika Dolenca, iz enega od časopisnih člankov je bil očitek za dva
               člana personalnega sveta, češ da naj bi bila pristranska, za drugega je potem kar
               potihnilo, ker se je potem ugotovilo, da je tisti drugi član, ki naj bi bil
               pristranski, izrecno odpovedal sodelovanje na enem od izobraževanj, prav v izogib
               takšnim nanašalnim očitkom.</p>
               <p>Morda samo še ena pripomba, personalni svet teh odločitev ni sprejel soglasno.</p>
            </sp>
            <sp xml:id="SDT6-OZP-nujna-30-2013-10-01.sp31">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Samo povedal bi, da je gospod Rihard Braniselj za nadomeščanje pooblastil gospoda
               Marka Pavlišiča.</p>
               <p>Besedo ima zdaj gospod Brulc. Za njim so še trije.</p>
            </sp>
            <sp xml:id="SDT6-OZP-nujna-30-2013-10-01.sp32">

               <speaker>MIRKO BRULC (PS SD):</speaker>

               <p>Hvala lepa. Lepo pozdravljeni.</p>
               <p>Kljub grdi grožnji gospoda Gorenaka, da nas bo nabijal 10 ur je malo odmora in tako
               dalje, takšnih groženj se nikakor ne prestrašim in mi ne bo zaprl ust in bom povedal
               svoje mnenje, kot ste ga vi, tako ga bom tudi jaz, pa bo potem to 10 ur ali pa dva
               dni.</p>
               <p>Glejte, jasno je, da je SDS napovedal da bo uporabil vsa možna sredstva, da bo
               speljal nekatere stvari. Mi smo priča zdaj že, mislim da šesti seji Državnega zbora,
               izredni seji na zahtevo SDS. In vse te seje, pet sej doslej so bile brezplodne, tudi
               danes bomo premlevali že slišane zadeve in nekega efekta ne bo. Tako, kot se že zdaj
               tukaj na odboru pogovarjamo o zadevah, če nas gleda stroka, bo rekla, da se smešimo,
               ker kar na enkrat postaja problem prijateljstva. Jaz imam prijatelje zdravnike,
               sodnike, kmete, obrtnika in tako dalje, kaj se bom jaz bal z njimi se srečati, se
               posmejati, poveseliti in tako dalje. Dva sodnika, je bilo rečeno, se poznata. Ja moj
               bog, v Sloveniji pa to ja ni problem. Saj se poznamo križem kražem, ampak ker se dva
               poznata v neki zadevi, bi morala iti hudo narazen. In da nas nekdo tu poučuje o etiki
               in morali, ja kdo je imel obsojenega poslanca v Državnem zboru, pa probleme z neko
               poslanko. Ne mi. Tako, da dajmo resnici pogledati v obraz in ugotoviti kaj je namen
               te izredne seje. Meni je žal, zdaj bom citiral tu neke sklepe iz leta 2009 in tako
               dalje, bral magnetogram, kjer se je vse to že obravnavalo, problem višine nagrad,
               časovni problem, ki je bil takrat izjemno velik, in danes slišimo od eminentnih
               predstavnikov pravosodja, da se stvari spreminjajo, da gredo na boljše in naša
               pričakovanja so takšna, da mora iti na boljše. Mi smo deležni stalnih pritiskov, da
               bi si zakonodajna veja oblasti vzela pravico nadzirati pravosodni sistem, to je, to
               je zadaj. Mi pa vemo kateri mehanizmi so, kdo koga kako nadzira in kdo  mora ukrepati. Poglejte, tukaj
               imam tudi kodeks etike upraviteljev, saj je vse zapisano. So pa nekateri odgovorni in
               od njih zahtevamo seveda, da se te stvari izpelje in tudi uporablja. Kot je rekel že
               kolega Braniselj, mi imamo te zakonodajnopravno stvari dobro urejene, morajo zaživeti
               in s tem se strinjam, da je tukaj potrebno stvari delati tako, da bo jutri še boljše.
               Nikoli pa nobena dejavnost v državi 100 % ker če bi bila, to idealiziramo zadeve, ne
               bi bilo potrebno imeti ne Državnega zbora ne koga drugega.</p>
               <p>Poglejte, Odbor za notranjo politiko, javno upravo in pravosodje je 11. novembra 2009
               recimo sprejel sklep, da poziva vlado, zlasti pa Ministrstvo za pravosodje da okrepi
               nadzor nad izplačili denarnih nagrad stečajnim upraviteljem in so tukaj štirje
               pomembni sklepi, ne bom jih bral, ker bi vzel preveč časa.</p>
               <p>Potem imamo recimo 11. izredna seja državnega zbora, 17. julija 2009 kjer smo
               Socialni demokrati, citiram lahko razpravo Antona Colariča: "Podprli bomo tudi vložen
               amandma kolegov iz SDS-a, ker je preciznejši in verjetno se vsi zavzemamo za precizne
               zakone in takšne, ki bodo v korist ljudem. Dober namen SDS-a ni bil problem, da ga ne
               bi Socialni demokrati podprli." Nadalje, ne vem koliko naj dalje razpravljam o mnenju
               recimo Zakonodajno-pravne službe na ta predlog sklepov in podobno. Jasno povedo da
               zadev niso potrebne in da ni potrebno, da se o tem vodi veliko razprave, no to naj
               rečejo oni ampak iz tega mnenja Zakonodajno-pravne službe to tudi izhaja. </p>
               <p>Vlada je v svoje poročilu zelo jasno zapisala in to kar je minister rekel, da je v
               pripravi Zakon o spremembah in dopolnitvah Zakona o finančnem poslovanju in postopkih
               insolventnosti in prisilne poravnave, ki je v pripravi na ministrstvu in bo
               predvidoma poslan v zakonodajni postopek do konca tega leta, kar je dobra novica in
               se vsi strinjamo verjetno, da je tukaj potrebnih nekaj sprememb. In nadalje, seveda,
               vlada jasno pove, da so priporočila kot se predlagajo v temu trenutku nepotrebna.
               Zakaj, piše tukaj na dvanajstih straneh.</p>
               <p>Mi Socialni demokrati seveda ne bomo podprli teh amandmajev in želimo, da bi ostali
               dovolj trezni, da ne bi posegali v sodstvo, ki je samostojna veja oblasti, da ne bi
               nažirali neodvisnost sodstva. Vedno pa pričakujemo, da vsi tisti, ki pa imajo pravico
               nadzirati sodstvo od ministrstva do organov znotraj sodstva, da opravijo svojo
               nalogo. O tem jih pa lahko vprašamo kako tečejo stvari in danes smo tukaj slišali kar
               nekaj informacij.</p>
               <p>Mislim in še enkrat poudarjam, da bo današnja seja popoldne, Državnega zbora
               nekoristna in nepotrebna in da gre izključno za ustvarjanje tudi posredno izrednih
               razmer, zavlačevanja... Mi imamo zelo težke seje, ki jih moramo opraviti, imamo
               probleme vemo s proračunom in še marsičem in te razprave bi bile koristne, današnja
               vsekakor ne bo. Hvala lepa.</p>
            </sp>
            <sp xml:id="SDT6-OZP-nujna-30-2013-10-01.sp33">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Dimic, prosim.</p>
            </sp>
            <sp xml:id="SDT6-OZP-nujna-30-2013-10-01.sp34">

               <speaker>IVA DIMIC (PS NSi):</speaker>

               <p>Hvala za besedo, gospod predsednik. Spoštovani predstavniki vlade, sodišč.</p>
               <p>Dejstvo je da so stečajni postopki v naši državi velik problem. Prvič, so predragi,
               danes je bilo veliko izrečenega glede same višine, predolgi, predvsem pa upniki do
               poplačila praviloma sploh ne pridejo ali pa pridejo v zelo nizkih odstotkih in čakajo
               še po vrhu vsega še kar nekaj let, da se jim to  poplača. Predolgi postopki imajo zato pomembne
               posledice na področju gospodarstva. Vemo, da smo že na preteklih sejah govorili, da
               so tako dolgi postopki, da dejansko podjetje še tista zdrava jedra umrejo in dejansko
               potem ostane samo pogorišče in ni kaj za pobrati, ni kaj za spodbuditi. Potem se
               sprašujemo, zakaj nimamo gospodarske rasti, kam ljudi zaposliti. Tudi to je eden od
               izvirnih grehov, da se zdrava, da se pusti podjetja tako dolgo v stečajnem postopku,
               da tista zdrava jedra umrejo. In kaj storiti, da se taki postopki pospešijo? Zadnjo
               novelo zakona o finančnem poslovanju, o postopkih zaradi insolventnosti in prisilnem
               prenehanju smo sprejeli ustrezne pravne podlage za pospešitev teh postopkov. Tukaj bi
               jaz izpostavila predvsem mediacije, postopke mediacije, ki so bili uvedeni po novem
               tudi v stečajne postopke. To se je sicer šele začelo. Ampak tukaj bi opozorila na
               neko zadevo. imamo vrsto let mediacijo, tudi v gospodarskih sporih na rednih
               sodiščih. Poslušamo kakšen visok odstotek zadev je rešen v mediacijskih postopkih in
               kako uspešna je ta vrsta alternativnega reševanja sporov. To pomeni bistveno
               razbremenitev sodnikov posamični uspešni mediacijski zadevi. S tem se strinjam tudi
               sama, ampak število rešenih pomembnih gospodarskih zadev na sodišču ni bistveno
               povečalo oziroma se je ponekod celo zmanjšalo. Zato lahko sklepam, da je nekaj narobe
               z organizacijo dela na sodiščih ali s storilnostjo sodnikov, lahko pa tudi oboje in
               tukaj bi omenila tudi projekt triaže, ki je bil izpostavljen. Tukaj moramo vedeti, da
               gre za procesne in pa vsebinske rešitve in povečanje je bilo na procesnih rešitvah.
               Procesne rešitve pa delajo strokovni sodelavci. Na vsebinskih rešitvah se število
               vsebinskih rešenih zadev ni povečalo. Take podatke imamo. Zato ne verjamem, da je
               mogoče z dodatnim izboljšanjem same zakonodaje še kaj pomembnega prispevati na
               področju stečajev. Mislim, da zakonodaja sama je dobra, in da so sedaj na potezi
               predvsem sodišča, zlasti predsedniki sodišč, da začnejo izvajati zakonodajo. To ni
               samo na stečajnem, mislim da je to povsod problem, da je treba začeti z izvajanjem
               zakonodaje. Z novelo Zakona o sodiščih so dobili v roke ustrezne pravne podlage, da
               pričnejo s spremljanjem reševanja posamičnih zadev in pričnejo z delom in to
               pričakujemo vsi, jaz, državljani, davkoplačevalci in vsi, ki financiramo te
               institucije. Hvala.</p>
            </sp>
            <sp xml:id="SDT6-OZP-nujna-30-2013-10-01.sp35">

               <speaker>PREDSEDNIK MAG. BRANKO GRIMS:</speaker>

               <p>Hvala. Želite odgovor? Prosim, replika.</p>
            </sp>
            <sp xml:id="SDT6-OZP-nujna-30-2013-10-01.sp36">

               <speaker>JANKO MARINKO:</speaker>

               <p>Na nekaj konkretnosti bi rad pa le opozoril. En čas govorimo o stečajnih postopkih,
               potem preidemo na gospodarske pravde in se mi zdi, da smo to malce pomešali.</p>
               <p>Stečajni postopki. Če smo konsistentni, potem uporabljamo zdaj res podatke "doing
               business", ki jih je tudi Evropska komisija v tem "score boardu" uporabila. Podatki
               so takšni. Povprečno trajanje stečajnega postopka v Sloveniji je 2 leti. Povprečje
               Evropske unije je 1,9 leta. Strošek stečajnega postopka v Sloveniji 4, v Evropi je
               10,5. Takšna je razlika. Glede <stage>/nerazumljivo/</stage> torej koliko dobijo premoženja, je v
               Sloveniji 51,1 v Evropi povprečje 60,8. Torej mislim, da ti podatki ne potrjujejo
               tega kar ste rekli. Ali smo s tem zadovoljni? Nismo. Marsikaj želimo spremeniti,
               ampak tukaj mislim, da nas ti podatki umeščajo nekam v evropsko povprečje pa nikamor
               drugam.</p>
               <p>Glede gospodarskih pravd, torej to je nekaj drugega kot pa stečajni postopek. Seveda,
               to je eno od področij za katerega je sodstvo samo že pred leti ugotovilo, da je
               problematično in tukaj namenja kar veliko svoje energije v spremembo tega in ta
               projekt o katerem je bilo danes že govora, je eden od tistih na katerega se v veliki
               meri naslanjamo, da bomo bistveno spremenili stvari.</p>
               <p>Ljubljansko Okrožno sodišče kot največje, je tisto, ki je največje pozornosti deležno
               in podatki o številu rešenih zadev so takšni, da je bilo  leta 2011 rešenih 3.600, govorim o teh mesecih, ki so
               že pretekli v tem letu in tudi za pretekla leta je na enak način narejeno, v letu
               2012 4.200 in v letošnjem letu 4.600. Torej tisoč zadev več je rešenih, kot pa v
               preteklih letih. Spremenilo se je tudi to, da odločitve sodnikov so sedaj v pretežni
               meri odločitve, ki so ...<stage>/nerazumljivo./</stage> torej po vsebini, kar 71% je sedaj rešenih
               zadev na ta način. Pred začetkom tega triažnega postopka so sodniki reševali na ta
               način med 25 in 30% zadev. In ena od stvari, ki smo jih želeli doseči je ravno to, da
               naj se o zadevi zares odloči. Prav to področje gospodarskih pravd posebej spremljamo
               tudi za celo Slovenijo. Prej je bilo že omenjeno, pa je bilo morda preslišano.
               Spremembe so takšne, če je leta 2011 obvladovanje teh zadev bilo nekoliko pod sto
               procenti, kar pomeni, da se nam je zaostanek nabiral, je leta 2012 bilo 109%, torej
               9% več zadev rešenih kot prejetih. In v letošnjem letu 118, 18% več rešenih kot pa
               prejetih. Mislimo, da je vendarle treba reči, da se zadeve pomembno spreminjajo.</p>
               <p>Okoli teh statističnih podatkov, veste, da statistika lahko minipulativna. Ena od teh
               stvari, s katero upam, da bom ilustriral, kako je lahko zares manipulativna, je
               podatek pri trajanju civilnih postopkov ...<stage>/nerazumljivo./</stage> v Evropski uniji. Tam je
               podatek za Avstrijo, da rešujejo zadeve v 129 dneh. Slovenija jih rešuje v 400 dneh.
               To imate v evropskem scoreboardu tudi črno na belem. Ker gre za podatek, ki vzbuja
               dvom ali je res takšna razlika med obema državama sem te podatke skušal preveriti in
               naletel na poročilo avstrijskega računskega sodišča, ki govori o tem, da se sporni
               postopki rešujejo med 17 in 20 meseci v Avstriji. Da imajo manj ...<stage>/nerazumljivo./</stage>
               obremenjevalni postopek, v katerim se rešujejo zadeve malce več kot dva meseca. In
               očitno je podatek, ki je v evropskem scoreboardu, podatek, ki sešteje obe vrsti
               zadev. Razmerje je pa približno tako, da je tistih prvih spornih 60.000, nekih drugih
               pa 500.000. In seveda teža, pondar, ki jih te zadeve dajejo je takšna, da potem ta
               bistveno vpliva na seštevek povprečnega časa reševanja zadev. Slovenija je poročala
               samo o spornih pravdnih zadevah. Zato ker tisto, kar je v Sloveniji primerljivo z
               manj ...<stage>/nerazumljivo./</stage> to je pa ta izvršba na podlagi verodostojne listine, tako kot
               že ime pove, jo ves čas štejemo kot izvršilni postopek. Teh zadev je v sto tisoče. In
               pri njih je poslovni cilj,da jih rešimo v dveh delovnih dneh. Na tem področju je nam
               vsak dan, ki gre preko tega, že problematičen in skušamo ukrepati. Torej, če sedaj bi
               Slovenija prištela teh 250.000 zadev in upoštevala te čase, potem je pa Slovenija
               boljša kot Avstrija na tem področju. Skratka, ti podatki zahtevajo še nekaj dodatnih
               razlag, dodatnega vedenja, ker je že tudi kolega Balažic skušal opozoriti pri tistem
               podatku 1.290 dni, ki je med drugim zanimivo, že štiri leta popolnoma enak, kar kaže,
               da ne temelji na nobenem konkretnem podatku, ker je do dneva natančno je težko
               verjeti, da bi bilo popolnoma enako. Treba je te podatke malce relativizirati. ŠE
               enkrat ponavljam, sodstvo ni zadovoljno s stanjem kot je. Prav zato so sprejeti
               ukrepi, če ste sledili, dve leti zapored izdajamo javni dokument v katerem ugotovimo
               kakšno je stanje, v katerem ugotovimo kakšne so naše prioritete in kam želimo priti.
               Te prioritete tudi izvajamo. Rezultati, tako kot je tudi minister povedal, so.
               Rezultati so takšni, da nam v dvomestnih številkah padajo deleži nerešenih zadev,
               sodnih zaostankov, se nam skrajšujejo povprečni časi, še vedno nismo tam, kjer želimo
               biti. Ampak da pa je opazen napredek pa mislim, da je povsem jasno. Hvala. 
               </p>
            </sp>
            <sp xml:id="SDT6-OZP-nujna-30-2013-10-01.sp37">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Potrata, želi za njo še kdo? Dobro, izvolite.</p>
            </sp>
            <sp xml:id="SDT6-OZP-nujna-30-2013-10-01.sp38">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik.</p>
               <p>Želela bi se opredeliti do točke, ki nosi naslov Problematika nadzora in ugotavljanja
               odgovornosti po Zakonu o finančnem poslovanja v postopkih zaradi insolventnosti in
               prisilnem prenehanju.</p>
               <p>Če se sklicujem samo na nekatere razprave, ki jih je bilo mogoče slišati so te segle
               od tega, da je zakonski dober, kar potem pomeni o čem naj bi razpravljali do tega, da
               smo obnavljali stare zgodbe, ki so se pa odvijale v drugačnem kontekstu. Res je
               mogoče v Državnemu zboru razpravljati o marsičem ampak, če boste natančno pregledali
               poslovnik, Poslovnik v tistih členih, ki govorijo o delovnih telesih nalaga, da naj
               bi razprave vodile v pripravo sprememb zakonodaje. In, ko sem poprej omenjala zgodbe
               iz preteklosti je bilo govora o višinah nagrad. 17. julija 2009 na 11. izredni seji
               je bil sprejet zakon, ki je odpravil to anomalijo o kateri je govoril gospod Gorenak,
               pa ne glede na to kdo je zdaj bil tisti, ki je pustil odprto pot za nagrade oziroma
               višino nagrad takrat na tej seji je bil sprejet zakon, ki je omejil višino nagrad. In
               do tistega trenutka se je meni zdela razprava o anomalijah v Državnemu zboru smotrna
               zaradi tega, ker je pripeljala do spremembe zakona.</p>
               <p>Zdaj razpravljati o tem in obnavljati zgodbe je pa malo hudo, ker se ustvarja vtis,
               zdaj smo pa pri tisti grožnji o nabijanju, ker se ustvarja vtis, da problem še vedno
               obstaja. In tisti, ki se vključi v razpravo in sliši samo razpravo enega, ki govori o
               temu problemu dobi vtis, da ta problem še vedno obstaja. Pa smo slišali da ni mogoče
               govoriti o tem koliko kdo, kaj sprejema, kako posega v to ampak dejstvo je, da me ne
               more nihče prepričati, da je pet zahtev za sklic izrednih sej od trinajstih izrednih
               sej, kolikor jih je bilo od nastopa Alenke Bratušek, da je to benevolentna poteza
               opozicije. Zlati, če preštejemo število tistih zahtev, ki so bile povezane s
               sodstvom.</p>
               <p>Pričakovala bi potem, da bi vzeli sklicatelji takšnih sej oziroma vlagatelji zahtev
               priporočila oziroma mnenje Zakonodajno-pravne službe zares. Saj so vlagatelji vložili
               na priporočila amandmaje, saj so nekatere stvari v amandmajih spremenili, kar je tudi
               bilo ugotovljeno s strani Zakonodajno-pravne službe, samo katere stvari so
               spremenili? Poglejte samo za primer predlagani prvi sklep: Zakonodajno-pravna služba
               je opozorila na besedno zvezo "sistemske pomanjkljivosti". To je zdaj sicer z
               amandmajem odpravljeno in je tukaj govora o nepravilnostih ampak celoten sklep je pa
               še vedno takšen, da bi moral Državni zbor se seznaniti s primeri prijateljskih
               navezav stečajnih upraviteljev in sodnikov in ugotoviti nepravilnosti pri
               dodeljevanju in imenovanju upraviteljev, pri vodenju postopkov in tako naprej. Še
               zmeraj je Državnemu zboru prisojena funkcija in je naloženo, da nekaj ugotovi, česar
               jaz ne morem ugotoviti. Saj danes na odboru ne morem o tem glasovati zato, ker sem v
               skladu s 55. členom Poslovnika na seji tega odbora in imam glasovalne pravice. Ampak,
               kako naj jaz to ugotovim, če je bilo sporočeno po kakšnem principu so stečajni
               upravitelji določeni? Po računalniškem, po principu neosebnega določanja. In sta bili tudi natančno
               predstavljeni dve napaki, ki se lahko zgodita, ki pa nista napaki osebne narave in
               kakšnih povezav, na katere se namiguje v tem predlaganem sklepu.</p>
               <p>Veste, govora je bilo veliko tudi o statistikah. Že pri obravnavi Zakona o sodiščih
               in o sodniški službi sem opozarjala na to, kako se da podatke preinterpretirati,
               zaradi tega, ker ustvarjalna interpretacija je pač domena politike, kajne, pri
               nekaterih in potem tisto jemljejo za gotovo sredstvo. Ampak, poglejte, v tistih
               podatkih takrat, kako kotira Slovenija pri delovanju sodišč, je bilo govora tudi o
               informatiziranosti pravosodnega sistema. In zdaj se sklicujem na 4. poročilo GRECO o
               Sloveniji, tam boste pod točko 132 prebrali, da je približno 95% vseh zahtev vpisanih
               in dodeljenih elektronsko, ne samo stečajnih, vseh. In je ta odbor celo ugotovil - to
               je bila ta skupina za ocenjevanje GRECO-va -, da je to dober element sistema, ki
               jamči, da nihče ne more spreminjati pravil o dodeljevanju zadev. Ampak mi tega nočemo
               slišati in kar naprej govorimo, kako je pri nas v sodstvu vse narobe. Zdaj, ali take
               razprave odpravljajo omajano zaupanje v sodstvo, dvomim, zaradi tega, ker se trudimo
               res vedno utrjevati nezaupanje, tudi z obujanjem starih razprav.</p>
               <p>Če grem tu naprej še k mnenju Zakonodajno-pravne službe in amandmajem, ki so vloženi.
               Rekla sem že, da je tista sistemska pomanjkljivost sicer odpravljena, ti amandmaji pa
               ne odpravljajo temeljnega stališča oziroma mnenja Zakonodajno-pravne službe, ki ga je
               pa treba prebrati, v tem, da se lahko zakonodajna veja oblasti o teh stvareh,
               povezanih s sodno vejo oblasti, izreka na zelo splošni ravni. Ne more se izrekati
               tako, da bi se s konkretnimi zadevami ukvarjali. Recimo, tu imate na 2. strani:
               "Državni zbor na tem področju izvršuje zakonodajno funkcijo, morebitna stališča, ki
               jih sprejema glede stanja oziroma vprašanj na tem področju, pa morajo biti dovolj
               splošna." In je ta cela 1. točka tu kot primer posebej navedena. Saj bi lahko šla
               tudi še k drugim amandmajem, koliko spreminjajo in kako ne spreminjajo. Samo res
               tiste besedilne stvari so spremenjene, ne pa bistvene, ki zamajejo upravičenost te
               zahteve in ki govorijo o tem, da smo v Državnem zboru v septembru bili zasuti z
               zahtevami za nujne seje posameznih odborov - mislim, da je bilo teh zahtev toliko, da
               bi 7 delovnih teles moralo na nujnih sejah sklepati, in če je kakšno delovno telo se
               že izreklo o tem, pa tisti, ki so vložili zahtevo, niso bili z odločitvijo
               zadovoljni, se zadeva seli pač na drugo delovno telo. Ne mi govoriti, da je to v prid
               ustvarjanja politične stabilnosti v tej državi, ki jo pričakujejo tudi v okviru
               Evropske unije, zato da bi Slovenija pokazala svojo usmerjenost  k iskanju izhoda iz krize v kateri smo. In če se
               zdaj celo vlagatelji zahteve sklicujejo na GRECO, potem bi jaz lahko zastavila
               vprašanje zakaj se vlada, če so razmere v sodstvu tako zelo slabe, zakaj se vlada
               Ivana Janše ni do poročila o Republiki Sloveniji, ki je iz srede oktobra 2012,
               izrekla, ampak se je o tem poročilu izrekla šele vlada Alenke Bratušek, ki je to
               poročilo obravnavala 23. maja 2013 in je v zvezi s tem sprejela tudi časovnico
               izpolnitve priporočil iz poročila GRECA o Republiki Sloveniji v četrtem krogu
               ocenjevanja. Jaz vas samo sprašujem spoštovane poslanke in poslanci SDS-a, ko
               govorimo o tem o alarmantnosti stanja, o nezaupanju, o slabostih delovanja v sistemu,
               če je vse tako kot zatrjujete, da je, jaz bi pa potem iz tega poročila lahko vam kaj
               brala, recimo kaj v povzetku 4. točki je govora o sodnikih, čeprav zaradi pomanjkanja
               zaupanja javnosti trpijo tudi sodniki, se zdi, da je to tako zaradi sodnih
               zaostankov, šibkega notranjega vodenja sodišč in pomanjkanja politike odnosov z
               javnostjo, ne pa zaradi problematike sistemske korupcije in še bi lahko nadaljevala
               branje. Ampak mi kar naprej perpetuiramo neka stališča, neke teze, ki se potem v
               javnosti utrdijo. In beseda proti besedi je tako, da če je ena beseda večkrat
               ponovljena, potem tista skoraj postane splošno, ja, nekdo mi je rekel meso, jaz bi pa
               rekla splošno priznano stališče ali uveljavljeno stališče. Jaz priznam, da ta podatek
               o razveljavljenih sodbah, o tistih 10% razveljavljenih sodb, ki smo ga zdaj slišali,
               jaz ga nisem nikoli v tej dvorani slišali v tem kontekstu, da bi bilo to zvezano samo
               s tistim delom sodb na katere je izrečena pritožba. Ampak je bil to vedno kot
               podatek, ki naj bi bil splošne narave. In tako se da o stvareh razpravljati v
               nedogled. Jaz pa mislim, da si Državni zbor takšnega načina obravnave zadev ne bi
               smel privoščiti, da je to nedopustno in da bi morali v resnici kot zakonodajna veja
               oblasti prisluhniti tistim predlogom in tistim razpravam, ki vodijo v izboljševanje
               zakonodaje, ne pa v histerizacijo političnega prostora. Hvala lepa.</p>
            </sp>
            <sp xml:id="SDT6-OZP-nujna-30-2013-10-01.sp39">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Poropat, za njo gospa Opec.</p>
            </sp>
            <sp xml:id="SDT6-OZP-nujna-30-2013-10-01.sp40">

               <speaker>MARJANA KOTNIK POROPAT (PS DeSUS):</speaker>

               <p>Hvala za besedo, gospod predsednik. Prosim, da drugič ne spregledate, če se javim.
               Jaz sem tukaj pa se ne vidiva tako dobro.</p>
               <p>Spoštovane in spoštovani! Tudi jaz bi želela povedati na tem odboru svoje stališče in
               stališče poslanske skupine DeSUS glede problematike, ki jo obravnavamo. Torej,
               izvajanje Zakona o finančnem poslovanju, postopkih zaradi insolventnosti in prisilnem
               prenehanju ni tako alarmantno kot ga prikazuje predlagatelj za današnjo izredno sejo
               Državnega zbora. Pa bom to trditev obrazložila z naslednjim. Ugotovljeno je, da je
               Ministrstvo za pravosodje na področju stečajnih zadev ravnalo oziroma delovalo z
               visoko stopnjo odgovornosti.
               Da sodišča sicer niso delala vedno tako kot bi morala v preteklosti, da pa se je to v
               zadnjem času spremenilo, izboljšalo in da so sodišča v zadnjem času učinkovitejša in
               da delujejo s pospešenim tempom. Da so sodbe dokaj kvalitetne, ugotovljeno je na
               podlagi reševanja pritožb na izrečene sodbe in, da je tudi na področju stečajnih
               postopkov viden napredek. Vse to izhaja tudi iz poročanja predstavnikov sodstva na
               današnji seji.</p>
               <p>Seveda, si želimo tudi v stranki DeSUS, da bi sodstvo v naši državi delovalo enako
               hitro in učinkovito kot v drugih državah Evropske unije. In upam, da se bo to tudi v
               kratkem zgodilo. Slišali pa smo danes spodbudne podatke sodstva na današnji seji, to
               je gospod Balažic povedal, mislim da sem pravilno imenovala, da insolventne postopke
               v naši državi ne izvajamo tako zelo slabo kot se jih želi prikazati. Ponavljam
               njegove besede, med stopetinosemdesetimi državami smo na dvainštiridesetem mestu in
               celo za nekaj mest pred Švico, ki je na petinštiridesetem mestu. Seveda pa si vsi
               želimo, da bomo še boljši. Prizadevanja, ki jih vsi vpleteni, tukaj mislim sodišča
               ministrstvo in stečajne upravitelje vlagajo v stečajne postopke, kažejo na to, da se
               bodo stečajni postopki še izboljšali in skrajšali.</p>
               <p>Opozoriti želim še na to, da je sodna veja oblasti samostojna veja, torej da nosi ta
               veja oblasti tudi vso odgovornost za učinkovito delo pravosodja in to pričakujemo od
               te veje oblasti in mislim, da se tega tudi zaveda in da tako tudi deluje.</p>
               <p>Torej, v Poslanski skupini DeSUS predlaganih sklepov in amandmajev ne bomo podprli.
               Sama pa menim tudi, da je današnja seja Državnega zbora nepotrebna pa bi tudi sama se
               sklicevala na stališča naše komisije za zakonodajo in pa stališč Vlade, ki nam je
               poslala tudi svoje poglede na to zadevo. Hvala lepa.</p>
            </sp>
            <sp xml:id="SDT6-OZP-nujna-30-2013-10-01.sp41">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Opec.</p>
            </sp>
            <sp xml:id="SDT6-OZP-nujna-30-2013-10-01.sp42">

               <speaker>JASMINA OPEC (PS SLS):</speaker>

               <p>Hvala lepa za besedo in lep pozdrav vsem skupaj. V Slovenski ljudski stranki boo
               amandmaje in sklepe predlagateljev podprli. Pa ne zato, ker bi si želeli, da je
               sodstvo podaljšana roka politike kot je bilo danes rečeno ampak zato, ker stanje ni
               dobro in ker je naša odgovornost, da to seveda v okviru ustavnih in zakonskih
               možnosti, ki jih imamo, spremenimo. No, kot je bilo slišanih v zadnjih letih,
               nekateri smo jih tudi videli in doživeli od zelo blizu, ko stečajni upravitelji
               denimo prodajajo premoženje podjetja po sramotno nizkih cenah, ko stečajni
               upravitelji ne vedo, kje se premoženje nahaja, kupniki ne smejo biti navzoči pri
               odpiranju ponudb ali ko nekdanji lastniki s tistim premoženjem prosto razpolagajo in
               se z njim okoristijo. </p>
               <p>Stečajni postopki so zagotovo rak rana našega gospodarstva in pravosodja. Povečini
               namenjeni visokim nagradam in okoriščanju posameznikov. Najkrajše pa običajno pri tem
               vedno potegnejo upniki, delavci, podizvajalci, ki običajno dobijo zgolj neke
               drobtinice, ki padejo iz tiste mize ali pa niti tega ne.</p>
               <p>Nedopustno je tudi, da tako imenovani propadli podjetniki znajo izrabiti številne
               zakonske luknje skozi katere 
               prekanalizirajo ta finančna sredstva izven podjetja. Bogatejši so kot kdajkoli prej,
               prosti vseh svojih obveznosti. Kot je bilo že danes rečen, res, za delovanje pravne
               države smo odgovorne vse tri veje oblasti: zakonodajna, izvršilna in sodna. In naša
               naloga je, da imamo 100 in 1000 sej na to temo in da poskušamo spremeniti to stanje,
               ki ni dobro. Res ne moremo prisiliti stečajnih upraviteljev in stečajnih sodnikov, da
               bolje opravljajo svoje delo, lahko pa sprejemamo zakonodajo, ki bo naredilo stečajne
               postopke bolj transparentne, bolj poštene in bolj v korist upnikov. In to je naša
               naloga in če so priporočila del te naše naloge, potem zagotovo v Slovenski ljudski
               stranki bomo podprli. Hvala lepa.</p>
            </sp>
            <sp xml:id="SDT6-OZP-nujna-30-2013-10-01.sp43">

               <speaker>PREDSEDNIK MAG. BRANKO GRIMS:</speaker>

               <p>Hvala. Če drugih razpravljavcev ni, naj za konec samo opozorim na današnji datuma.
               Danes je 1. oktober. 29. maja 2013 pa je bilo na spletnih straneh Evropske komisije
               objavljeno naslednje opozorilo, ki se nanaša točno na stvari, o katerih govorim
               danes.</p>
               <p>V Sloveniji naj se nadgradi dosedanje prizadevanje za zmanjšanje trajanja sodnih
               postopkov na prvi stopnji v civilnih in gospodarskih sodnih zadevah ter števila
               primerov, ki čakajo na obravnavo, zlasti v zadevah, ki se nanašajo na izvrševanje. In
               potem naprej, do septembra 2013 naj se sprejme potreben pravni okvir za izvensodno
               prestrukturiranje in pri tem zagotovi, da je skladen z obstoječimi določbami
               insolventnosti ter zagotavlja spodbude tako za upnike kot za delničarje, da se bodo
               odločali za sprejemanje izvensodnih dogovorov o prestrukturiranju. Izboljša naj se,
               torej v istem roku izvrševanje postopkov, zaradi insolventnosti v gospodarskih
               družbah in sodne poravnave, vključno s hitrim reševanjem sodnih zadev, v zvezi s
               stečajnimi postopki, ki čakajo na obravnavo, da bo vrednost izterjanih sredstev čim
               večja in da se bo spodbudilo pravočasno in učinkovito reševanje slabih posojil,
               toliko v odgovor tistim, ki pravite, da nekateri želijo pač prikazovati, da te stvari
               ne delujejo ustrezno in zdaj na koncu smo slišali že skoraj izjave, ki bi šle v
               smeri, da je pravzaprav v našem pravosodju vse super, daleč od tega. Gre za to, da
               nas Evropa opozarja, da je neustrezno stanje v pravosodju ena od ključnih cokel
               gospodarskega razvoja za Slovenijo in je tudi v svojih priporočilih takrat Evropska
               komisija in pa Svet Evrope dal nek rok, ta rok je bil september 2013. Ta rok je
               potekel včeraj, storjenega ni bilo nič. Toliko okoli tega, zakaj je danes seja in
               zakaj je ta seja nujno potrebno in zaradi česar je potrebno seveda še kako
               izglasovati tudi priporočila, ki s danes pred nami. To naj bo spodbuda za to, da se
               vendarle pristopi k reformam, glede na vse, kar je bilo povedano, sem prepričan, da
               jih ministrstvo ima, da so pripravljene. Prepričan sem pa tudi, da povsem, kar se je
               slišalo in kar smo lahko prebrali in sledili in tudi v današnjih razpravah lahko
               ugotavljamo samo eno, da je v Evropi opozorilo, da je potrebno stvari v slovenskem
               pravosodju spremeniti, da ga je narediti potrebno evropsko primerljivo in da so pri
               nas veliki odpori, da bi se to storilo in da je pač tudi minister verjetno v določeni
               meri talec tega in zaradi tega bi ta seja morala, če kaj, izzveneti kot spodbuda
               ministru, da naj bo pri korakih spreminjanja razmer v slovenskem pravosodju v smeri
               evropskosti, čim bolj pogumen in tudi čim bolj hiter. Toliko z moje strani. Ostalo
               pa, če želite še gospa Poropat? Želi še kdo potem?</p>
            </sp>
            <sp xml:id="SDT6-OZP-nujna-30-2013-10-01.sp44">

               <speaker>MARJANA KOTNIK POROPAT (PS DeSUS):</speaker>

               <p>Hvala za besedo. Jaz bi želela opozoriti na to, da so ta priporočila bila zapisana in
               posredovana 19. maja 2013 in da smo pač od tega trenutka do danes nekaj naredili,
               nismo seveda vsega in mislim, da se vsi trudimo, tudi pravosodje in ministrstvo, ne
               bi rada bila zdaj tukaj nek zagovornik ministrstva, ampak mislim, da je treba
               upoštevati, da je potrebno za neke spremembe nekaj časa. Hvala.</p>
            </sp>
            <sp xml:id="SDT6-OZP-nujna-30-2013-10-01.sp45">

               <speaker>PREDSEDNIK MAG. BRANKO GRIMS:</speaker>

               <p>Z vsem spoštovanjem gospa Poropat. Naredili nismo kot Slovenija, kot država popolnoma
               nič. Toliko, da vas lahko popravim, kar se tega tiče.  Imeli smo dve seji, na našo zahtevo, ker ste eni
               govorili kako so nepotrebne, nekateri smo opozarjali na to, da je to potrebno
               urediti, da to od nas pričakuje Evropa in vsi argumenti so za to, o tem se strinja
               pri nas tudi ekonomska stroka, da so ta opozorila upravičena.</p>
               <p>Toliko, če razprave ni več potem prehajamo na odločanje. Odločati moramo o amandmajih
               in pa potem o posameznih predlogih dela priporočila skupaj. In sicer, predlagam, da
               skladno s tretjo alinejo 128. člena Poslovnika glasujemo o vseh delih predloga
               priporočila skupaj po tem, ko glasujemo seveda predhodno o ustreznih amandmajih. Kdo
               temu oporeka? Kdo temu oporeka? Če ne prehajamo na odločanje in sicer gremo kar po
               vrsti tako kot so bili vloženi amandmaji.</p>
               <p>Najprej amandma k prvi točki, predlog je, da se spremeni tako, da se glasi: "državni
               zbor se je seznanil s primeri prijateljskih navezav stečajnih upraviteljev in
               sodnikov in ugotavlja nepravilnosti pri dodeljevanju in imenovanju upraviteljev pri
               vodenju postopkov po Zakonu o finančnem poslovanju pri postopkih zaradi
               insolventnosti in prisilnem prenehanju in ponavljajoč pojav neutemeljenega
               zavlačevanja v navedenih postopkih ter spornost pri odmerjanju nagrad upraviteljev."
               Vsaj o zadnjem se zagotovo vsi strinjamo, glede na razpravo.</p>
               <p>Želi kdo obrazložiti svoj glas? Če ne, potem glasujemo.</p>
               <p>Glasovanje teče o prvem amandmaju, kdo je za? <stage>(7 članov.)</stage> Je kdo proti? <stage>(8
               članov.)</stage></p>
               <p>Amandma ni bil sprejet.</p>
               <p>Prehajamo torej k glasovanju o amandmaju k drugi točki, ki se glasi: "druga točka se
               spremeni tako, da se glasi Državni zbor ugotavlja, da so postopki nadzora nad
               upravitelji in sodniki v postopkih po Zakonu o finančnem poslovanju, postopki zaradi
               insolventnosti in prisilnem prenehanju ter po Zakonu o sodniški službi pomanjkljivo
               urejeni in ne omogočajo preglednosti postopkov."</p>
               <p>Želi kdo obrazložiti svoj glas? Potem glasujemo.</p>
               <p>Kdo je za? <stage>(7 članov.)</stage> Je kdo proti? <stage>(8 članov.)</stage></p>
               <p>Amandma ni bil sprejet.</p>
               <p>Prehajamo na amandma k tretji točki, ki se glasi: "Tretja točka se spremeni tako, da
               se glasi: Državni zbor priporoča Vladi Republike Slovenije, da prouči utemeljenost
               ustanovitve in delovanja zbornice upraviteljev Slovenije, ter ureditev odgovornosti
               upraviteljev, nadzora nad njimi in ureditev odgovornosti sodnikov, ki vodijo postopke
               po Zakonu o finančnem poslovanju, postopki zaradi insolventnosti in prisilnem
               prenehanju ter nadzoru nad njimi po Zakonu o sodniški službi in pripravi zakonske
               spremembe, ki bodo prispevale k doslednemu nadzoru nad potekom postopkom ter nad
               delom stečajnih upraviteljev in tudi sodnikov v navedenih postopkih."</p>
               <p>Želi kdo obrazložiti svoj glas? Gospod Gorenak, prosim.</p>
            </sp>
            <sp xml:id="SDT6-OZP-nujna-30-2013-10-01.sp46">

               <speaker>DR. VINKO GORENAK (PS SDS):</speaker>

               <p>Hvala lepa. Vidim, da gre kar avtomatsko tako kot nekakšno cepljenje gripe pri
               zdravnikih.</p>
               <p>Vse kar predlaga opozicija je seveda koalicija proti. Tokrat naj zaradi javnosti pa
               naj potem javnost rezultate vidi, glasujemo torej o čem? Glasujemo o tem, da preidejo
               nekateri mehanizmi nadzora, vključujoč z disciplinskimi ukrepi zoper stečajne
               upravitelje iz zbornice stečajnih upraviteljev na ministrstvo. Takšno zakonsko
               rešitev smo že poznali in je povsem logična. Logična je zato, ker vrana vrani ne
               izkljuje oči in stečajni upravitelji sami sebe nikoli ne razglasijo za krive ampak
               mora, te stvari torej priporočamo vladi, da ministrstvo, tako kot je to že bilo. In
               sam bom to podprl. Hvala.</p>
            </sp>
            <sp xml:id="SDT6-OZP-nujna-30-2013-10-01.sp47">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi še kdo obrazložiti svoj glas? Če ne, glasujemo.</p>
               <p>Kdo je za? <stage>(7 članov.)</stage> Je kdo proti? <stage>(8 članov.)</stage></p>
               <p>Amandma ni bil sprejet.</p>
               <p>Preostane nam še glasovanje o amandmaju k četrti točki, ki se glasi, da se črta
               besedilo "da bo urejena". Tako bi potem četrti sklep se v celoti glasil: "Državni
               zbor priporoča Vladi Republike Slovenije da pripravi ustrezne spremembe zakonodaje s
               področja stečajnih postopkov, da bo hitrost postopkov po Zakonu o finančnem  poslovanju v postopkih
               zaradi insolventnosti in prisilnem prenehanju vsaj na povprečju držav članic Evropske
               unije. Želi kdo obrazložiti svoj glas? Prosi, gospod Lisec.</p>
            </sp>
            <sp xml:id="SDT6-OZP-nujna-30-2013-10-01.sp48">

               <speaker>TOMAŽ LISEC (PS SDS):</speaker>

               <p>Hvala. Zdi se mi zelo pomemben amandma oziroma tudi priporočilo. Mislim, da je
               minister sam že v svojem uvodu priznal, da pripravlja neke ustrezne spremembe
               zakonodaje, torej bi se ta napotek, ki je, lahko bi rekli redakcijski, predvsem ta
               stavek, da bo urejena tako, da bo hitrost postopka po zakonu o finančnem poslovanju o
               postopkih zaradi insolventnosti in prisilnem prenehanju vsaj na povprečju držav
               članic Evropske unije. Tisti, ki boste glasovali proti, pomeni da verjamete, da je
               vse tipi top in ne pričakujete od ministrstva, da se karkoli zgodi. Torej verjamem,
               da tudi ne boste podprli ministra s tem, ko bo, tako kot je rekel, predlagal
               posamezne zakonske spremembe in jih predložil Državnemu zboru. Torej predlaga podporo
               temu amandmaju in temu priporočilu. Hvala.</p>
            </sp>
            <sp xml:id="SDT6-OZP-nujna-30-2013-10-01.sp49">

               <speaker>PREDSEDNIK MAG. BRANKO GRIMS:</speaker>

               <p>Hvala. Obrazložil ti tukaj glas še sam. Ta sklep pomeni dobesedno, da podpiramo kot
               državni zbor predlog in prizadevanja ministrstva, da naj sledi priporočilom Evropske
               unije. Glasovanje proti pa bo seveda pomenil, da želimo, da se od Evropske unije na
               tem področju oddaljimo oziroma, da se ji ne približamo. Tako, da bo to glasovanje pa
               zelo zanimivo s tega vidika. Sam bom seveda glasoval za.</p>
               <p>Gospod Kavtičnik, želite prosim obrazložiti glas.</p>
            </sp>
            <sp xml:id="SDT6-OZP-nujna-30-2013-10-01.sp50">

               <speaker>JOŽEF KAVTIČNIK (PS PS):</speaker>

               <p>Spoštovani! To je zdaj eno samo zavajanje. Določene stvari smo že danes slišali, da
               so že v zakonu napisane. Določene stvari se pripravljajo. Mi smo za sistemsko
               reševanje ne na horuk, zato tega ne bom podprl.</p>
            </sp>
            <sp xml:id="SDT6-OZP-nujna-30-2013-10-01.sp51">

               <speaker>PREDSEDNIK MAG. BRANKO GRIMS:</speaker>

               <p>Dobro. Se opravičujem zaradi malo smeha.</p>
               <p>Prehajamo na glasovanje. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(8 članov.)</stage></p>
               <p>Ugotavljam, da ta amandma ni sprejet.</p>
               <p>Sedaj nam preostane še glasovanje o vseh točkah predloga priporočila, torej taki kot
               so, o besedilu skupaj. Želi kdo obrazložiti glas? Če ne... Ja, gospa Poropat.
               Prosim.</p>
            </sp>
            <sp xml:id="SDT6-OZP-nujna-30-2013-10-01.sp52">

               <speaker>MARJANA KOTNIK POROPAT (PS DeSUS):</speaker>

               <p>Hvala. Tudi jaz bi želela povedati na tem odboru, da bom glasovala proti, iz razloga,
               ker smo danes slišali, da ministrstvo pripravlja spremembo zakona in zadeva bo rešena
               celovito, zato takih parcialnih predlogov ne podpiram in bom glasovala seveda proti.
               Hvala lepa.</p>
            </sp>
            <sp xml:id="SDT6-OZP-nujna-30-2013-10-01.sp53">

               <speaker>PREDSEDNIK MAG. BRANKO GRIMS:</speaker>

               <p>Glasujemo.</p>
               <p>Kdo je za? <stage>(... članov.)</stage> Kdo je proti? <stage>(... članov.)</stage></p>
               <p>Ugotavljam, da sklep ni sprejet.</p>
               <p>Ker je bila dana zahteva za splošno obravnavo, ugotavljam, da je obravnava predloga
               priporočila v zvezi s problematiko nadzora in ugotavljanje odgovornosti po zakonu o
               finančnem poslovanju, zaradi insolventnosti in prisilnem prenehanju na matičnem
               delovnem telesu končana. S tem zaključujem drugo obravnavo predloga priporočil na
               matičnem delovnem telesu. Odbor bo pripravil poročilo v katero bo to ugotovitev
               vključil in ga posredoval predsedniku Državnega zbora. Če ni glede poročevalca drugih
               pripomb, bo to predsednik odbora.</p>
               <p>S tem zaključujem to točko dnevnega reda in današnjo sejo odbora in moram priznati,
               da se glede na zadnje dogajanje veselim današnje seje.</p>
               <p>Srečno! <stage type="time">Seja je bila končana 1. oktobra 2013 ob 11.46.</stage>
               </p>
            </sp>
         </div>
      </body>
   </text>
</TEI>