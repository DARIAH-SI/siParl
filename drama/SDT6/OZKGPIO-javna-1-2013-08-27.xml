<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZKGPIO-javna-1-2013-08-27">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo, prehrano in okolje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">21F9CF291D5B5AB5C1257D1F005A78B5</idno>
               <idno type="custom" subtype="day">D38213F3F463C23EC1257BD60036E037</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=D38213F3F463C23EC1257BD60036E037</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZKGPIO-javna-1-2013-08-27.OZKGPIO" n="1">
               <name>javna predstavitev mnenj</name>
               <date when="2013-08-27"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZKGPIO-javna-1-2013-08-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZKGPIO-javna-1-2013-08-27.OZKGPIO">
                        <orgName key="OZKGPIO">Odbor za kmetijstvo, gozdarstvo, prehrano in okolje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR</stage>
            <stage type="title">ODBOR ZA KMETIJSTVO, GOZDARSTVO, PREHRANO IN OKOLJE</stage>
            <stage type="title">Javna predstavitev mnenj "Kako najustrezneje zagotoviti in zavarovati pravico do (pitne) vode"</stage>
            <stage type="date">(27. avgust 2013)</stage>
            <stage type="chairman">Sejo je vodil Jakob Presečnik, predsednik odbora.</stage>
            <stage type="time">Seja se je pričela ob 11.12. </stage>


            <sp xml:id="SDT6-OZKGPIO-javna-1-2013-08-27.sp1">

               <speaker>PREDSEDNIK JAKOB PRESEČNIK:</speaker>

               <p>Spoštovani gospe in gospodje. Dovolite, da izkoristimo današnji sejemski dan v Gornji
               Radgoni in pričnemo z našo javno predstavitvijo mnenj, torej Odbora za kmetijstvo,
               gozdarstvo, prehrano in okolje Državnega zbora in sicer na temo "Kako najustrezneje
               zagotoviti in zavarovati pravico do (pitne) vode".</p>
               <p>Spoštovani. Lepo pozdravljam seveda vse vabljene in ostale udeležence današnje javne
               predstavitve. Še posebej velja lep pozdrav predsedniku Državnega sveta, gospodu Mitju
               Brvarju in ministru za kmetijstvo in okolje mag. Dejanu Židanu. Seveda tudi lep
               pozdrav vsem ostalim udeležencem in tudi predstavnikom sredstev javnega
               obveščanja.</p>
               <p>Preden pričnemo s predstavitvijo bi dal najprej besedo direktorju pomurskega sejma,
               gospodu Janezu Erjavcu, ki se mu tudi zahvaljujem, da gosti današnji dogodek.
               Izvolite besedo, gospod direktor.</p>
            </sp>
            <sp xml:id="SDT6-OZKGPIO-javna-1-2013-08-27.sp2">

               <speaker>JANEZ ERJAVEC:</speaker>

               <p>Hvala za besedo. Spoštovani predsednik Odbora za kmetijstvo in okolje, gospod Jakob
               Presečnik, spoštovani predsednik Državnega sveta, gospod Mitja Brvar, spoštovani
               minister za kmetijstvo in okolje, gospod mag. Dejan Židan, spoštovane poslanke
               Državnega zbora, poslanci Državnega zbora, dame in gospodje. Zelo sem počaščen in
               vesel, da vas lahko v imenu pomurskega sejma in seveda v svojem imenu pozdravim na že
               tradicionalnem srečanju Državnega zbora, tukaj v Gornji Radgoni. Vesel sem, da je
               pravzaprav postalo to že tradicionalno srečanje in da tudi Državni zbor vedno najde
               primerno in aktualno temo tega srečanja. In seveda mi smo letos sicer sejem imenovali
               s sloganom Tradicionalno svež, zato imamo tudi mogoče vreme letos malo bolj sveže kot
               druga leta. Sicer pa je letošnji sejem v znamenju svetovnega leta voda ali ravnanja z
               vodami in pa tudi svetovnega leta kvinoje kot najstarejše žitarice, ki so jo gojili
               in ki že pred več kot 3 tisoč leti. Sicer pa je poleg tega na sejmu, ki mu pravimo
               Tradicionalno svež, poleg tradicionalnih vsebin veliko svežih vsebin. Namreč kar 1730
               razstavljavcev prihaja iz 29-ih držav in razstavljajo svoje izdelke in storitve na 68
               tisoč kvadratnih metrov razstavnih površin. Ob tem pa v času sejma poteka kar 150
               različnih strokovnih poslovnih in družabnih dogodkov. Vse to pravzaprav uvršča ali pa
               daje ta sejem kot največja sejemska strokovna in družabna prireditev v zgodovini
               sejmov <stage type="mag"/>(nadaljevanje) v Gornji Radgoni.
               Seveda pa mi kot organizatorji smo seveda veseli, da je v vseh teh vsebinah veliko
               optimizma in mi kot organizatorji moramo tudi ta optimizem prenašati tako med
               razstavljavce, kot tudi med obiskovalce. Namreč, ničesar bolj kot optimizem
               potrebujemo v tem času. Ampak, če hočemo biti optimisti, moramo prav gotovo zato trdo
               delati in spoštovati vse tisto in negovati vse tisto, čemur pravimo, da je naše
               bogastvo. In, če je kaj naše bogastvo, potem so to vode. In jaz sem vesel, da se
               boste danes ukvarjali z vodami in v tem smislu tudi želim lep in uspešen dan.</p>
               <p>In še enkrat dobrodošli na Agri 2013. Hvala. ... / Aplavz./...</p>
            </sp>
            <sp xml:id="SDT6-OZKGPIO-javna-1-2013-08-27.sp3">

               <speaker>PREDSEDNIK JAKOB PRESEČNIK:</speaker>

               <p>Hvala lepa gospodu Janezu Erjavcu, direktorju sejma. Torej zahvaljujem se mu in za
               pozdravni nagovor in seveda zato, da imamo priložnost opraviti to našo predstavitev,
               javno predstavitev mnenj v vaših prostorih.</p>
               <p>Preden pričnemo naprej z našim delom, dajem besedo za kratek nagovor tudi predsedniku
               Državnega sveta, gospodu Mitju Brvarju. Izvolite, prosim.</p>
            </sp>
            <sp xml:id="SDT6-OZKGPIO-javna-1-2013-08-27.sp4">

               <speaker>MITJA BRVAR:</speaker>

               <p>Spoštovani. Hvala lepa za besedo. Hvala lepa tudi predsedniku gospodu Presečniku, da
               se je Odbor Državnega zbora odločil, da bo to temo obravnaval. Lep pozdrav seveda
               tudi vsem članom odbora, lep pozdrav gospodu Erjavcu, direktorju, gospodu ministru,
               gospodu Židanu, vsem poslancem, vsem državnim svetnikom, vsem gostom, ki so danes
               prišli in seveda tudi vsem medijem, ki spremljajo to zanimivo in interesantno temo za
               vse nas. V bistvu pobuda, da je prišlo do te razprave je seveda nastala v Državnem
               svetu in vesel sem, da je odbor Državnega zbora razpravljal o tej pobudi, da so se
               kresala različna mnenja in da seveda je uvrstil to debato tudi na današnji sejem Agra
               v Radgoni. Vesel sem tudi to, da je nekako ta tema postala tema zanimiva tudi v
               Sloveniji. Kajti tema, ki je za nas za vse skupaj zanimiva, to se pravi o vodi je
               obravnavala tudi Evropski parlament, so jo obravnavale druge države in poznamo kar
               nekaj, bi rekel izkušenj, dobrih in slabih, kot je v Grčiji, Bolgariji, ko so prišli
               do težkih problemov, ker se v tej debati niso resno pogovarjali in seveda ob tem
               primeru bi se rad zahvalil Odboru Državnega zbora, ki je to stvar resno vzel, tudi
               pobudo gospoda Goluboviča, ki je to stvar predlagal, da bi o tej stvari razpravljali
               in pa seveda tudi našemu mag. Stevu Ščavničar, državnemu svetniku, ki bo v imenu
               Državnega sveta tudi spregovoril kakšno besedo o tem, kako smo si mi to v Državnem
               svetu zamislili in kako predlagamo oziroma, da bo ta razprava potekala dobro. Hvala
               lepa. Želim vam plodovito razpravo in pa vse dobro tudi naprej. ... / Aplavz./...</p>
            </sp>
            <sp xml:id="SDT6-OZKGPIO-javna-1-2013-08-27.sp5">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Minister za kmetijstvo in okolje mag. Dejan Židan bo seveda, pričakujemo
               to, spregovoril ob koncu, z vsaj povzetkom tega, kar bo ministrstvo menilo, da je
               pomembno ob koncu tudi reči, vendar glede na to, da ima tudi druge obveznosti in
               verjetno ves čas ne bo z nami, ga prosim sedaj za pozdravni nagovor oziroma
               razmišljanje ministrstva o tej temi. Prosim, izvolite.</p>
            </sp>
            <sp xml:id="SDT6-OZKGPIO-javna-1-2013-08-27.sp6">

               <speaker>MAG. DEJAN ŽIDAN:</speaker>

               <p>Hvala gospod predsednik. Spoštovane gospe, spoštovani gospodje. Lep pozdrav tudi, ne
               samo v mojem imenu, ampak tudi v imenu Ministrstva za kmetijstvo in okolje. Fajn je
               videti svoje sodelavce,<stage type="mag"/>(Nadaljevanje) s
               katerimi smo bili skupaj v nekaterih skupnih klopeh pred nekaj meseci tukaj. Pozdrav
               torej posebej tudi vam, seveda gospodu predsedniku, direktorju in vsem ostalim, ki
               vas oskrba z vodo zanima. Povedal bom nekaj svojih mnenj, pa tudi nekaj operativnih
               stvari, ki se sedaj dogajajo.</p>
               <p>Vsi tu prisotni veste, da imam relativno trdo mnenje do tega, kaj je voda kot javna
               dobrina. Sam vode kot javno dobrino ne razumem, da je javna dobrina samo na viru,
               ampak zame je voda javna dobrina, ko jo opazujem natočeno v kozarec. Torej, voda kot
               javna dobrina v trenutku, ko je nam kot uporabnikom, občankam in občanom, dosegljiva.
               To je pomembno zlasti zato, ker mi je osebno poznano mnogo primerov slabih praks v
               tujini, ki so se zgodile, ko se je upravljanje, ne samo vir, upravljanje z vodo,
               torej vsa ta transportna pot in vse ostale operacije, ki so potrebne, da pride voda
               do uporabnika, predalo kot javna služba v roke koncesionarjem. Znane izkušnje so iz
               držav, ki imajo daljšo tradicijo uradništva, ki imajo zaradi te tradicije, pa mogoče
               tudi velikosti še bolj profesionalno uradništvo kot mi, da enostavno ne morejo
               parirati privatnemu interesu. Privatni interes, ki vstopi v koncesijska razmerja, je
               sicer legitimen interes, in to je ustvarjanje dobička. Težava pa je, da v bistvu
               javnost, v katere imenu deluje uradništvo, že zelo težko naredi profesionalne
               koncesijske pogodbe, so pa izrazito velike težave in izrazite možnosti koruptivnih
               ravnanj pri nadzoru teh pogodb. Zato se nekateri veliki sistemi tudi v glavnih
               evropskih mestih, ki so bili že privatizirani, torej, dane koncesije za upravljanje z
               vodo, ponovno vračajo v navadno javno službo, zato ker so bili izkupički drugačni,
               kot se je pričakovalo. Pitna voda ni bila cenejša za uporabnika. Na koncu se je
               ugotovilo samo to, da so sistemi slabše vzdrževani, pojavljati so se začele stvari,
               kot je povečan delež klora, ki marsikatero tehnološko napako lahko prikrije. Dogodilo
               se je tudi, da ko je kje izbruhnil požar, so ugotovili, da v hidrantih ni zadosti
               pritiska, ker če se v cevi ne vlaga, je enostavno kontra ukrep, da se zmanjšuje
               pritisk v ceveh. In v nekem srednjeročnem obdobju kljub vsem koncesijskim zavezam in
               nadzorom je pričela cena te dobrine naraščati. Zato je pravilno razmišljanje, ki ga
               osebno podpiram, da je voda javna dobrina tudi, kar se tiče upravljanja.</p>
               <p>Poznane so mi pobude, ki nastajajo v Sloveniji. Poznano mi je, zakaj se je ta
               razprava pričela tudi širše. Pričela se je takrat, ko je začela Evropa urejati sistem
               javno-zasebnega partnerstva na ravni Evrope. Namreč, javno-zasebno partnerstvo na
               ravni Evropske unije, ki ima neke prednosti, se je pa v praksi izkazalo, da je
               pogosto v korist samo zasebnemu delu tega partnerstva. In zato se je na ravni Evrope
               ta zakonodaja, ki omogoča lažji nadzor in bolj pregledno javno-zasebno partnerstvo,
               pričela spreminjati. Tisto, kar je pa vse, ki smo spremljali to spreminjanje in ga
               podpirali, javno-zasebno partnerstvo mora biti bolj regulirano in bolj nadzorovano,
               pa presenetilo, ko se je pojavilo poglavje o pitni vodi. Sicer je potem na pritisk
               evropske javnosti sedaj v končnih oblikah to poglavje, kakor se je v prvem koraku
               čudežno pojavilo, v zadnjem koraku tudi čudežno izpuhtelo v zrak. Vendar je bil to v
               bistvu bil znak, da obstajajo interesne skupine v Evropski uniji, pa še kje širše, ki
               vidijo v uporabi tega naravnega vira možnost za dobiček ali ekstra dobiček. Potem se
               vprašamo, kaj lahko naredimo, da vodo kot javno dobrino zaščitimo. Odgovora sta dva.
               Prvi odgovor je, vodo kot javno dobrino, tudi pitno vodo iz pipe, je treba zaščititi
               formalno, preko zakonodaje ali celo ne samo zakonov, lahko tudi preko ustave. Vendar
               se to da narediti, to podpiram in ministrstvo bo na tej poti maksimalno sodelovalo.
               Je pa to še vedno premalo. Namreč, vodo kot javno dobrino je možno zaščititi samo
               takrat, če se uspe javni vodovodni sistem zgraditi z javnim denarjem. To je pa
               izkušnja, ki sem jo dobil tudi kot kmetijsko-okoljski minister v pogovorih s tujimi
               ministri - investicije v vodovodni sistem, v sisteme oskrbe z vodo, so tako velike,
               da enostavno, če ne uspemo kot država zagotoviti evropskih in slovenskih kohezijskih
               sredstev za vlaganja, ki jih vršijo občine ali skupine občin, občine iz lastnega
               denarja tega ne morejo graditi, zaradi velikosti vložka. Zato je bila <stage type="mag"/>(Nadaljevanje) pravilna odločitev mojih
               predhodnikov, tudi predhodnika v drugi vrsti, gospoda Bogoviča, da se določi, kaj so
               prioritete, in se začnejo v letu 2011 končno prioritete pospeševati. Zdaj smo tako
               daleč, da je podpisanih pogodb od 640 milijonov evrov približno dve tretjini, čeprav
               je pripravljenih, "ready to go" projektov, verjetno plus 400 milijonov. Ostale
               pogodbe o sofinanciranju, ki jih občine že imajo, tudi odločbe Ministrstva za
               gospodarstvo, o dodelitvi sredstev, tudi dodatnih sredstev preko "over commitmenta",
               te pogodbe se bodo sedaj podpisovale v naslednjih tednih - čim prej jih je treba
               podpisati, da lahko investicije potekajo - in pomemben delež znotraj tega so sistemi
               za pitno vodo. Treba je povedati, da sicer še vedno nismo povsem na varni strani. V
               tem trenutku, če pogledamo nekako iz Ljubljane celotno Slovenijo, vidimo, da je
               zlasti treba veliko narediti na dveh projektih. Prvi projekt je Suha krajina. Suha
               krajina ni zelo velik projekt, to je nekaj čez 20 milijonov, vendar je to projekt,
               kjer bodo papirji, da se gre sploh naprej, pripravljeni šele septembra. Osebno sem se
               dobil z županom Žužemberka, ko sva pogledala zadeve in ugotovila, da je to projekt,
               ki ima absolutno prioriteto s 1.1.2014. V tem trenutku je še vedno odprt projekt
               zagotavljanje vode Obala-Kras. Tu je težava zaradi tega, ker se med sabo težko
               dogovorijo in tisto, kar je treba dogovoriti, te naloge enostavno država ne more
               opraviti. Je pa še nekaj drugih odprtih projektov. Tako verjamem, da boste razumeli,
               ko sedaj pripravljamo izhodišča, kateri so prioritetni projekti v obdobju 2014-2020 -
               verjamem, da bomo tudi tekom današnje razprave dobili podporo, da mora biti prva
               prioriteta pri okoljski koheziji oskrba s pitno vodo. So tudi še druge stvari odprte,
               kanalizacija, čistilne naprave, pa še marsikaj drugega, vendar v tem življenju, kjer
               smo, kjer delamo z omejenimi sredstvi, le moramo narediti prioritete. Ministrstvo v
               tem trenutku zagovarja stališče - želim si tudi današnje vaše podpore -, da je
               usmeritev, da ima absolutno podporo v koheziji za leta 2014-2020 oskrba s pitno vodo.
               Ta vaša podpora, če jo bomo danes dobili, nam bo mnogo pomenila.</p>
               <p>Spoštovane gospe, spoštovani gospodje, zaključek je torej precej enostaven:
               ministrstvo in minister kot pristojni minister, trenutni, podpiram bolj trdo
               zagotovilo v pravnem redu države Slovenije, da je voda javna dobrina, ko priteče iz
               pipe, hkrati se pa zavedam, da pa moramo vsebinsko narediti vse, da omogočimo
               občinam, da pridejo do denarja, da še manjkajoče sisteme zgradijo. Hvala.
               /Aplavz./</p>
            </sp>
            <sp xml:id="SDT6-OZKGPIO-javna-1-2013-08-27.sp7">

               <speaker>PREDSEDNIK JAKOB PRESEČNIK:</speaker>

               <p>Hvala lepa gospodu ministru. Hvala za uvodni nagovor z nekaterimi podatki.</p>
               <p>Zdaj mi dovolite, da preidemo na javno predstavitev mnenj o tem, kako v Sloveniji
               najustrezneje zagotoviti in zavarovati pravico do vode. Preden dam besedo vsem vam,
               ki boste to želeli, bi želel povedati svoje mnenje v zvezi s to problematiko.
               Dovolite mi tudi, da na kratko obrazložim razloge, zaradi katerih se je odbor
               odločil, da odpre širšo razpravo o pravici do vode kot temeljni človekovi
               pravici.</p>
               <p>Državni svet Republike Slovenije je maja meseca posredoval Državnemu zboru pobudo za
               dopolnitev Ustave Republike Slovenije, s katero bi v Sloveniji zagotovili univerzalen
               dostop do pitne vode in preprečili morebitno bodočo privatizacijo storitev oskrbe z
               vodo. Ta pobuda je bila posredovana najprej Ustavni komisiji Državnega zbora, ki pa
               pobude ni obravnavala, ker za to ni pristojna, saj ta komisija obravnava le tiste
               predloge za začetek postopka za spremembo ustave, ki jih v skladu s 168. členom
               ustave predloži 20 poslancev, vlada ali najmanj 30.000 volivcev. Ker Državni svet
               torej ne more biti pobudnik za spremembo ustave, je predsednik Državnega zbora to
               pobudo posredoval v obravnavo Odboru za kmetijstvo, gozdarstvo, prehrano in okolje
               kot tistemu odboru, v čigar pristojnosti sodi področje voda. Odbor je na svoji seji
               29. maja 2013 v okviru obravnave pobude Državnega sveta na predlog članov odbora,
               gospoda kolega Braneta Golubovića, sprejel sklep, da odbor opravi javno predstavitev
               mnenj o tem, kako najustrezneje zagotoviti <stage type="mag"/>(Nadaljevanje) in zavarovati pravico do pitne vode.</p>
               <p>Poleg navedenega bi vas želel seznaniti še z naslednjim. Prvič, januarja 2013 je bilo
               v zvezi s podeljevanjem koncesij v Evropskem parlamentu zastavljeno parlamentarno
               vprašanje, na katerega je odgovoril Olli Rehn, podpredsednik Evropske komisije in
               evropski komisar za ekonomsko in monetarne zadeve. V odgovoru je pojasnil, da pogodbe
               EU držav članic in držav z dogovorjenim programom ne zavezujejo k privatizaciji
               vodnega sektorja. Glede na splošne proračunske omejitve in potrebe po stabilizaciji
               ter zmanjšanju javnega dolga imajo nekatere države članice na voljo omejena javna
               sredstva za podporo srednjeročnim investicijskim projektom, usmerjenim v posodobitev
               vodnega sektorja. Proces posodobitve lahko poteka v režimu tako javne kot tudi
               zasebne oskrbe z vodo, bogate izkušnje EU pa nudijo številne različne modele.
               Stališče komisije v zvezi s tem je nevtralno. V tem smislu komisija meni, da sta
               ustanovitev regulatornega organa ter ustrezno okolje za delovanje trga ključna
               predpogoja za uspeh privatizacijskega procesa, obenem pa zagotavljata zaščito
               interesov potrošnikov, če bi se vlade odločile preiti na režim zasebnega lastništva.
               Komisija tudi poudarja, da njen predlog direktive glede podeljevanja koncesij nikakor
               ne vpliva na diskrecijsko pravico nacionalnih, regionalnih in lokalnih oblasti, da se
               odločijo za najprimernejše načine zagotavljanja storitev, vključno vodnih dejavnosti.
               Te lahko javni organi zagotavljajo neposredno sami ali pa jih zaupajo zunanjim
               ponudnikom. Vsekakor pa bo morala biti podelitev koncesije za vodne storitve tretjim
               skladna s predlaganimi pravili ter načeli transparentnosti, enakega obravnavanja in
               prepovedjo diskriminacije, kot določa pogodba o delovanju Evropske unije.</p>
               <p>Drugo, na kar vas želim tudi opozoriti, je, da smo iz Evropskega parlamenta pridobili
               tudi izjavo Michela Barnierja, evropskega komisarja za notranji trg in storitve, ki
               je 24. junija letošnjega leta sporočil, da bo predlagal izvzetje vodnega sektorja iz
               zakonodajnega predloga o koncesijah in da pričakuje, da ga bo Evropska komisija
               podprla. Prav tako smo obveščeni, da se bo prvo branje predloga o koncesijah pričelo
               na oktobrski seji Evropskega parlamenta. V zvezi s tem je v članku glasila Inženirske
               zbornice Slovenije dr. Branko Zadnik, pa tudi v Gradbenem vestniku, napisal
               naslednje, če mi dovolite, bom citiral: "V Sloveniji vodooskrba ter zbiranje in
               čiščenje odpadne vode delujejo v cenovno reguliranem prostoru. S prihodom zasebnega
               lastništva podjetij, ki bi namesto javnih gospodarskih služb zagotavljala javne
               dobrine in storitve, lahko pričakujemo zahteve za tržni način določanja cen."
               Komisija že pojasnjuje, da se tako racionalizira rabo vode, da se zmanjšujejo
               pritiski na okolje, kakovost vode se povečuje, javna infrastruktura pa obnavlja.
               Dejstvo je še, da izkušnje iz Nemčije in Velike Britanije kažejo nasprotno - s
               privatizacijo oskrbe prebivalstva s pitno vodo so se cene ponekod močno dvignile,
               sistemi za vodooskrbo niso izboljšani, zasebna podjetja oziroma družbe pa so si
               povečale dobičke.</p>
               <p>Torej, danes bi govorili o dveh sklopih vprašanj: prvič, o učinkih morebitne
               privatizacije oskrbe s pitno vodo, in drugič, o morebitnem zapisu pravice do pitne
               vode kot človekove pravice v ustavo. V okviru tega smo s sklicem javne predstavitve
               mnenj pripravili nekaj vprašanj, ki so bila z vabilom tudi posredovana, o katerih bi
               želeli danes slišati razmišljanja vseh vas udeležencev, in prosim, da se v razpravi
               teh vprašanj držite, da današnje teme ne bi preveč širili. Dovolite še nekaj drugih
               osnovnih podatkov oziroma osnovnih razmišljanj - zakonske podlage, slovenska
               zakonodaja, predvsem Zakon o varstvu okolja in Zakon o vodah, zakonodaja EU,
               najpomembnejša je Direktiva o vodah.</p>
               <p>Voda, kot je bilo že danes nekajkrat rečeno, je naravna dobrina. Na našem planetu je
               sladke vode le nekaj <stage type="mag"/>(Nadaljevanje)
               odstotkov, dostopne pa še precej manj. V zadnjih sto letih se je poraba pitne oziroma
               sladke vode povečala za šestkrat. Že danes je mnogo dežel na svetu, kjer je
               pomanjkanje vode, še posebej čiste, pitne, veliko. Naraščanje števila prebivalstva in
               grožnja podnebnih sprememb lahko ob dosedanjem načinu uporabe vode pripelje do velike
               svetovne krize z vodo. Poleg tega naraščajo emisije nevarnih snovi v vodi in s tem
               vplivajo na poslabšanje njene kakovosti ter primernosti razpoložljivih vodnih virov
               za uporabo. Slovenija je bogata z vodami, čeprav niso enakomerno prostorsko in
               časovno razporejene. Podobno kot v večini evropskih držav tudi v Sloveniji v skladu z
               okvirno Direktivo o vodah uvajamo celovito upravljanje z vodnimi viri. Prednostna
               naloga je odpravljanje škodljivih vplivov na vode, zagotavljanje vode primerne
               kakovosti za človeka in naravni ekosisteme ter ohranjanje biotske raznovrstnosti.
               Slovenija, kot rečeno, je bogata z viri, saj po količini vode kar štirikrat presega
               evropsko povprečje in se uvršča med prvih 20 držav na svetu, po podatkih Ministrstva
               za kmetijstvo in okolje. Padavine, ki pomenijo največji vir vode, tudi pitne, so v
               Sloveniji zanimiv pojav, saj so zaradi razgibanosti reliefa Slovenije zelo različne.
               Po zadnjih razpoložljivih podatkih iz leta 2011 se kar 97% vode iz javnega vodovoda v
               Sloveniji načrpa iz podzemnih virov. 87% vode je načrpane v povodju Donave, 13% pa v
               povodju Jadranskega morja. Le približno 3% vode iz javnega vodovoda se v Sloveniji
               načrpa iz površinskih voda, ta je načrpana pretežno v povodju Donave. Povprečna
               poraba vode iz javnih vodovodov v Sloveniji je okrog 7 kubičnih metrov na prebivalca
               mesečno, od tega polovica, torej 3,5 kubika, dobava gospodinjstvom. Velik problem
               predstavljajo izgube javnih vodovodov, kar je in bo tudi v prihodnje v luči čedalje
               pogostejših sušnih obdobij in pomanjkanja vode eden pomembnejših izzivov za stroko in
               politiko.</p>
               <p>Dovolite, da zdaj odprem javno predstavitev mnenj. Uvodoma dajem besedo gospodu
               Branetu Goluboviću kot predlagatelju sklica javne predstavitve mnenj na seji odbora.
               Izvolite.</p>
            </sp>
            <sp xml:id="SDT6-OZKGPIO-javna-1-2013-08-27.sp8">

               <speaker>BRANE GOLUBOVIĆ (PS PS):</speaker>

               <p>Spoštovani predsednik Državnega sveta, spoštovani minister, predsednik odbora,
               kolegice in kolegi, ostali gostje, prav lepo pozdravljeni!</p>
               <p>Kot je že predsednik odbora na začetku povedal, je Slovenija med prvimi 20 državami
               na svetu po količini vode na prebivalca. V Evropi smo celo tretja najbolj vodnata
               država, za Švico in Norveško. Lahko bi rekli, da je Slovenija po samooskrbi z vodo
               100%.</p>
               <p>Sistem javne vodooskrbe pri nas deluje relativno dobro, s tem se lahko strinjamo vsi.
               Zakonodaja in podzakonski akti pa preprečujejo privatizacijo vode, saj imajo vodno
               pravico za vodooskrbo izključno občine. V Sloveniji so javni vodovodni sistemi
               nastajali z javnim denarjem, in to je tisto, kar je tudi minister v svojem uvodu
               povedal, kar je zelo pomembno - da javna vodovodna infrastruktura nastaja z javnim
               denarjem, ker je potem lažje ohraniti v javni lasti oziroma držati vodo stran od
               tržnih interesov. Tudi upravljavci so bili kot monopolna podjetja, ker nobena
               vodovodna družba ne more in ne sme delovati po tržnih načelih. V Sloveniji, kot
               veste, imamo 32 koncesionarjev, torej, koncesije občine podeljujejo. Dejstvo pa je
               tudi, da je kakovost vode vedno boljša. Tudi zaradi vlaganj v infrastrukturo in
               bodočih vlaganj v infrastrukturo, vemo, predstavniki občin vsekakor, minister pa
               tudi, koliko vlog za vodno infrastrukturo je še na ministrstvu, ki čakajo na
               odobritev. Se pravi, Slovenija je na tem področju naredila velik korak naprej, kar se
               kaže tudi v kakovosti vode.</p>
               <p>Iz povedanega sledi, da je voda v Sloveniji javna dobrina in ne tržno blago, s tem se
               lahko <stage type="mag"/>(nadaljevanje) strinjamo vsi. Torej na
               prvi pogled se zdi, da je na področju vodooskrbe vse v najlepšem redu, a gre za
               varljiv občutek. Smo del Evrope, kjer se je boj za vodo začel, kljub majhnosti bomo
               soočeni s tem bojem tudi mi, že zaradi tega, ker smo vodnata država. Zato je naša
               dolžnost sprejeti ukrepe, ki bodo še v večji meri varovali vodne vire pred
               komercializacijo in pa tudi pred nami samimi. Smo v težkih časih, je kriza tukaj in
               mogoče bo pretežka beseda, nekatere vrednote, nekaterih politikov se spreminjajo. In
               tudi tisto, kar naj bi bilo včasih samoumevno, danes ni več samoumevno. Mogoče se
               komu zdijo moje besede premočne, a v svetu in tudi v Evropi poznamo primere, ki
               kažejo na to, da obstaja velik interes gospodarstva, ki mu pomaga del politike, da bi
               vodo čisto prepustili trgu. Le zakaj bi velike multinacionalke v južni Ameriki in
               Afriki kupovala velika zemljišča, ki so polna vode? Le zakaj Berlin in Pariz bije ta
               boj z multinacionalkami, da bi vodovodni sistemi prišli nazaj pod javno podjetje? In
               mimogrede Berlin je obdržal 50 % podjetja z vodooskrbo plus zlato delnico, a vseeno
               ugotovil, da se mu ni to dobro izšlo. In mimogrede, ljudje so bili tisti, ki so
               uspeli prepričati politiko, da se zdaj gre v ta postopek odkupa od zasebnih družb
               delež berlinskega vodovodnega sistema. Le zakaj Evropska unija od zadolženih držav v
               zameno za pomoč zahteva podeljevanje koncesij za upravljanje z vodo, z vodnimi viri
               oziroma kar privatizacijo vodnih sistemov? In pa mimogrede, le zakaj se Evropska
               unija že vrsto let, mislim do 2003, ko sem sam prvič zasledil prizadeva za
               liberalizacijo vodnih sistemov, tako ali drugače, hočemo ali si nočemo to priznati.
               Razlog je dokaj enostaven, voda je strateška, surovina pravijo je modro zlato, ki ga
               je malo in je zato zanimivo. Po podatkih OECD-ja bodo leta 2050, se pričakuje, da bo
               kar ta 50 % večje povpraševanje po vodi, kot je danes. Danes pa s trgovino z vodo
               ustvarjajo neverjetnih 400 milijard, si predstavljate kakšen trg bo to. Po nekaterih
               podatkih so dobički z vodo večji, kot jih imajo vsa farmacevtska podjetja na
               svetu.</p>
               <p>Cilj vsega skupaj je komercializacija vode tudi v Evropski uniji pod krinko
               transparentnosti in konkurenčnosti. To sta danes tudi dva glavna argumenta komisije,
               ko zagovarjajo, zakaj se je voda znašla v sporni direktivi o koncesijskih pogodbah.
               Sicer je pristojni komisar napovedal umik vode iz sporne direktive, ostaja grenak
               priokus, da namere Evropske komisije niso bile čiste. Dejstvo, ki pa je zame še bolj
               zastrašujoče pa je to, da Evropska komisija brez podpore držav članic te direktive v
               taki obliki vsekakor ne bi sama predlagala. Kar pomeni tudi velika pasivnost držav
               članic pri reševanju tega problema in hvala bogu, da je civilna družba to spregledala
               in se oprla, kar pomeni, da se je tudi politika na to odzvala, tudi v Sloveniji. Zato
               smo na Odboru za kmetijstvo Državnega zbora na predlog Poslanske skupine Pozitivne
               Slovenije sprejeli sklep, da se o tej temi odpre široka strokovna razprava tudi v
               povezavi z umestitvijo pravice do vode, do čiste pitne vode v Ustavo, kar je
               predlagal Državni svet.</p>
               <p>Poleg tega pa je danes potrebno odpreti razpravo tudi o tem ali je model upravljanja
               z vodnimi viri ustrezen. Mimogrede občinski sveti danes z navadno večino odločajo o
               tem, komu bodo podelili koncesijo. Jaz sam bi mogoče rekel, da bi mogla biti vsaj
               dvotretjinska večina vseh članic in članov občinskega sveta pri odločanju o tako
               pomembni temi, kot je vodooskrba, čeprav sam osebno zagovarjam, da je potrebno z vodo
               upravljati preko javnih neprofitnih podjetij, zaradi mene lahko tudi
               kooperativen.</p>
               <p>Za konec bi rad odprl samo še nekaj, dve temi, za kateri mislim, da bi ministrstvo v
               prihodnosti moralo na nek način povabiti javnost in odpreti razpravo. <stage type="mag"/>(nadaljevanje) Se pravi ali se z vodo tudi v
               praksi upravlja trajnostno. Kar pomeni, da skrbimo za celoten krog, ne zgolj samo za
               vodno vrtino, tako kot je minister rekel, za njega je javno dobro od vodne vrtine do
               kozarca. To je eno vprašanje. In ali imamo celotno sliko poti vode po svojem območju
               in nadzor nad tem, kaj se z njo dogaja oziroma kaj delamo s prostorom, ki je za vodo
               pomemben. Večino vode, 97 % mi črpamo iz podtalnice, pa ko občine urejajo prostor, ga
               ureja tudi s pogledom na to, kako lahko škodujemo vodi ali je mogoče kakšne vodne
               študije so na nek način breme občinam, ko se sprejemamo OPN-ji.</p>
               <p>Spoštovani, današnja razprava je še ena priložnost za premislek o našem, poleg lesa,
               edinem naravnem bogastvu, ki ga še zdaleč ne bi smeli jemati kot nekaj samoumevnega.
               Velike korporacije so pripravljene na izziv iz vode narediti tržno blago in
               ustvarjati dobiček. To sistematično tudi s pomočjo politike in medijev počnejo že vse
               od leta 1990. Pa smo pripravljeni mi, da se s tem učinkovito, da se temu učinkovito
               upremo, ter da pitna voda ostane skupno dobro vseh in ne tržno blago po celi Evropi.
               Jaz osebno verjamem, da že zaradi 1,5 milijona podpisov nam bo uspelo in Slovenija
               kot vodnata država bi morala biti načelu držav, ki bi to v EU institucijah zelo jasno
               povedale. Se pravi, Slovenija ima končno enkrat priložnost, da iz nekega sledilca
               evropskih politik preide v aktualnega oziroma ofenzivnega igralca, vsaj na področju
               voda in prevzame tisto štafetno palico, zahteva v Evropi, da je voda javna dobrina,
               ne tržno blago. Ker, če nam bo to v Evropi uspeli, bomo mi lažje spali, mi bomo lažje
               dosegli neke svoje cilje, poleg tega pa bo tudi svet dobil neko drugačno sliko
               Slovenije, sliko neke zelene oaze, o tem, kar radi govorimo in mogoče si bomo tudi z
               neko tako kampanjo, da je voda javna dobrina naredili neke turistične reklame, ki jo
               pa vsekakor potrebujemo. Jaz osebno in kolegice in kolegi bomo vsekakor zelo resno
               poslušali vašo razpravo, ker ideja o vpisu pravice do čiste pitne vode v Ustavo še
               tli in bo njena odločitev odvisna tudi od današnje razprave. Hvala lepa. ... /
               Aplavz./...</p>
            </sp>
            <sp xml:id="SDT6-OZKGPIO-javna-1-2013-08-27.sp9">

               <speaker>PREDSEDNIK JAKOB PRESEČNIK:</speaker>

               <p>Preden dam besedo vsem, ki besedo želite, mi dovolite nekaj tehničnih napotkov. Torej
               obstajajo oziroma delijo se, kolegica iz strokovne službe deli prijavnico, prosim, da
               se, če želite razpravljati tudi prijavite. Drugič vas prosim, da pride vsak
               razpravljavec za govornico, če pa tega mogoče ne želi, dobi pa tudi mikrofon in se
               lahko oglasi iz dvorane. O razpravi bo pripravljen magnetogramski zapis predstavitve,
               ki bo objavljen na spletnih straneh Državnega zbora. Torej zdaj pa prehajamo na
               razpravo in glede na to, da je bila kot ena od idej, kot prvotna ideja že danes
               večkrat omenjen zapis v Ustavo, ta pravica do vode, mi dovolite, da dam najprej
               besedo nekdanjemu ustavnemu sodniku dr. Lojzu Udetu. Prosim, izvolite.</p>
            </sp>
            <sp xml:id="SDT6-OZKGPIO-javna-1-2013-08-27.sp10">

               <speaker>DR. LOJZE UDE:</speaker>

               <p>Gospod predsednik, hvala lepa. Spoštovane gospe in gospodje. Jaz bom samo nekaj
               pravnih vidikov predstavil, ker je bila že doslej kot vidite razprava vsebinsko o tem
               opominu vode kot naravnega vira, že kar precej bogata. Hočem samo to reči, da je
               popolnoma očitno in to dokazuje položaj v nekaterih državah, da je voda pravzaprav
               tisti naravni vir, ki bo v prihodnosti mislim, da skorajda najpomembnejši. In da
               zaradi tega si moramo vzeti čas, da o tej problematiki poglobljeno razpravljamo in jo
               tudi pravno skušamo urediti kot je treba. <stage type="mag"/>(nadaljevanje) Namreč, jaz sam nisem tako prepričan, da je ustvarjanje
               profita s posredovanjem vode prebivalstvu legitimno. Sedaj je, ker je celo v pravnem
               redu urejeno tako, da so koncesije možne in tudi mi jih podeljujemo. Samo v
               prihodnosti se mi pa zdi, da ta legitimnost nikakor ni nesporna. Saj morebiti zveni
               futuristično, če bi se zrak dal zajeti bi se nekateri zavzemali za privatizacijo vseh
               naravnih dobrin, tudi tu skušali podeljevati koncesije. Kdor pa ni sposoben plačati
               naj pa pač umre, tako kot neoliberalci gledajo na del upokojencev, na najrevnejši
               sloj prebivalstva. No, to samo za začetek, da povem svoj osebni odnos. Seveda vem, da
               je do skrajnosti zaostren, vendar mislim, da morajo biti tudi takšna stališča. Ko smo
               pisali pred več kot 20-mi leti Ustavo, osnutek Ustave, sam sem bil v tisti ožji
               skupini, pravzaprav smo govorili o naravnih bogastvih, ne pa še toliko o vodi in
               sploh ne spomnim se, da bi imeli v tej ustavni razpravi veliko diskusij o
               posredovanju pitne vode prebivalstvu. Zato je v 70. členu samo splošna določba, da
               zakon določa pogoje pod katerimi se smejo izkoriščati naravna bogastva, sem sodi
               potem tudi voda, in da zakon lahko določi, da smejo naravna bogastva izkoriščati tudi
               tuje osebe ter ob enem določi pogoje za takšno izkoriščanje. Naša Ustava dopušča tako
               koncesije na tem področju kot celo koncesije tujcem. In če se sedaj zazremo v
               stališča v Evropski uniji in v predpise Evropske unije, ki se pripravljajo na
               področju privatizacije in na področju uveljavljanja konkurence pri vseh sedaj javnih
               službah tudi potem lahko zaključimo, da smo v kar precejšnji nevarnosti, da bomo
               podlegli pritiskom, če ne bomo že prej uspeli v Evropski uniji preko naših
               predstavnikov, predvsem pa s pomočjo drugih, ki enako razmišljajo, uveljavljati neka
               prava stališča. Moram reči, da v naše predstavnike malce dvomim, konec koncev imamo
               na tem področju komisarja kot da ga ni v tej diskusiji, konec koncev tudi naša vlada
               ta čas žal, ko hodi v Bruselj, prihaja od tam s stališči, ki so zelo blizu Evropski
               komisiji in vse tistim, ki razmišljajo, ne morem prikriti tega, da sem nasprotnik
               tega, na neoliberalističen način, to se pravi predvsem odloča kapital in profit in
               konkurenca so tiste kategorije, ki naj odločajo pri položaju posameznika pravnih in
               fizičnih oseb. To se pravi potem imamo Zakon o vodah, tudi o varstvu okolja, letos je
               začela veljati tudi uredba o preskrbi s pitno vodo, te omogočajo, čeprav omogočajo
               koncesije na tem področju, čeprav je očitno, da favorizirajo predvsem oskrbo vode
               prebivalstvu v obliki javne službe, ampak kljub temu je prišlo do kar precejšnjega
                  <stage type="mag"/>(nadaljevanje) števila koncesij. Zdaj
               kakšno je dejansko stanje na tem področju, jaz seveda ne morem kot pravnik
               ocenjevati. To se pravi, mi imamo ureditev, ki je pa zelo ranljiva zato, ker bomo
               lahko, ne vem, to je, če smo pesimisti in v Evropski uniji je včasih skorajda
               potreben biti pesimist, ker se potem pripraviš na določene poteze določenih skupin,
               če smo pesimisti, potem lahko na koncu zaključimo tudi da smo v nevarnosti in da je
               treba tudi v pravnem smislu kaj storiti. Sam sem razmišljal o tem predlogu, ki je
               bil, tudi sem sodeloval na Državnem svetu v razpravi, ki je bil tam dan in to je, da
               ima vsakdo pravico do pitne vode, tudi to je vredno zapisati, sam sem pa mislil še
               mnogo ostrejšo formulacijo, ki se glasi, da se vodni viri, ki služijo oskrbi
               prebivalstva s pitno vodo in z vodo za oskrbo gospodinjstev, izkoriščajo le v obliki
               neprofitne javne službe. To je tista skrajna, kakšni ekonomisti mi bodo rekli najbolj
               konservativna formulacija, sam pa mislim, da se moramo začeti zavedati, da je voda
               vendarle nekaj posebnega, to ni isto, čeprav imamo vsi pred seboj svoje gozdove, ni
               isto kot so gozdovi, čeprav sem tudi za varstvo gozdov, ni isto kot so druga naravna
               bogastva, razne rude in tako naprej, to je vendarle neka osnovna človekova vsakdanja
               potreba, ki preraste navado v naravno bogastvo in zaradi tega po mojem mnenju zasluži
               in terja posebno ureditev v Ustavi, posebno ureditev v Ustavi ni dovolj, da jo
               ščitimo v okviru določb o varstvu narave in naravnih dobrin, potrebno jo je posebej
               urediti, sedaj kako, o tem se bomo pa že dogovorili. Ta dva elementa sem samo
               navedel, enega je dal kolega iz Državnega sveta, ki je najboljše napisal v svojem
               predlogu za razpravo na Državnem svetu je zelo dobro opisal to stanje in on je
               napisal, da ima vsakdo pravico do pitne vode. Jaz sem pa še dodal, da naj se oskrba
               prebivalstva s pitno vodo opravlja kot neprofitna javna služba, to je moje stališče,
               ki vam ga ponujam v razpravo. Hvala.</p>
            </sp>
            <sp xml:id="SDT6-OZKGPIO-javna-1-2013-08-27.sp11">

               <speaker>PREDSEDNIK JAKOB PRESEČNIK:</speaker>

               <p>Hvala lepa. .../Aplavz./...</p>
               <p>Nadaljujemo z razpravo po vrsti kot ste se prijavili. Jaz za enkrat predlagam, da ne
               omejujemo razprave po dolžini. Predlagam pa le, da se vsak govornik omeji na
               približno 5 minut, da ne bo naša razprava in naša seja, naše srečanje predlogo. V
               primeru, pa da se bo število prijav se bistveno povečalo, bom pa moral omejiti tudi
               jaz na 5 minut.</p>
               <p>Besedo dajem gospodu Antonu Komatu, prosim.</p>
            </sp>
            <sp xml:id="SDT6-OZKGPIO-javna-1-2013-08-27.sp12">

               <speaker>ANTON KOMAT:</speaker>

               <p>Dober dan. Hvala za besedo.</p>
               <p>Jaz bi nekako v treh delih ta svoj prispevek povedal.</p>
               <p>Prvi del je malo zaskrbljujoč glede tega funkcioniranja povezav med Brusljem in
               Slovenijo. Namreč, o tej predvidenem predlogu direktive okoli vodooskrbe, smo mi
               aktivisti v Sloveniji izvedeli od Avstrijcev, torej ne od naših evropskih poslancev,
                  <stage type="mag"/> (nadaljevanje) ki so o tem razpravljali že
               eno leto poprej. Ko smo izvedeli, da je tam skoraj dva milijona podpisov že zbranih v
               Nemčiji in v Avstriji, dobili celovito informacijo o tem dogajanju, smo obvestili
               naše novinarje, ki so bili tudi presenečeni. Ko smo izvedeli, da je parlamentarni
               odbor za finance dal to soglasje Slovenije k temu predlogu nismo mogli verjetni
               lastnim očem. Kajti, pristojen je organ za kmetijstvo, okolje in prehrano. To
               poniglavo delovanje v tej navezi nas je opozorilo, da gre za resno stvar. Torej,
               tisto kar so nemški novinarji televizije RT ugotovili v oddaji Monitor, ko so
               razkrivali ozadje čudnega teksta predloga evropske direktive in ko je bil
               .../Nerazumljivo./ na zagovoru pred kamerami in ko so mu razkrili, da je sestava te
               delovne skupine, ki je pripravljala besedilo tega predloga direktive, da so notri
               sedeli večinoma visoki predstavniki korporacij. Torej, kaj počnejo ti gospodje blizu
               Bruslja v tako kočljivi temi kot je pitna voda. To je bilo dovolj, da je završalo po
               Nemčiji in Avstriji, in tudi pljusknilo k nam. Hvala bogu, da je Odbor za kmetijstvo
               potem sklical razširjeno sejo vseh teh odborov, torej odbora za evropske zadeve in
               odbora za finance in lastnega odbora, kjer smo razčistili to zgodbo in godljo, katera
               se je Sloveniji dogajala. Vse ostalo pa dobro poznate.</p>
               <p>Torej, govoričenje v tem besedilu, da gre za neko liberalizacijo trga oskrbe z vodo
               in pravljice za lahko noč, ne prenese osnovne presoje, kajti voda je tipičen naravni
               monopol. V vsako stanovanje, v vsako hišo vodi samo ena cev. Tu ni konkurenčnih cevi
               neke konkurence. Če gremo v market lahko izbiramo med desetimi vrstami sira, recimo,
               tu imamo pa samo eno cev. In to cev je gradilo ljudstvo skozi več generacij. To so
               javna sredstva. Velko teh vodovodov je bilo narejenih s prostovoljnim delom in tisoči
               ur ljudi, ki so delali na teh projektih. Torej, edina možnost je prevzem vodovoda, ki
               že obstoji. To pa nima nobene veze s trgom. Torej, ne gre za trg, ampak gre za
               komercializacijo nekega naravnega monopola. Nobene veze z nekim trgom, kot ga
               razglašajo apologeti, ki je zblojene tržne ekonomije sedanjega časa.</p>
               <p>Če gledamo sedaj vodo, nekih velikih podobnosti za hrano. Torej, artikla, ki sta
               vitalnega pomena za preživetje človeka imata tri aspekte. Prvi aspekt je biotski.
               Vemo, brez hrane in vode ne moremo živeti. Drugi je ekonomski. Tretji je pa duhovni,
               estetski, kulturni aspekt vode in hrane. Če prevlada samo ekonomski aspekt s katerim
               nas danes posiljuje, potem pridemo do fenomena, ki se mu reče komodifikacija vode.
               Torej, trženje z eno komponento, ki esencialna za preživetje vsakega posameznika.
               Tukaj trči profitni interes v osnovni, kulturni ali pa biotski interes človeške vrste
               za preživetje.</p>
               <p>Tu sta dva recepta, bi rekel. En recept so Italijani že vpeljali, še pod
               Berlusconijem, ko so imeli referendum glede privatizacije vodovoda in se je preko 80%
               Italijanov izreklo proti privatizaciji. Ko je bil pritisk zloglasne trojke na Italijo
               je Berlusconi rekel, ne morem v to iti, tu je referendum v katerem so se Italijani
               večinsko odločili, da ne dovolijo privatizacije. Mi lahko tudi to stvar izpeljemo v
               Sloveniji. Verjemite mi, da bo ta odstotek krepko preko 90, vsaj sedaj.</p>
               <p>Druga stvar je tista, ki je modri Werner Feynmann, avstrijski kancler, tu zraven
               imamo Avstrijce, predlagal takoj ko je ta afera počila, je predlagal avstrijskemu
               parlamentu, da vnese v ustavo, izrecno se strinjam s tem, kar je profesor pravnik
               povedal, torej da še razširimo to varovalko in jo pritrdimo na javni del in skupni
               vir za preživetje.</p>
               <p>Sedaj bi izkoristil to priliko, da bi poudaril nekaj zelo pomembnega. Poglejte,
               evropska vodna direktiva se pri nas sploh ne izvaja oziroma z izjemnim zaostankom.
               Verjetno bo dr. Globelnikova(?) kaj več lahko povedala, ki je prisotna, hvala bogu.
               Torej, mi delimo z nekimi koncesijami neko<stage type="mag"/>
               (nadaljevanje) vodo, za katero sploh ne vemo koliko jo imamo. Torej, talamo nekaj za
               kar ne vemo koliko tega sploh je. Mi se moramo odpovedati takoj sedaj vsem posegom v
               vodni režim slovenskih pokrajin. Torej, še sedaj hrumijo bagerji in buldožerji in
               regulirajo slovenske reke. Izsekavajo brežno vegetacijo. Ne samo, da s tem kršimo
               evropsko vodno direktivo, ampak iz Slovenije delamo tobogane vodne, ki odvajajo po
               hitrem postopku vodo iz pokrajine, potem jasna posledica je pospešeno odvajanje vode,
               posledica je v podtalnici in na drugi strani, ko smo ravno na kmetijskem sejmu,
               zgroženi kmetje, ki želijo namakanje. Kako bomo namakali, če vode ni, če mi odvajamo
               s pokrajine, in to na način, ki je barbarski, ki uničuje pokrajino. In temu potem
               kapital, ki išče profite v tem uničevanju, pravimo urejanje kulturne krajine. Lepo
               vas prosim, to ni nobena kulturna krajina. To je uničena pokrajina. Mi moramo rekam
               vrniti rečni prostor, vodo zadržati v pokrajini, obnoviti poplavne gozde, kot lahko
               vidimo takoj čez mejo kaj Avstrijci delajo z Muro. Torej, obnavljajo poplavne gozde,
               stranske rokave, da zadržujejo vodo v pokrajini. Kajti, pokrajina je tista, ki je
               najcenejši hranitelj vode in gozd, ki je ob njej. Tudi drevesa ob rekah so varovalke,
               naravne varovalke zastonj, ki držijo vodo v pokrajini in preprečujejo erozijo. Mi pa
               najprej melioriramo, da odvajamo vode, potem se voda nekje nižje razlike, potem še
               tam betoniramo. Poglejte kaj se dogaja z reko Savinjo, poglejte kaj se dogaja z
               Vipavo in Vipavsko dolino. Mi smo naredili iz rajskega vrta Slovenije polpuščavo.
               Pridite pogledati. Do konca življenja ..../nerazumljivo./ pesticidi, katerih
               pretirana raba je uničila humus in danes imamo tam pesek, ki ga veter tovori sem in
               tja. Jasno, odvajanje vode iz pokrajine, imamo hkrati suše, poplave in upad
               podtalnice. Mi lahko govorimo o številkah, da smo tretja evropska dežela po
               vodnatosti, samo moramo si najprej priznati, da zaradi nespametnih, neumnih posegov v
               pokrajino Slovenije imamo danes vodni stres. In v vodnem stresu so pogoste tako
               poplave, kot suše, kot upad podtalnice. In vse troje nas zadeva. In najprej, če
               hočemo karkoli rešiti, si moramo priznati, da je Slovenija v vodnem stresu in potem
               ko bomo dobili celovit vodni krog bomo lahko ukrepali tako, da bomo zadržali vodo v
               pokrajini. Danes je pa stanje na nesrečo tako, da vsakdo gospodari s svojim delom
               vodnega cikla, nihče pa nima pregleda v celotni hidro sistem Slovenije, ali pa vsaj
               povirji rek. Kajti, evropska vodna direktiva, kakor se jaz spominjam, predpisuje, da
               se ustanovijo ti odbori za vsako povirje posebej, kjer sedijo skupaj in uporabniki,
               torej industrija, kmetijstvo, kdorkoli bi pač rabil vodo, in ljudstvo in lokalna
               politika in se dogovarjajo, kako gospodariti z vodo. Ne pa da z vodo delamo tako, kot
               s podjetjem v stečajnem postopku, kjer vsakdo pride, pobere svoje kos in jo pobriše
               domov. Voda je preveč pomembna, da bi si lahko špogali tako neodgovorno
               gospodarjenje. Želim si, da je tu veliko odgovornih politiko, da se bodo začeli
               drugače pogovarjati in bolj strateško gledati na to izjemno bogastvo, ki ga Slovenija
               ima. Mislim, da poleg vode in gozdov drugega nimamo. Hvala lepa.</p>
            </sp>
            <sp xml:id="SDT6-OZKGPIO-javna-1-2013-08-27.sp13">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Naslednji razpravljavec je gospod Karel Lipič iz Zveze ekoloških gibanj
               Slovenije. Naslednji bo na vrsti gospod Leo Kremžar.</p>
            </sp>
            <sp xml:id="SDT6-OZKGPIO-javna-1-2013-08-27.sp14">

               <speaker>KAREL LIPIČ:</speaker>

               <p>Lepo pozdravljeni. Zveza ekoloških gibanj...</p>
            </sp>
            <sp xml:id="SDT6-OZKGPIO-javna-1-2013-08-27.sp15">

               <speaker>PREDSEDNIK JAKOB PRESEČNIK:</speaker>

               <p>Če dovolite, glede na to, da imamo v tem času precej prijav, vas naprošam, da svojo
               razpravo omejite na 5 minut. Vsi razpravljavci po 5 minutah vam bom rahlo potrkal po
               mikrofonu.</p>
            </sp>
            <sp xml:id="SDT6-OZKGPIO-javna-1-2013-08-27.sp16">

               <speaker>KAREL LIPIČ:</speaker>

               <p>Skušal bom biti kratek... V Zvezi ekoloških gibanj nevladnih okoljskih organizacij,
               ki imajo status društva v javnem interesu, na problem urejanja voda opozarjam že 20
               let. Tudi nedavna pobuda Evropske komisije o privatizaciji do pitne vode je bila tudi
               tema naše nevladne organizacije. Naše stališče smo že izrazili javno, in tudi na
               Odboru za kmetijstvo in okolje. Zahvaljujem se za vabilo.</p>
               <p>Jaz hočem v tem kratkem času samo reči to, da bo potrebno v Sloveniji politično in
               strokovno razčistiti sedanje stanje v vodnem <stage type="mag"/> (Nadaljevanje) gospodarstvu in določati politiko do stanja slovenskih voda.
               Namreč organizirano z vodarji oziroma vodne skupnosti, vse kar je povezano z vodami,
               je relativno slaba oziroma se poslabšuje. Vsak občan ima ustavno pravico do naravnega
               okolja, zdrave hrane in čiste pitne vode, zato tudi podpiram pobudo gospoda Odeta, ki
               je rekel, da bo treba te stvari tudi ustavno zapisati. Na področju urejanja voda naj
               bo glavni cilj doseganje trajnostnega ekološko naravnanega urejanja voda in od vod
               odvisni ekosistem o zagotavljanju pitni vodi in s tem zmanjšanju ogroženosti
               življenj. Usmerjenost in cilj lokalne politike, lokalne Agende 21, mora biti
               doseganje dobrega stanja voda za upoštevanje možnih izjem zagotavljanje vodooskrbe
               prebivalcev za pitno vodo. Tukaj opozarjam, da mi imamo in smo sprejeli v Državnem
               zboru tudi Agendo 21, programe varstva okolja, tako lokalnih, občinskih kot mestnih
               občin in dajem ponovno pobudo, kot smo dali že večkrat, da končno poleg mestnih
               občin, ki bi morali že zakon o varstvu okolja imeti programe varstvo okolja, jih pol
               mestnih občin še vedno nima, programov varstvo okolja in po naših podatkih, ki
               izvajamo anketo vsake dve leti in tudi s področja voda, je približno 80% občin nima
               programov varstva okolja. Programi varstva okolja morajo tudi vsebovati področje
               urejanja voda in ne more se vsak župan sproti izmišljevati kaj bo v tistem letu
               delal, od asfaltiranih ulic, cest, ampak to mora biti dogovorjena politika tako na
               lokalnem kot na državnem nivoju. Zato to poudarjam, ker je potrebno ugotoviti
               strokovni, politični, kaj smo zapisali, sprejeli v Državnem zboru in realizirali v
               praksi v zadnjih 20-ih letih na področju voda. Tukaj bi spomnil, da smo področje voda
               že zapisali kot prioritetno področje v nacionalnem programu varstva okolja,
               sprejetega v Državnem zboru 1999 z novelo, resolucijo 2003 in področje voda in kaj na
               področju voda bo potrebno narediti, smo jasno zapisali. Prav tako je v letu 2004 bila
               javna razprava avgusta o nacionalnem programu opravljanja z vodami, ki je podaljšek
               nacionalnega programa varstva okolja, kjer so bili tudi operativni plani, kaj bomo
               naredili v Sloveniji do leta 2015. Šel sem malo gledati, kaj smo naredili, in če je
               bila 20% realizacija, vsaj po naših podatkih, je bila velika. To pomeni, da bomo
               morali na tem področju, preden bomo se boljše organizirali, okrepiti tudi delo
               strokovnih služb na Ministrstvu za kmetijstvo in okolje, da več ljudi na tem področju
               strokovno dela. Mi smo opozarjali tudi prejšnjega ministra, ki je danes prisoten, pa
               tudi vesel sem tudi sedanjega, da ta skrb za vodo postaja tudi prioriteta znotraj
               resornega ministrstva. In počasi zaključujem. Izvajanje vodne direktive je izredno
               pomembno za zdravo pitno vodo, predvsem pa je potrebno zagotavljanje vodnih količin
               za vodooskrbo prebivalca s pitno vodo, predvsem bo nujno potrebno, to kar smo si
               dejansko že zapisali, zgraditi biološke čistilne naprave, manjše, pod 10 tisoč
               /nerazumljivo/ enot. Integracija vodnega cilja, čiščenje odpadne industrijske vode,
               racionalizacija izvajalcev vodnih služb za pitno vodo. Tudi na tem področju imamo,
               jaz bi rekel kar sračje gnezdo. Priprava lokalnega in državnega programa sanacije
               obstoječih sistemov za oskrbo s pitno vodo, zamenjava starih in azbestnih cevi,
               združevanja funkcionalnih območij, regijski vodovodi. Pohvalno je, da končno so se
               pomurski župani in ministrstvo dogovorili o izgradnji pomurskega vodovoda, čeprav bo
               potrebno na področju Goričkega popisati tudi vodne izvire. Mi smo to počeli leta 2002
               in smo odkrili 120 vodnih izvirov v naravi in dejansko bo potrebno vso Goričko tudi
               podpisati, ker smo odvisni tudi od vode v naravi, predvsem pa tudi vode za živali. In
               na koncu je identifikacija območja površinskih voda in vodovnosnikov in zaznati
               pojave poplav in trende hidroloških suš. In na koncu, biološki monitoring bo potrebno
               izvesti na občutljivih območjih, tudi na področju Pomurja, ne samo kemijsko analizo
               stanja. In ko govorimo o področju kmetijstva, ugotavljam, da okoljsko stanje voda se
               ni izboljšalo tako na področju kmetijstva kot industrije, ker še vedno je
               onesnaževanje z dušikovim /nerazumljivo/ kot velika posledica spiranja površin. In
               kemijsko stanje podzemnih voda je tudi tisto o katerem se bomo mogli temeljito
               spremeniti, ne samo v Celjski kotlini, ampak na vsem območjih kjer je tudi
               industrija. Hvala.</p>
            </sp>
            <sp xml:id="SDT6-OZKGPIO-javna-1-2013-08-27.sp17">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Na vrsti je gospod Leo Kremžar iz Skupnosti občin Slovenije. Naslednji bo
               gospod Darko Drev. Prosim, izvolite.</p>
            </sp>
            <sp xml:id="SDT6-OZKGPIO-javna-1-2013-08-27.sp18">

               <speaker>LEO KREMŽAR:</speaker>

               <p>Hvala lepa. <stage type="mag"/>(Nadaljevanje) Spoštovani! Mislim
               da, najprej skupnost občin je že januarja, ko so se te stvari začele dogajati javno,
               zelo jasno in odločno povedala, da nasprotuje tem občinah. Si ne želimo, da bi se to,
               kar se kaže kot neka možnost, ki je trenutno nekako pokrita s pepelom, ampak vsak hip
               se lahko razvname, kot je to po navadi. Smo proti temu in mislimo, da bi to moralo
               biti absolutno javno na vseh ravneh in dokončno. O tej formulaciji in ideji, da se
               zapiše v ustavo, takrat seveda ni bilo še govora, tako da, zdaj kar bom povedal, je
               moje osebno mnenje. Mislim, da je to kar je predlog, kljub dobremu namenu, premalo.
               Mi imamo v ustavi napisano, da imamo pravico do pokojnine, do zdravja, do stanovanja,
               do zaposlitve, ne vem, verjetno še kaj. Veliko stvari piše. In vidimo, kako v praksi
               to je. To pač piše, pa naj piše. In če bomo to napisali v ustavo ponovno, da ima vsak
               pravico, da mora imeti pravico do pitne vode, bo to pač pisalo tako v ustavi in
               stvari bodo šle naprej. Zato mislim, da je stvar treba nujno zapeljati v smer o
               kateri je dr. Ude govoril, kjer je treba zelo jasno zapisati, da je lahko samo tako
               in nič drugače. Se pravi, da je to lahko samo javno, v vseh oblikah, ki jih ta
               javnost dovoljuje. Zakaj takšno nezaupanje. Zaradi tega, ker pač imamo izkušnjo.
               Izkušnjo imamo, mi je zelo žal, da ta Evropska unija očitno vse drugo razmišlja kot
               to, zakaj pravzaprav države imamo. Države imamo zato, da ljudem olajšajo življenje,
               da organizirajo, da pomagajo, da ljudje lahko normalno živijo. Zato imamo države,
               občine. Če ne bi bilo tega, ne potrebujemo ne Državnega zbora ne Vlade ne
               predsednikov ne županov ne nikogar. In voda je zadeva, ki je evidentno takšna, da
               mora biti in ostati v javnem interesu in poda javnim nadzorom. In seveda, tako kot
               pač jaz mislim, preko javnih podjetij, tudi investicijsko in drugače izpeljana.</p>
               <p>Omenjeno je bilo, dr. Ude je povedal v zvezi tudi z našo politiko, če hočete. Jaz
               moram popolnoma soglašati s tem kar ste rekli. Tukaj je veliko nezaupanja, tudi z
               moje strani. Jaz ne verjamem v dobre namene. Če bi bili pravi dobri nameni, ne zato,
               ker je naš okoljski minister, evropski, pač komisar, ampak zato, ker je okoljski
               komisar, bi moral reči nekaj. Ne, ker je slovenski, ampak zato, ker je okoljski. Pa
               ni rekel ne pri tistih plinskih terminalih tako kot bi moral reči, pa ni rekel pri
               vodi, kot bi moral reči in tako tudi ni rekla naša politika, ampak je šla po navodila
               v Bruselj in se je vrnila s temi navodili in nam potem prepričuje. Veste, mi ne
               rabimo trojke. Mi imamo trojk kolikor hočeš doma in te bodo izvajale to kar se
               izvaja. Da ne bom zašel, mislim da je treba zelo jasno, zelo odločno iti v smer
               definicije, ki jo je prodal dr. Ude, jo razdelati, če je potrebno in sam se bom zelo
               potrudil, da bomo probali v občinah dobiti eno enotno stališče v zvezi s tem, ki bo
               šlo v to smer.</p>
               <p>Rad bi pa samo še nekaj, predsednik, zelo na hitro omenil. Ne bo dovolj samo to. Mi
               smo se zdaj skoncentrirali v glavnem na to formalno-pravno zadevo. Mi imamo veliko
               problemov, 10 let smo imeli zamrznjene cene vode in ostalih komunalnih storitev. Nam
               sistemi propadajo. Račun za to bo treba plačati enkrat, da se razumemo. Ker cene, ki
               so bile državno zadrževane, so povzročile, da je slabše vzdrževanje, da je manj
               investicij. Tukaj sedijo ljudje, tudi iz komunalnih podjetij, bi vam lahko povedali
               kako je s tem in to je zadeva, ki jo je treba absolutno preveriti, dodelati in
               peljati naprej. <stage type="mag"/>(Nadaljevanje) In še ena
               zadeva - zaščita vode. Mi smo naredili, kar zadeva zakonodajo, v enem delu dosti s to
               zaščito in je dokaj dobro zapisano. Nismo pa naredili tistega drugega pomembnega
               koraka, in ta je, da je lahko to, kar je zapisano v zakonodaji, tudi izvajati. Zakona
               ne morete izvajati takrat, ko je tudi tako hud, pa vse drugo ni narejeno, da bi ga
               lahko ljudje upoštevali in normalno živeli. In mi, žal, imamo takšno pozicijo.
               Kmetovalci, ki bi se morali držati tega, na drugi strani ne morejo preživeti, država
               ni ničesar naredila, da bi lahko zamenjevali zemljišča in tako naprej. Opozarjam samo
               na to, da ni dovolj, če bomo samo te stvari formalnopravno zapisali, čeprav mislim,
               da je to nujno, če ne bomo hkrati ob tem naredili še to drugo.</p>
               <p>In še tretje. Minister Židan je prej povedal, mislim, da bi morali danes zelo jasno
               povedati, pri kohezijskih sredstvih, ki bodo v letih 2014-2020, bi morala biti prva
               in prioritetna zadeva voda in vse druge stvari. Veste, mi bomo morali Evropi enkrat
               jasno povedati, da so nekatere države pač 20 let pred nami in da se mi ukvarjamo še
               vedno z nekaterimi elementarnimi stvarmi, in nam ne sme biti nerodno zaradi tega. Mi
               še vedno rešujemo kanalizacijo, še vedno rešujemo vodovode, še vedno rešujemo to,
               česar pač nekatere države ne in se lahko ukvarjajo z visoko tehnologijo in samo z
               visoko tehnologijo. Tudi mi se moramo, ampak mi moramo reševati tudi te stvari. In to
               moramo jasno dati vedeti Evropi in predvsem sami narediti.</p>
               <p>Končujem. To zadevo je treba narediti ne glede na to - govorim o tem zapisu v ustavo
               ali kakorkoli -, ne glede na to, kaj bo Evropska unija naredila. Mene osebno ne
               zanima v tem primeru, kaj bo naredila, mi moramo sami narediti; če bo potrebno,
               referendum, mislim, da ga je treba narediti, če se da drugače, pa drugače. Hvala
               lepa. /Aplavz./</p>
            </sp>
            <sp xml:id="SDT6-OZKGPIO-javna-1-2013-08-27.sp19">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Z Inštituta za vode prihaja gospod Darko Drev, naslednji bo na vrsti državni svetnik,
               gospod Stevo Ščavničar.</p>
            </sp>
            <sp xml:id="SDT6-OZKGPIO-javna-1-2013-08-27.sp20">

               <speaker>DARKO DREV:</speaker>

               <p>Spoštovani!</p>
               <p>Najprej, pogrešam to, da se stroki ne da ustrezne veljave. Tudi danes sem slišal
               nekatere razpravljavce, ki so strašili z raznimi polresnicami in tako naprej. Stroka
               mora dobiti ustrezno veljavo, in to vse stroke, od vodarske, pravne in tako
               naprej.</p>
               <p>Pa naj se najprej dotaknem pravnega vidika. Svoj prispevek sem že prej pismeno
               poslal, tako da ga lahko preberete, zato ne bom vsega tega navajal, ker mislim, da
               nimamo dovolj časa. Če gledamo pri pravnem vidiku, že pri nas zdaj ustava, vsaj jaz
               jo tako razumem, 72. člen, ki govori o zdravem okolju, je ta stvar že možna. In piše,
               da se potem z zakoni to stvar posebej definira. In če pogledamo, kateri so pri nas
               zakoni, ki to področje obravnavajo. Če pogledamo vodo kot pitno vodo, o kateri
               govorimo, je to Zakon o zdravstveni ustreznosti živil in snovi, ki pridejo v stik z
               živili. Podzakonski akt tega je potem Pravilnik o pitni vodi, ki govori o kakovosti.
               Drugo je pa potem Zakon o vodah, ki je tudi pomemben, in so podzakonski akti tega.
               Potem, če pogledamo s stališča Evropske unije, je Direktiva 98/83/ES o kakovosti
               vode, namenjene za prehrano ljudi. Potem je Zakon o vodah, potem Pravilnik o oskrbi s
               pitno vodo, ki je podzakonski akt Zakona o vodah, in tu se govori o možnih koncesijah
               in tako naprej.</p>
               <p>Če pogledamo, recimo, vodooskrbo prebivalstva. Ustava velja za vse Slovence. Če
               pogledamo, recimo, Direktivo o pitni vodi, ima posebej določilo, v katerem govori, da
               če je manj kot 10 kubikov na dan, pa oskrbuje manj kot 50 ljudi, potem ni treba, da
               je to javni vodooskrbni sistem. In v Sloveniji imamo približno 5 do 10% ljudi, ki
               niso vezani na javne vodooskrbne sisteme. Ali to pomeni, da za te potem ustava ne bo
               veljala ali kako bo veljala? Veste, tako je treba pravno te stvari malo drugače
               govoriti. Če pa govorimo o oskrbi s pitno vodo in teh koncesijah, je pa pri nas že
               najmanj 10 let možno, da se vrši tako imenovana tiha privatizacija. To pomeni, da
               občinski sveti, občine same dajejo koncesije nekim privatnim družbam. In vodooskrba
               ni ozko vezana samo na pitno vodo, vezana je tudi na industrijo, vodovodi so hkrati
               tudi požarni vodi. Torej, cel kup je ostalih stvari, ki so vezane na vodooskrbne
               sisteme. <stage type="mag"/>(Nadaljevanje) In te stvari so
               strateškega pomena za državo s sanitarnega vidika, to ne sme biti prepuščeno trgu. Če
               bi te stvari prepustili trgu - kje imajo zdaj največ denarja? Arabci pa Kitajci! Oni
               bi z veseljem to privatizirali. In če ima on vodooskrbni sistem, te dejansko drži v
               šahu. Tako da razmišljanja, ki so bila prej, v celoti držijo.</p>
               <p>Druga stvar je pa, razen teh pravnih okvirov je pa, kako je pri nas to upravljanje z
               vodami. Prej smo ugotovili, da te stvari niso optimalne. To je ugotovila tudi
               prejšnja vlada in se mi zdi, da menda predzadnja, preden je nekako prepustila oblast
               novi vladi, je celo sprejela, nek sklep vlade je bil, da se reorganizira področje
               upravljanja voda. Tisto še vedno velja, tisto ni negirano. Ko sem jaz tisto pogledal,
               se mi ne zdi optimalno, ni pa slabo. Tisto je lahko dobra osnova, da se o tej
               problematiki razpravlja in se potem reorganizira področje voda tako, da bo bolj
               funkcioniralo. Eno je teorija, drugo je praksa. V praksi je potem važno, kako so te
               stvari organizirane. In zaradi tega tudi zdaj dajem pobudo, da se gre v novo
               razpravo, ki naj bo bistveno bolj strokovna, na področju upravljanja voda. Vendar pa
               področje upravljanja voda ne more biti ozko vezano na ostale okoljske teme, ker eno
               je vodooskrba, drugo pa, kar vidimo. Kot sem rekel, ugotavljamo, da za podeljevanje
               koncesij za vodooskrbne sisteme imajo občine glavno besedo. Kaj pa koncesije za,
               recimo, terme, za polnilnice in tako naprej, tam so ravno tako pomembne vode. To je
               zaenkrat prepuščeno državi. Tam spet ni nekih varovalk. Tudi nekatere, konkretno,
               privatne družbe imajo za to koncesijo. To pomeni, da ko se o tej problematiki
               pogovarjamo, se ne moremo pogovarjati samo o enem segmentu, o vodooskrbnem sistemu,
               pogovarjati se moramo o celoti.</p>
               <p>Druga stvar, kar so pa že predhodniki povedali, dejansko je vodooskrba čisti monopol
               - ko odpreš pipo, imaš samo od enega. Druga stvar je pa, pri tem, ko uporabljaš vodo,
               nastane tudi odpadna voda, kjer je tudi čisti monopol. Ta stvar je pri nas že tudi
               kar precej šla v privatizacijo. Zato je treba v celotnem kontekstu razmišljati.</p>
               <p>Naslednja zadeva je pa, v Sloveniji je, odvisno, v kateri literaturi gledamo, od 43
               pa do 70% kraškega terena, kjer je podtalnica. Prej je že bilo rečeno, da se več kot
               90% oskrbujejo s podtalnico. Torej, zelo pomembno je, kako se pri nas upravlja z
               vodami. Gre za pripravo vode, gre za odvajanje in čiščenje odpadnih voda in tako
               naprej. To mora biti v celem kontekstu, ker preko tega varujemo vodne vire kot
               celoto, ki vplivajo, Natura 2000, recimo, podzemne jame in tako naprej. Tako je treba
               celotno področje upravljanja voda bistveno pregledati in organizirati tako, da bo
               optimalno.</p>
               <p>Zdaj pa še o tem, kako smo pa mi na tem področju organizirani in kakšno je stanje.
               Stanje ni tako slabo, ni tako, kot je prej rekel eden od predhodnih govornikov, da se
               pri nas že v sušo spreminja in tako naprej. Situacija ni tako slaba. Poglejmo letna
               poročila o monitoringih, niso tako slaba. Predvsem monitoring, ki ga vrši Ministrstvo
               za zdravje na pipah, ni tako slab. Čeprav pa rezultati niso idealni, situacija ni
               tako slaba. Tudi organogram, ki je pri nas v Sloveniji, ni tako slab. Pri nas -
               mogoče kdo od vas tega ne ve -, pri nas imamo Inštitut za vode Republike Slovenije,
               ki ga je vlada ustanovila ravno zaradi tega, da bi na strokovnem področju nudil
               ustrezno pomoč. Čeprav nekateri smatrajo, da spada pod ministrstvo, včasih so rekli
               za okolje in prostor, da spada pod Ministrstvo za kmetijstvo in okolje - ne, ne
               spada, naš ustanovitelj je vlada. Podobno kot je ustanovitelj, recimo, UMAR-ja. UMAR
               ne spada pod Ministrstvo za finance ali pa pod gospodarsko dejavnost, to je strokovna
               služba vlade. Pri nas je formalnopravno Inštitut za vode tudi strokovna služba vlade
               in bi lahko bistveno večjo vlogo imel, kot jo zdaj ima.</p>
               <p>Kakšni so moji konkretni predlogi. Da se tisti predlog prejšnje vlade nekako
               nadgradi, ker reorganizacija na področju voda je potrebna. Druga stvar, treba je
               temeljito razmisliti, kakšna bodo varovala. V načelu se mi zdi smiselno, da se to v
               ustavo napiše, lahko napišemo v Zakonu o vodah. Ampak stvar je v tem, da je na tem
               področju potem treba redefinirati vlogo tistih, ki zaenkrat lahko dajejo koncesije.
               Zaenkrat je tako, da pravico da država občini, občina pa potem lahko da koncesijo,
               komur želi. Zdaj je treba vedeti, kakšna bodo tu varovala. In ravno glede <stage type="mag"/>(nadaljevanje) koncesij za ostale vodne vire, za
               ostale rabe, je ravno tako treba ustrezno varovalo, zdaj ali je to preko Ustave ali
               je preko Zakona o vodah ali preko česa drugega. To, da je pa interes tujim
               multinacionalk, da prevzemajo te vode vire, je pa to res. Pred leti so celo meni
               ponujali, če bi bil direktor ene multinacionalke za to področje v Sloveniji in sem
               rekel hvala lepa ne zaradi tega, ker se s tem konceptom ne strinjam. Hvala lepa.</p>
            </sp>
            <sp xml:id="SDT6-OZKGPIO-javna-1-2013-08-27.sp21">

               <speaker>PREDSEDNIK JAKOB PRESEČNIK:</speaker>

               <p>Hvala lepa. ../Aplavz./...</p>
               <p>Besedo dajem državnemu svetniku gospod Stevu Ščavničarju. Naslednji je v vrsti
               poslanec Državnega zbora gospod Jerko Čehovin. Prosim.</p>
            </sp>
            <sp xml:id="SDT6-OZKGPIO-javna-1-2013-08-27.sp22">

               <speaker>STEVO ŠČAVNIČAR:</speaker>

               <p>Spoštovani!</p>
               <p>Jaz sem se sicer pripravil na neko uvodno vsebinsko razpravo glede na to, da sem
               avtor pobude, tako da mi zdaj ostane sorazmerno malo glede na to, da je bilo bistveno
               že povedano in to dobro povedano.</p>
               <p>Rad bi se samo omejil na vprašanje kakšna zaščita je dovolj dobra, kajti menim, da
               zadosti dobra oziroma nepropustne zaščite ni. Vsekakor zaščita z zakonom ni zadosti
               močna. Iz izkušenj Grčije vemo, da so imeli podobna varovala kot pri nas, vendar ob
               velikih interesih multinacionalk so spremenili zakon tako, da zdaj družbe lahko
               prodajo.</p>
               <p>Torej, moje stališče je, da Ustavo vsekakor je treba spremeniti, vendar je to še
               ogromno dela zaradi tega, ker ima vrsto implikacij. Ampak konec koncev ta razprava
               današnja je namenjena temu, da ugotovimo ali je smotrno, da se v ta podvig stopi, da
               Državni zbor kot kvalificiran predlagatelj sproži postopek naprej in angažira
               strokovne skupine, ki bodo pripravile ustrezne strokovne predloge kako to umestiti v
               Ustavo. Drugo vsebinsko področje je pa to kar je minister Židan predlagal. Jaz se
               strinjam, da je treba podpreti, da je prioriteta v porabi denarja iz kohezijskega
               sklada dana obnovi vodne infrastrukture, vendar to ni zadosti. Namreč tudi občine
               imajo malo denarja, viri se jim krčijo in tudi pri porabi kohezijskih sredstev morajo
               sodelovati, tako da je dosti primerov, ko enostavno ne morejo izkoristiti te
               priložnosti, ker nimajo tistega svojega deleža, da bi priložili, zato so v sedanjem
               sitemu zelo ranljive oziroma podvržene odločitvam, da bi pa to vprašanje, ker ga
               morajo urediti, dale koncesionarju, to se je že dogajalo oziroma zdajšnji sistem
               omogoča, saj imamo konec koncev 32 primerov, ko se vodooskrba vrši preko koncesije.
               Torej, še takšna zaščita v Ustavi ali kakršnakoli ni zadosti, ta bo preprečila
               mogoče, da tujci to delajo, treba je tudi zagotoviti oskrbo z vodo, to je možno s
               pomočjo kohezijskih sredstev, vendar je treba tukaj pomagati občinam, da bodo napore
               zmogle oziroma da bodo nekje dobile ta denar. Hvala.../Aplavz./...</p>
            </sp>
            <sp xml:id="SDT6-OZKGPIO-javna-1-2013-08-27.sp23">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Besedo dajem poslancu Državnega zbora gospodu Jerku Čehovinu. Pripravi se poslanec
               Državnega zbora gospod Franc Bogovič.</p>
            </sp>
            <sp xml:id="SDT6-OZKGPIO-javna-1-2013-08-27.sp24">

               <speaker>JERKO ČEHOVIN (PS PS):</speaker>

               <p>Gospod predsednik, hvala. Spoštovani!</p>
               <p>Nisem strokovnjak za to področje, vendar bi pa s strani politike rad rekel, da
               absolutno podpiram to pobudo, ki jo je dal Državni svet in mislim, da se premalo
               zavedamo kako strateška surovina voda v Sloveniji je, se pa morajo bolj zavedati to
               drugi. Tukaj streljaj od tega mesta so Radenci. Zakaj to omenjam? Zato, ker izhajam
               iz Postojne in mi smo bili 70. leta eden največjih potrošnikov radenske vode. Ampak
               zakaj? Ne, da smo jo pili, ampak zato, da smo dali turistom v sezoni, ker nismo imeli
               vodovoda, da si lahko osnovne higienske stvari naredili, oprali zobe ali celo malo
               umili obraz in tako naprej, kajti vode v Postojni ni bilo. Mi smo jo glede na kraško
               področje potem gradili, tudi s samoprispevkom, pa tudi takratna JLA je pomagala, saj
               to sicer ni bistveno, ampak naredili smo vodovod, ki<stage type="mag"/>(nadaljevanje) tudi v najbolj sušnem obdobju, zdaj nimamo teh
               problemov. So pa drugi problemi. Ko se je to delalo se je uporabili salonitne cevi.
               Te cevi so marsikje poškodovane, po zadnjih podatkih v postojnskem vodovodu je 70%
               vode, načrtne vode se izgublja. To so ti drugi problemi, o katerih je danes tudi bilo
               nekaj govora in sam hočem povedati kako je to pomembno. Dokler imamo vode dovolj se
               tega ne zavedamo, ko jo pa ni takrat dvignemo vik in krik. Mislim, da tudi evropski
               poslanci, sedanji, še zlasti pa kandidati za bodoče poslance, ko bodo drugo leto
               evropske volitve, bi se morali te dimenzije zavedati. Morda je res tisti, ki imamo
               dosti vode, se morda tega ne zavedamo, morda se bolj zavedajo tisti, ki delajo vodo,
               recimo pitno vodo iz morja, tam arabske države ali še kje drugje. Ampak ravno te, kot
               je bilo tudi že rečeno, imajo kapital in ta kapital nima meja in bo ta pritisk na
               vode vire tudi pri nas vedno večji. Zato se mi zdi zelo pomembno, da tudi sami se
               tega problema zavemo in da svojo odgovornost, če hočete, tudi v nekem vizionarskem
               smislu ta generacija politike tudi postavi na ta način, da v večji meri zavaruje te
               vodne vire. Zdaj, ko sem še pri Postojni, moram tudi povedati, da odnos države do te
               vode ni tak, recimo leta in leta se opozarja na škodljive posledice emisij iz
               vojaškega poligona Poček v Postojni. To je glavno vodno območje zajetje, prihaja eden
               od pomembnih tokov, javorniških tokov, se nahaja ravno pod tem poligonom. Da ne
               govorim o teh izpustih maziv, olj, ampak gre tudi za svinčenke, za svinčene, celo
               lahko gre tudi za nekatere poskuse vojaške municije, ki uporablja osiromašen uran. In
               mi vemo kaj to tudi pomeni za te vodne vire. Skratka, želim povedati tudi odnos
               države do problematike, ni tak kot bi moral biti in pa še zlasti ni tak kar se od
               neke resne države pričakuje. Zato ponovno vsaj dokler bom imel možnost vplivanja bom
               absolutno pomagal in naredil vse, da se ta problematika voda zlasti pa problematika
               pitne vode nekje reši na ustreznejši način kot jo imamo zdaj rešeno.</p>
            </sp>
            <sp xml:id="SDT6-OZKGPIO-javna-1-2013-08-27.sp25">

               <speaker>PREDSEDNIK JAKOB PRESEČNIK:</speaker>

               <p>Hvala lepa. ../Aplavz./..</p>
               <p>Besedo ima gospod Franc Bogovič. Pripravi se poslanec Državnega zbora gospod Branko
               Ficko.</p>
            </sp>
            <sp xml:id="SDT6-OZKGPIO-javna-1-2013-08-27.sp26">

               <speaker>FRANC BOGOVIČ (PS SLS):</speaker>

               <p>Lep pozdrav vsem skupaj tudi v mojem imenu! Čestitka za organizacijo tega srečanja
               današnjega. Jaz bom poskušal biti okvirjen v tisti čas in pa zelo praktičen v svoji
               razpravi.</p>
               <p>Imam nekaj izkušenj na tem lokalnem nivoju. Lansko leto sem delil s kolegi, ki so
               tukaj v tretji vrsti, izkušnje na ministrstvu in bom povedal iz tega zornega kota
               kako danes vidim to problematiko. Najprej kar se tiče tega, da je prišla pobuda od
               Evropejcev in da se je na predlog Evropejcev, ne politike ne poslancev to zgodilo,
               jaz pozdravljam in upam, da se bo še marsikje tako zgodilo in da bomo aktivni
               Evropejci in da se bo glas ljudi slišal. Sam mislim, da je zelo pomembno, da se je ta
               namera iz te direktive očitno na pritisk ljudi umaknila, gre za namero tako
               organizacija izvajanja tako na področju pitne vode, odpadne vode, namakanje, vse s
               področja vodarstva bi bilo podvrženo tej direktivi, takšna so določila te direktive.
               Zato jaz mislim, da dejansko gre za poizkus, tudi sam ocenjujem tako, da se na ta
               trg, ki je siguren, ki bo trajal tudi še mnogo let naprej, dejansko želi ta
               multinacionalni kapital prikopati in v tem delu dejansko ocenjujem, da bi marsikdaj
               mi stopili tako kot da stopiš v formula 1 z enim serijskim avtomobilom, tako
               približno so ta razmerja, kar je bilo že tudi danes opozorjeno. Od tu naprej pa zato
               mislim, da je prav, da pravniki formulirate neko formulacijo s katero bomo to
               uredili, od tu naprej pa nas čaka ogromno dela pri nas doma. Če gre najprej pogled na
                  ministrstvo,<stage type="mag"/> (Nadaljevanje) kjer sem
               lansko leto imel to odgovorno funkcijo, v celoti podpiram izvajanje predstavnika
               instituta za vode. Res je, zavedali smo se tega deficita, ki definitivno je na
               institucionalni ravni, na državnem nivoju. Tudi ta predlog za reorganizacijo
               vodarstva, ki je na eni zadnjih sej prejšnje Vlade bil potrjen, kot izhodišče za eno
               obširnejšo javno razpravo, ne kot do, da bi to kar uzakonili, je bil narejen skupaj s
               strokovnimi ljudmi, tako z institutom za vode iz Arsa, ministrstva. Zunaj smo vabili
               in resnično kliče po eni pomembni reorganizaciji. V tem dokumentu smo zapisali, da bi
               bilo potrebno zagotovo v okviru Ministrstva za kmetijstvo in okolje, lansko leto je
               bilo nekaj dobrih izkušenj, da smo bili skupaj, o Vogarščku smo se dosti bolj
               kompleksno pogovarjali kot so se prej med seboj gledali kaj je treba sedaj narediti.
               Smo bili enotni, da je potrebno znotraj tega ministrstva narediti direktorat za vode,
               narediti eno močno jedro že znotraj ministrstva, kjer manjka, je strokovni deficit
               ljudi. Od tukaj naprej pa tudi reorganizacijo v okviru ostalih institucij. Mi imamo
               potem Arso s svojimi izpostavami, Institut za vode, pa še kakšno od institucij, ki se
               ukvarja na tej javni ravni. Imamo izvajalce javnih služb, ki po neki inerciji še
               vedno izvajajo to javno gospodarsko službo. Kar nekaj od njih je šlo že v stečaj. Tam
               je velik problem, tudi kakšnih arhivov, znanja na tem področju, tako da, to je bilo
               predvideno, da bi potem te institucije institucionalno povezali v eno močno javno
               službo, kjer v kateri bi združili stroko, ki bi o vodi celovito govorila in je znala
               planirati za bodoče. Vse rabe vode o katerih smo že danes tukaj govorili. Tako, da
               sem vesel te pobude in resnično želim, da bi nova Vlada tudi pogledala ta dokument s
               temi aktivnostmi, temi aktivnosti v tem delu nadaljevala, in da se država končno
               pojavi na terenu kot gospodar teh voda. Ve kaj hoče z njimi in tudi zato zagotovi
               sredstva.</p>
               <p>Naslednja raven je lokalna raven. Marsikje smo bili, lansko leto smo resnično se
               trudili vsi, da smo spravili skupaj te projekte, zato da se te vodarske in
               vodooskrbni projekti so pripeljali do faze izbire izvajalca, vendar smo naleteli na
               take bizarne primere kot je bil nazadnje ta v Prekmurju, kjer si čakal na en občinski
               svet. Tukaj kaže na to, da imamo problem organiziranosti lokalne samouprave. K sreči
               se vsi sistemi niso razdelili na mikro sisteme, ker niso takšni mikrosistemi, tako da
               na tem področju organiziranosti, jaz tukaj mislim, da neka širša razmišljanja o vodah
               kot je tam lokalno, samo na vsako občino je potrebno ustvariti in tudi zagotoviti
               pogoje. Od tukaj naprej pridejo področja od namakanja, do poplavne varnosti. V
               lanskem letu je bil narejen dokument 61 najbolj ogroženih poplavnih območij v skladu
               z vodno direktivo, z evropsko komisijo oziroma z evropsko banko smo že govorili o
               eventualnem kreditiranju teh posegov. Sam ocenjujem, da je ravno področje voda z
               vsemi temi ukrepi, tako vodooskrbo, odpadne vode, poplavna varnost kakor tudi
               namakanje, eno od področij, kjer bi z lahkoto mi tudi kakšen kredit najeli pa
               naredili ta zagon v gospodarstvu in uredili to področje. To so velike možnosti in
               zato mislim, da bo potrebno na tem področju resnično trdo delati v bodoče.</p>
               <p>Še eno področje za katero smo zdajle ravno v enem zelo občutljivem času, je treba
               vzpostaviti. Bodoča finančna perspektiva, kohezijska sredstva. Jaz sem z državno
               sekretarko, gospo irino nekaj stavkov spregovoril, kjer je, ne vem ali bo to, ne vem,
               niti nismo potem razglabljali kako globoko je bilo mišljeno, da za takšne mikro
               projekte, kot je bil v tej perspektivi v novi, ne bo prostora. Mislim, da imamo na
               področju vodooskrbe predvsem pitne vode, še ogromno projektov, ki bodo kar mikro
               projekti na nekem območju in jih bo potrebno zagotavljati, za katere bo potrebno
               zagotavljati kohezijska sredstva, kajti v nasprotnem primeru se nam res zgodi to, da
               bodo sistemi razpadali, da jih občine in pa občani s svojimi sredstvi ne bodo mogli
               zgraditi. Tako, da strnem, dobro in okrepljeno organiziranost na državnem nivoju, eno
               izhodišče je podano, upam, da se ga čim bolje nadgradi. Tudi ker temeljito s pomočjo
               pregleda in analize, kaj je na lokalni ravni, ugotoviti kakšna bo najboljša
               organiziranost tudi na tej lokalni ravni. In tretje, v naslednji koheziji zagotoviti
               manjkajoča sredstva, ki že zagotovo manjkajo, da lahko z javnimi sredstvi to
               zgradimo, da bomo na koncu tudi tisto <stage type="mag"/>(nadaljevanje) ustavno pravico potem v praksi izvedli, sicer se nam lahko
               zgodi, da bomo ne vem, tudi imeli ustavno pravico, pa še vedno, ne vem par sto tisoč
               ljudi pod pragom revščine, kot imamo kje drugje, tako da to je moj prispevek in upam,
               da bomo uspešni na tem področju. Hvala lepa. ... / Aplavz./...</p>
            </sp>
            <sp xml:id="SDT6-OZKGPIO-javna-1-2013-08-27.sp27">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Besedo dajem kolegu Branku Ficku, poslancu Državnega zbora. Pripravi se
               gospod Marko Komac, iz Geološkega zavoda Slovenije.</p>
            </sp>
            <sp xml:id="SDT6-OZKGPIO-javna-1-2013-08-27.sp28">

               <speaker>BRANKO FICKO (PS PS):</speaker>

               <p>Lep pozdrav tudi v mojem imenu. Seveda je osnovno vprašanje, če vode že niso
               sprivatizirane. Po moje so, skozi industrijo pijač. Konkreten primer je Radenska z
               mineralno vodo, z vsemi vodami, ki so napolnjene. Radenska je v tistih obdobjih 70,
               80-ih let, ko je bila še družbena lastnina z roko v roki polnilnica, turizem, lokalna
               skupnost delovala in se pravi tudi lokalna skupnost je razen tistega dobička in
               ustrezne zaposlitve dobila tudi svoj kolač kruha. Z prevzemom Pivovarne Laško seveda
               tega ni več in se je izgubilo. Izgubila so se delovna mesta, lokalna skupnost več ni
               dobila svojega kolača. Dobiček skupaj seveda dostikrat tudi z amortizacijo je odšel v
               Laško. Zakaj o tem govorim? Radenska so bo v jeseni prodajala, se pravi skupaj s
               koncesijo, z vodnimi viri, z mineralno vodo. Ali bi lastnik Rus ali Arabec ali Anglež
               je seveda odprto vprašanje, ampak za mene je to privatizirana voda. Lokalna skupnost
               bo tisti svoj kolač kruha preko koncesije dobila, ampak ne bo dobila svojega deleža.
               Mislim, da je to tudi naša naloga, da z dodatnimi ukrepi mehanizmi zaščitimo tudi ta
               del. In govorim še naprej, mineralne vode, ostale vode, vode, ki so ustekleničene
               mora lokalna, širša skupnost dobiti svoj delež ni zadosti samo koncesija. Hvala lepa.
               ... / Aplavz./...</p>
            </sp>
            <sp xml:id="SDT6-OZKGPIO-javna-1-2013-08-27.sp29">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospod Marko Komac iz Geološkega zavoda Slovenije, pripravi se gospod
               Marko Fatur iz Zbornice komunalnega gospodarstva. Izvolite.</p>
            </sp>
            <sp xml:id="SDT6-OZKGPIO-javna-1-2013-08-27.sp30">

               <speaker>MARKO KOMAC:</speaker>

               <p>Najlepša hvala. Lepo pozdravljeni. Verjetno se marsikdo od vas sprašuje, kaj delam
               tukaj iz Geološkega zavoda. Mi smo ena izmed tistih danes večkrat neimenovanih
               inštitucij, ki skrbimo za strokovno podporo ministrstvu in pa agenciji za okolje za
               področje podzemnih voda. Kot je bilo danes že omenjeno večkrat, je v Sloveniji 79 %
               virov pitne vode pričrpano, počrpano iz podzemnih voda, torej to je kar pomemben del,
               ko govorimo o oskrbi s pitno vodo. In danes smo večkrat slišali med vrsticami, ampak
               je treba tudi poudariti, da dve tretjini našega telesa je sestavljeno iz vode. Torej
               voda je več kot le neka naravna dobrina. Za nas ljudi je nekaj osnovnega za naše
               življenje. Seveda debata je o tem ali je voda javna dobrina ali ne, nedvomno se o tem
               strinjamo, mislim, da tudi eden danes ni podvomil v to reklo. Bi pa poudaril nekaj,
               večkrat govorimo tudi o dvomu o pravilni definiciji cen, pravilnemu izkoriščanju tudi
               javnih gospodarskih podjetij, ki bodo skrbela, če se tako odločimo, ker so gospodje
               pravniki dobro formulirali s pravnega vidika. Treba je seveda delati tudi na tistem
               operativnem vidiku in vodna direktiva nalaga Sloveniji oziroma je že naložila leta
               2000, da se določi cena oskrbe s pitno vodo. S tem se da tudi na nek način regulirati
               podivjanje cen in pa seveda rešiti problem, ki ga je gospod iz občinskih logov
               omenil, da se seveda obenem zagotavlja neko vzdržnost celotnih sistemov. To je seveda
               tisto, kar je direktiva rekla, lahko sami najdete odgovor že v predhodnih diskusijah,
               da tega nismo naredili. Torej, ta cena v Sloveniji ni bila določena in seveda zaradi
               tega je zelo težko govoriti o nekem vzdržnem sistemu, ki balansira med javnim dobrim
               in pa kvalitetno oskrbo. <stage type="mag"/> (nadaljevanje) Kar
               bi bilo smiselno poudariti ali izpostaviti, da kljub temu, če bodo javne gospodarske
               službe v prihodnje skrbele za vodooskrbo, morajo biti te pogodbe, ne glede na to, da
               govorimo o gospodarskih službah transparentne in javne, da se točno ve koliko, kakšne
               pristojnosti imajo te javne službe in kam gre tisti denar, da se dejansko porablja za
               oskrbo vodnega sistema, ne da ponikne kje v kakšnih drugih županovih investicijah ali
               kaj podobnega.</p>
               <p>Gospod minister je omenil še naslednje finančno obdobje 2014/2020. Zelo pomembno je,
               da v tem obdobju, ker tega v preteklosti še nismo naredili, opredelimo zaloge
               podzemne vode. To je nujno za Slovenijo in da sploh vemo, kot je že kolega na začetku
               omenil, da sploh vemo s čim opravljamo. Zdaj trenutno tega ne vemo. In tukaj imamo še
               en segment oziroma še en konflikt interesov. Na eni strani imamo pitno vodo, na drugi
               strani moramo dosegati zmanjšanje emisij toplogrednih plinov in s tem uvajanje
               zelenih praks, med katere sodi tudi izkoriščanje geotermalne energije. Geotermalna
               energija kot medij uporablja podzemno vodo. Torej, oskrba, ki bo skrbela za pitno
               vodo v Sloveniji mora biti tako primerno regulativno določena, da ne bo v sporu z
               oskrbo s termalnimi vodami. Tukaj je treba tudi poskrbeti da vso izčrpano vodo,
               večino, ki jo bodo izkoriščali za geotermalno energijo vračajo nazaj, zato ker so to
               isti vodni viri, ki se izkoriščajo.</p>
               <p>Toliko bi bilo z moje strani, in naj omenim še mogoče provokativno misel, dostikrat
               govorimo o izgubah v vodovodnem sistemu. Za nas geologe, hidrogeologe izgube v
               vodovodnem sistemu niso izgube, ker se vsa voda vrača nazaj v vodni vir.</p>
               <p>Hvala.</p>
            </sp>
            <sp xml:id="SDT6-OZKGPIO-javna-1-2013-08-27.sp31">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Gospod Marko Fatur iz Zbornice komunalnega gospodarstva.</p>
               <p>Pripravi se dr. Lidija Globevnik, prosim.</p>
            </sp>
            <sp xml:id="SDT6-OZKGPIO-javna-1-2013-08-27.sp32">

               <speaker>MARKO FATUR:</speaker>

               <p>Lep pozdrav tudi v mojem imenu.</p>
               <p>Zbornice komunalnih gospodarstev je dala tudi pisno stališče do teh vprašanj, bi pa
               jaz še določene vidike pojasnil.</p>
               <p>Kot je gospod Kremžar že pred mano omenil, voda ni samo pravica, voda je potreba,
               vsakodnevna potreba vsakega človeka. In to potrebo, kot je minister na začetku
               povedal, se zagotavlja na pipah, ne na vodnem viru. Se pravi, ko govorimo o vodi, o
               vodi za preskrbo prebivalstev, moramo govoriti o tej vodi kompleksno, ne pa
               parcialno, v tem smislu da bomo zaščitili vodne vire, potem pa nič več. Težav v
               Sloveniji z oskrbo s pitno vodo je ogromno, nekatere so bile že navedene. Vam bom
               poskušal to orisati na način, lansko in letošnje leto smo bili soočeni, lansko leto z
               veliko sušo, letošnje leto z malo manjšo sušo in določeni predeli Slovenije so imeli
               težave z oskrbo s pitno vodo. Zakaj? Vode je bilo dosti, zaradi neustrezne
               infrastrukture. Ne govorimo o pomanjkanju vode v kmetijstvu, kjer so pač težave
               drugačne, ampak govorim o pomanjkanju vode za prebivalstvo, zaradi pomanjkljive
               infrastrukture. Pomanjkljiva infrastruktura pa je posledica premajhnih vlaganj v
               preteklosti. Če vi seštejete vrednosti vodovodnih sistemov v Sloveniji, so takšne
               vrednosti, da vam "stane pamet" pravijo naši južni sosedi. To je nemogoče v kratkem
               obdobju, v obdobju 5, 10 let sanirati vse te pomanjkljive oziroma vse to pomanjkanje
               investicij. Tako, da v Sloveniji ni problem koncesij, par koncesij je na področju
               pitne vode bilo podeljenih, ampak to so majhne zadeve lokalnega značaja, povezane
               tudi, recimo v Laškem z določenimi specifikami in tako naprej. Same po sebi kot
               takšne ta trenutek niso problem in tudi Slovenija kot takšna, po našem mnenju, ne
               čuti težav s pomanjkljivo zakonodajo v smislu zaščite tako vodnih virov, kot
               distribucija vode uporabniku. Se pa te težave jasno pojavljajo na sistemu, ker če
               pitna voda ni samo pravica, ampak je tudi potreba, moramo to potrebo našim občanom,
               našim uporabnikom zagotoviti.<stage type="mag"/> (nadaljevanje)
               Zagotovimo pa jo lahko samo na način, da se v te, vsi smo ugotovili pomembne, izjemno
               pomembne sisteme z oskrbo s pitno vodo, primerno vlaga. Namreč, danes so bile
               omenjene težave v Berlinu, v Parizu, primeri Anglije s področja privatizacije,
               predvsem distribucije pitne vode. Vsi ti primeri izhajajo iz ene same točke, v
               trenutku ko je javnega denarja zmanjkalo za obnovo teh sistemov, so na tak ali
               drugačen način iskali privatna sredstva za to, da so jih lahko vložili, da so te
               sisteme spravili v kondicijo, ki so omogočale normalno oskrbo s pitno vodo.
               Posledično je prišlo do teh težav, ki so bile danes omenjene. Se pravi, država v
               širšem smislu si ne more zatiskati oči, ko je treba javna sredstva vložiti v,
               strinjamo se vsi, javne sisteme. Ker če jih ne vloži, so tukaj posledice, in te
               posledice so na področju pitne vode zelo hude. Ker pa je pitna voda dobrina, ki bi,
               vsaj po mojem mnenju, morala biti vsakemu uporabniku dosegljiva pod enakimi pogoji,
               je današnja ureditev v Sloveniji, kjer se cena pitne vode določa na območju vsake
               občine posebej, neverjetna. Če se cena, govorim stroškovno, ekonomsko izračuna na
               področju vsake občine posebej, je jasno, da bo cena vode v Ljubljani najcenejša,
               zaradi ekonomije obsega, in cena vode v eni majhni ali malo večji izredno razpršeno
               poseljeni občini največja. Se pravi, tukaj pa se po mojem mnenju, nisem pravnik,
               ampak zelo delujemo od termina zapisanega v Ustavi, ki govori o tem, da smo vsi
               nekako, da je vsem omogočen dostop do nekih naravnih dobrin. Seveda, vode ne zajemamo
               v klobuku in jo pijemo, se pravi, dojemamo to dostopnost tudi skozi distribucijo. In
               zato predlagam današnjemu občinstvu, predstavnikom Državnega zbora, če kdo od vlade
               tukaj sedi in Državnega sveta, da resno razmislite o tem na kakšen način bi bilo v
               Sloveniji v čim krajšem času možno vzpostaviti nek sistem vzdržnih cen na celotnem
               področju Republike Slovenije.</p>
               <p>Hvala.</p>
            </sp>
            <sp xml:id="SDT6-OZKGPIO-javna-1-2013-08-27.sp33">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Besedo dajem dr. Lidiji Globevnik iz Društva vodarjev Slovenije.</p>
               <p>In kot zadnji prijavljen se pripravi gospod Zvonko Lah, poslanec Državnega zbora.</p>
               <p>Prosim.</p>
            </sp>
            <sp xml:id="SDT6-OZKGPIO-javna-1-2013-08-27.sp34">

               <speaker>DR. LIDIJA GLOBEVNIK:</speaker>

               <p>Hvala lepa, gospod predsednik.</p>
               <p>Tukaj sem v imenu Društva vodarjev Slovenije, več kot 250 članov nas je in delujemo
               na področju upravljanja z vodami in prenašamo izkušnje in znanje že več kot 50 let.
               Prebrala vam bom zadnji del teksta, ki smo ga pripravili za Inženirsko zbornico
               Slovenije, večino tega je objavljeno v zadnjem Gradbenem vestniku. Tukaj pa bi
               poudarila naslednje, da je predlog nove koncesije, ki podrobno ureja eno od oblik
               zagotavljanja javnih dobrin in uslug, to je koncesijo, izhaja iz ugotovitve, da je
               sedanje področje zagotavljanja dobrin in storitev, ki ne delujejo po načelih prostega
               trga povezano z ekskluzivnimi pravili in pravicami ter monopoli. Predlagatelji
               direktive ocenjujejo, da je zagotavljanje takšnih dobrin in storitev neracionalno in
               ne optimalno. Z uveljavitvijo direktive naj bi bilo uvedeno bolj kvalitetno ter
               cenovno dostopno zagotavljanje dobrin in storitev, torej tudi oskrba prebivalstva z
               vodo, zagotavljanje zbiranja in čiščenja odpadne vode in oskrba namakalnih sistemov z
               vodo. Predlogu direktive koncesije se pridružuje predlog direktive na področju
               javnega naročanja na vodnem, energetskem in transportnem sektorju ter sektorju
               poštnih storitev, ki uvaja torej bolj transparentno, neekskluzivno in učinkovito
               javno naročanje zagotavljanja dobrin in storitev. Mnenja civilno-družbenih
               organizacij so bila, da bi morala pravila javnega naročanja služiti tudi doseganju
               socialnih in okoljskih ciljev. Javno naročanje zagotavljanja javnih dobrin in
               storitev ima po njihovem mnenju torej strateški značaj. Predstavniki podjetij pa
               nasprotno poudarjajo konkurenčnost in poštenost pri dostopu do javnih naročil in ne
               pristajajo na strateški značaj javnega naročanja zagotavljanja <stage type="mag"/> (Nadaljevanje) javnih dobrin in storitev. V tem se torej skriva
               interes večjih zasebnih družb, ki delujejo tudi na področju oskrbe z vodo, zbiranje
               in čiščenje odpadnih voda ter namakanja. V mnogih državah, tudi v Sloveniji, se ta
               podjetja srečujejo z omejitvami in ekskluzivnimi pravicami pri podeljevanju koncesij.
               Tista podjetja, ki imajo koncesije pa so omejena. Svoj interes, ki se zrcali v
               predlogu direktiv zagovarjajo tudi z dejstvom, da so javna sredstva za investicije v
               javno infrastrukturo in javne službe vedno manjša. Partnerstva z zasebnim sektorjem
               naj bi torej za to pomenila boljše zagotavljanje javnih dobrin in storitev, torej
               tudi vodooskrbe. Dejstvo je, da Evropska unija poudarja javno-zasebno partnerstvo.
               Vendar se pojavlja tveganje. Tveganje je, da se bodo v prihodnosti krčila nepovratna
               sredstva za sedanji način financiranja javne infrastrukture in javnih služb in večala
               sredstva za javno-zasebna partnerstva in podeljevanja koncesij, torej tudi za
               vodooskrbo in zbiranje in čiščenje odpadne vode. V Sloveniji vodooskrba ter zbiranje
               in čiščenje odpadne vode deluje v cenovno reguliranem prostoru. S prihodom zasebnega
               lastništva podjetij, ki bi namesto javnih gospodarskih družb zagotavljala javne
               dobrine in storitve lahko torej pričakujemo pritiske po tržnem načinu določanja cen.
               Torej, pojasnilo, ki ga je dala Evropska komisija, češ, da se s tem racionalizira
               raba vode, pritiski na okolje pa manjšajo, da se kakovost vode poveča, javna
               infrastruktura pa obnavlja, torej ne zdržijo. Izkušnje iz Nemčije, kot sem slišala,
               je bilo že povedano, trdijo nasprotno. Da zaključim, oskrba z vodo se dotika torej
               eksistencialnih elementov našega življenja, zato ne sme biti podvržena tržnim
               zakonitostim. Naj ob tem omenim, da je bila leta 2010, 28. julija, da je generalna
               skupščina Združenih narodov sprejela resolucijo The Right to Water. Prepoznala je, da
               je dostop do vode in do čiste in urejene odvodnje odpadnih voda pravica vsakega
               državljana našega sveta in da se je za to treba truditi, da imamo dovolj vode, varno
               vodo in da je predvsem ta voda na razpolago.</p>
               <p>Tu bi se dotaknila še za dve tri minute komentarjev. Ker ni časa ne bi prebrala
               tistega, kar sem tudi pripravila v zvezi s klimatskimi spremembami in kar je gospod
               Komat omenil. Opozarjam, da se vsi zavedamo teh klimatskih sprememb. Žal pa se skoraj
               ne zavedamo sprememb v hidrološkem krogu. Strokovne analize točno kažejo, da če že
               imamo spremenjene klimatske vzorce in da se nam dogajajo suše, meteorološke suše, so
               hidrološke suše še toliko večje, kajti glede na podatke preteklih sto let, ki smo
               sicer v Sloveniji med najbolj bogatimi v Evropi, se nam zaloge manjšajo. Vse analize
               hidroloških režimov kažejo, da se nam daljšajo obdobja z nizkimi pretoki v rekah, da
               so ekstremi nizki še večji, da so ob istih meteoroloških razmerah suše večje in
               nasprotno poplave večje. Torej, predvsem so to posledica ne le klimatskega
               spreminjanja, ampak predvsem naših posegov v pokrajino. Mi pokrajine izsušujemo.
               Pokrajine nimajo več velikih zadolževalnih sposobnosti in ob tem pozivam, da
               pravzaprav, ko se pogovarjamo o vodooskrbi in dostopu vseh državljanov do kvalitetne
               pitne vode, da predvsem tu delujemo integralno in celovito in gledamo na celo
               pokrajino in na vse politike. Žal je politika do okolja v zadnjih razmerah, ekonomsko
               socialnih razmerah, po mojem mnenju, postavljena na stran, čeprav je bila sprejeta
               pač nek odlok ali uredba na Vladi, da se bo ustanovil direktorat za vode in da so pri
               predlogih, ki so do sedaj bili narejeni, da je sodelovala stroka. Torej, stroka ob
               tem ni sodelovala in ugotavljamo, da pravzaprav je odnos do voda, da zelo zanemarjamo
               vode in da pravzaprav samo čakamo kaj se bo zgodilo, naredimo pa nič. Prav nič ne
               naredimo. <stage type="mag"/>(nadaljevanje) Jaz pozivam, da se
               v nekem doglednem času na nivoju vlade oziroma parlamenta, ne vlade, parlamenta da
               pobudo, da se sprejme oziroma pripravi strategija upravljanja z vodami. Mi strategije
               nimamo, napisane Bele knjige nimamo. Vsi vemo, da bi bilo to dobro, ko pridejo suše,
               seveda, smo prizadeti, ko pridejo poplave toliko bolj, ampak, ko mine, 10 dni
               kasneje, na to pozabimo. Torej jaz bi dala pobudo, da parlament pripravi predlog
               strategije upravljanja z vodami v povezavi z vsemi drugimi politikami: energetsko,
               kmetijsko, turistično, prostorsko. Hvala lepa. ... / Aplavz./...</p>
            </sp>
            <sp xml:id="SDT6-OZKGPIO-javna-1-2013-08-27.sp35">

               <speaker>PREDSEDNIK JAKOB PRESEČNIK:</speaker>

               <p>Hvala lepa. In še zadnji prijavljen za današnjo razpravo, poslanec Državnega zbora,
               gospod Zvonko Lah. Izvolite.</p>
            </sp>
            <sp xml:id="SDT6-OZKGPIO-javna-1-2013-08-27.sp36">

               <speaker>ZVONKO LAH (PS SDS):</speaker>

               <p>Jaz se pridružujem večini dosedanjih razpravljavcev. Tukaj smo med poslanci vsaj
               štirje bivši župani, tudi bivši minister. Verjetno je tudi iz tega razloga ker dobro
               pozna to problematiko. Prejšnja vlada je sprejela nek dokument, ki naj bi bil po
               današnji razpravi tudi dobra podlaga za nadgradnjo za naprej. Naj povem, da je pri
               nas vodooskrba obvezna javna gospodarska služba občin in v pristojnosti tudi lokalne
               samouprave. Vendar so bile, kot je bilo že rečeno danes, zamrznjene cene kar 10 let,
               da vemo, zakaj so bile zamrznjenje, zato ker povečanje cen komunalnih storitev gre
               tudi v inflacijo, ima posledice na inflacijo in se je to zadrževalo, in to ima tudi
               velike posledice sedaj v komunalni infrastrukturi na področju vodooskrbe. In kot je
               bilo tukaj že rečeno v kratkem času se to odpraviti ne da, ker je, kot je rekel
               gospod Penčur, je lepo povedal v tej infrastrukturi je ogromno sredstev bilo
               vloženega, vrednost je ogromna in sistem počasi postaja zastarel in propada in na
               določenih področjih se bo sistem kmalu zrušil, če ne bo vloženega bistveno več
               denarja v obnovo tega sistema.</p>
               <p>Cene, kot vemo, ne vsebujejo amortizacije, ker ne morejo, ker bi bile o tem cene te
               vodooskrbe, zaradi razpršene poselitve pri nas tako visoke, da bi bile socialno
               nesprejemljive. Občine so seveda vsaka po svoje se znašla. Jaz kot bivši župan
               priznam, da sem denar iz proračuna, ker v proračunu ni namenjenega denarja za
               komunalno infrastrukturo, to se mora ščistiti. Formula za financiranje občin v
               povprečnini ni denarja za komunalno infrastrukturo. Celo pravijo, Računsko sodišče,
               da je občina v prekršku, da bi moral s komunalnimi prispevki graditi komunalno
               infrastrukturo. Vendar vsak župan se je pač po svoje znašel. Mislim, da je v bodoče
               treba zagotoviti tudi s strani države sredstva za komunalno infrastrukturo. Če je
               voda javna dobrina, jaz se strinjam, da moramo v Ustavo dati tako dikcijo, da bomo
               vsako skušnjavo po privatizaciji odpravili, da ne bo prišlo do nje, ker bo to samo še
               slabo. Verjamem pa, da marsikateri župan razmišlja, ko nima več denarja, da bi se
               znašel na nek način, pa podelal koncesije, pa dobil nekaj denarja na ta račun v
               proračun, trenutno, dolgoročno je pa to katastrofa, ker bodo cene šle gor. To je
               potrebno preprečiti. Vendar kot je gospod Kremžar že prej lepo povedal, mi moramo
               priznati, da smo 20 let za Evropo, kar se tiče te komunalne infrastrukture. In da
               morajo biti naše zahteve do evropskega denarja tudi take, da bomo lahko v doglednem
               času to razliko nadoknadili. Zato pozdravljam tudi politiko prejšnjega ministra
               Bogovića, ko je te kohezijske projekte bistveno pospešil. Sedaj smo tik pred podpisom
               veliko pogodb, tako da se sprašujemo ali imamo gradbene operative toliko, da bomo do
               oktobra 2015 lahko vse to zgradili, za kolikor je denarja, <stage type="mag"/>(nadaljevanje) ker se je zdaj delalo zelo počasi. Moramo pa
               poskrbeti, če je to pravica, da je to javna dobrina, zagotoviti vsakemu prebivalcu,
               vsakemu gospodinjstvu vodo, zdravo pitno vodo po socialno sprejemljivi ceni. Jaz sem
               izračunal, da v moji občini en nov priključek na vodooskrbo stane 15 tisoč evrov in
               mislim, da se s tem strinjajo tudi tisti župani podeželskih občin, da je to tak
               strošek. Tak strošek ne moremo prevaliti nikakor na občane in mora država tukaj
               pomagati, ker imeli smo primere, ko bi radi določeni kmetje šli v predelavo svojih
               kmetijskih pridelkov, vendar z oporečno pitno vodo to ni mogoče. Takoj je ta misel
               propadla in vemo, če hočemo samooskrbo na področju hrane povečati je nujno, da vse te
               kmetije oskrbimo z zdravo pitno vodo, ker ljudje, če bo predraga voda, bodo
               uporabljali kapnico, vemo tudi iz izkušenj in tudi iz analiz, da je praktično
               strupena, ker so analize narejene, ker s škropljenjem veter odnese na streho in potem
               tudi v vodnjak in pesticide in ne vem kaj še vse in bi morali tudi poskrbeti za tista
               gospodinjstva, ki se sedaj oskrbujejo z vodnimi viri pod 50 prebivalcev, ker vemo, da
               to ni v pristojnosti več občin. Inšpektorji terjajo od občin, da vse tiste lokalne
               vodovode, ki oskrbujejo več kot 50 prebivalcev, to je po zakonodaji in baje tudi po
               evropski uredbi, mora občina zagotavljati javno pitno vodo oziroma neoporečno pitno
               vodo. Vsi tisti, imamo pa dosti naselij, ki je do 50 prebivalcev, ki se praktično
               oskrbujejo iz nekih izvirov, kjer je voda ne samo oporečna tudi strupena, nihče pa ne
               ugotavlja. Tudi na lokalnih vodovodih se ne opravlja kemijska analiza, ampak samo
               bakteriološka, to se pravi težave imajo nekateri s prebavo, ki niso tiste vode
               navajeni in da ne pride do problemov klorirajo, marsikje tudi predozirajo s klorom,
               kar je zopet strupeno, vprašanje kakšna je ta kontrola, kemijske analize pa ne
               opravljajo, samo javni vodovodi jo imajo. Tako, da tukaj je potrebno še mnogo
               narediti. Jaz pozdravljam politiko, tudi kot je minister povedal, da je prednost teh
               kohezijskih projektov na tistih območjih kjer ni možno zgraditi z javnimi sredstvi to
               komunalno infrastrukturo, predvsem za vodooskrbo. Problem je pa tudi pri čiščenju
               odpadnih voda, to mislim, da je tudi problematika, ki se jo bom moral dotakniti.
               Vemo, da po sedanjem programu po aglomeracijah, ki so sedaj določene, so socialno
               nesprejemljive, da mi po vaseh gradimo kanalizacije s tem, ko bodo imele že recimo
               tretjina ali pa polovica gospodinjstev svoje male čistilne naprave, ker sedaj
               zgraditi hišo ne morejo brez tega, da zgradijo malo čistilno napravo, je to praktično
               nemogoče. Ta program je potrebno spremeniti, treba je iti s časom naprej in
               omogočiti, da se vgrajujejo male čistilne naprave, ne pa vztrajati pri nekih
               kanalizacijah, ko po starih vaseh in naseljih, si zamišljate, na Primorskem po tistih
               ozkih ulicah, da se gradi kanalizacija, saj se bo porušila polovica hiš na ta račun.
               Treba je iti s časom naprej. In mislim, da današnja razprava je zelo koristna. Jaz se
               strinjam z vsemi razpravljavci tukaj, da je treba v Ustavo nekaj dati, da bo
               sigurnega, moramo pa tudi, to kar je predstavnik vodnega inštituta povedal, nujno
               nekaj nadgraditi na tem zaostanku, ki je do sedaj, ker če ne bomo, se nam bo sistem
               zrušil, ki je pa ekonomsko zelo pomembno predvsem za razvoj podeželja. Jaz predlagam
               tudi da bi v naslednjem kohezijskem v obdobju 2014-2020 namenili večino teh <stage type="mag"/> (Nadaljevanje) sredstev, najprej z vodooskrbo,
               sistem odvajanja in čiščenja odpadnih voda, pa čim bolj poenostaviti, saj vemo kako
               so včasih ljudje s tem opravljali, sedaj pa z devet, deset litrov zdrave pitne vode
               splakujemo odpadke v podtalnico, kjer se ne razgradijo in samo onesnažujejo
               podtalnico. Hvala lepa.</p>
            </sp>
            <sp xml:id="SDT6-OZKGPIO-javna-1-2013-08-27.sp37">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Kot rečeno, je bil to zadnji prijavljen razpravljavec. Sedaj pa kljub
               vsemu sprašujem, glede na to, da ste se nekateri pridružili kasneje, ali želi še kdo
               besedo, ker smo v kar doglednem, kar sprejemljivem času končali to pomembno razpravo.
               Ugotavljam, da ne.</p>
               <p>V tem primeru zaključujem razpravo, zaključujem to javno predstavitev mnenj. Jaz sem
               prepričan, torej ugotavljam, da je bila današnja razprava zagotovo zelo dobra osnova
               za nadalnje urejanje te izredno pomembne teme na vseh področjih, ki jo zadeva. Torej
               še posebej ugotavljam tudi to, da je zahteva in interes, da se še bolj vključi stroka
               in upošteva vse tiste, tudi vse tiste predloge, ki so bile danes iznesene. Jaz se
               vsem sodelujočim zahvaljujem za čas, ki ste ga preživeli z nami, za vse vaše
               razprave, še posebej za vse vaše koristne predloge. Na vseh tistih, ki jih ta zadeva
               zadeva, da urejamo tako na Vladi kot v Državnem zboru, Državnem svetu in v različnih
               institucijah, ki se ukvarja s temi problemi, ki se ukvarjajo s temi problemi, da v
               prihodnje tudi naredimo svoje. Torej vsem še enkrat hvala za udeležbo in lep dan
               naprej na sejmu Agra.</p>
               <p>Hvala lepa. <title> Javna predstavitev mnenj je bila končana 27. avgusta 2013 ob 13.17.
               </title>
               </p>
            </sp>
         </div>
      </body>
   </text>
</TEI>
