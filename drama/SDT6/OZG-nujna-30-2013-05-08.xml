<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZG-nujna-30-2013-05-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BC093C94AF9B33BDC1257D1F005A736A</idno>
               <idno type="custom" subtype="day">F1BFFDEAAC395411C1257B65002DD872</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=F1BFFDEAAC395411C1257B65002DD872</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZG-nujna-30-2013-05-08.OZG" n="30">
               <name>nujna seja</name>
               <date when="2013-05-08"/>
            </setting>
         </settingDesc>
         <particDesc>
            <listOrg>
               <org xml:id="OZG-nujna-30-2013-05-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZG-nujna-30-2013-05-08.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">30. nujna seja</stage>
            <stage type="date">(8. maj 2013)</stage>
            <stage type="chairman">Sejo je vodila Alenka Pavlič, predsednica odbora.</stage>
            <stage type="time">Seja se je pričela ob 8. uri. </stage>


            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Dobro jutro! Vse prisotne lepo pozdravljam. Pričenjam 30. nujno sejo Odbora za
               gospodarstvo.</p>
               <p>Obveščam vas, da je zadržan gospod Bojan Starman, ki ga nadomešča gospod Marko
               Pavlišič.</p>
               <p>S sklicem seje ste prejeli naslednji dnevni red: Predlog stališča Republike Slovenije
               do spremenjenega Predloga uredbe Evropskega parlamenta in Sveta o skupnih določbah o
               Evropskem skladu za regionalni razvoj, Evropskem socialnem skladu, Kohezijskem
               skladu, Evropskem kmetijskem skladu za razvoj podeželja in Evropskem skladu za
               pomorstvo in ribištvo, ki jih zajema Splošni strateški okvir o splošnih določbah o
               Evropskem skladu za regionalni razvoj, Evropskem socialnem skladu in Kohezijskem
               skladu ter o razveljavitvi Uredbe št. 1083/2006 <stage>(EPA 2248-EU-U-324/3)</stage>. Ker v
               poslovniškem roku nisem prejela predlogov za spremembo dnevnega reda, je določen, kot
               je bil predlagan s sklicem.</p>
               <p>Prehajamo na <title>TOČKO DNEVNEGA REDA - PREDLOG STALIŠČA REPUBLIKE SLOVENIJE DO SPREMENJENEGA
               PREDLOGA UREDBE EVROPSKEGA PARLAMENTA IN SVETA O SKUPNIH DOLOČBAH O EVROPSKEM SKLADU
               ZA REGIONALNI RAZVOJ, EVROPSKEM SOCIALNEM SKLADU, KOHEZIJSKEM SKLADU, EVROPSKEM
               KMETIJSKEM SKLADU ZA RAZVOJ PODEŽELJA IN EVROPSKEM SKLADU ZA POMORSTVO IN RIBIŠTVO,
               KI JIH ZAJEMA SPLOŠNI STRATEŠKI OKVIR O SPLOŠNIH DOLOČBAH O EVROPSKEM SKLADU ZA
               REGIONALNI RAZVOJ, EVROPSKEM SOCIALNEM SKLADU IN KOHEZIJSKEM SKLADU TER O
               RAZVELJAVITVI UREDBE ŠT. 1083/2006 (EPA 2248-5-EU-U-324/3).</title>
               </p>            

               <p>Predlagatelj stališča Republike Slovenije je Vlada. Odbor je matično delovno telo za
               obravnavo te točke, ki jo bo obravnaval na podlagi drugega odstavka 154.h člena
               Poslovnika Državnega zbora. Odbor bo svoje poročilo z morebitnimi amandmaji, ki jih
               lahko sprejme k predlogu stališča, posredoval pristojnemu Odboru za zadeve Evropske
               unije.</p>
               <p>K tej točki je bilo vabljeno Ministrstvo za gospodarski razvoj in tehnologijo. Z nami
               sta državna sekretarka, gospa mag. Monika Kirbiš Rojs, in gospod Dimitrij Pur.
               Predstavnico Vlade prosim za dopolnilno obrazložitev predloga stališča. Izvolite,
               gospa Monika Kirbiš Rojs.</p>
            </sp>
            <sp who="SDT6:KirbišRojsMonika">

               <speaker>MAG. MONIKA KIRBIŠ ROJS:</speaker>

               <p>Hvala. Dobro jutro!</p>
               <p>Ta uredba mogoče zgleda na prvi pogled nepomembna, ampak bom kar na začetku rekla, da
               je izjemnega pomena, zaradi tega, ker se stališče dotika problematike zaposlovanja
               mladih, ki je trenutno v Sloveniji in Evropski uniji zelo pereča. Zaradi tega so tudi
               predsedniki vlad 8. februarja 2013, ko so bila zaključena finančna pogajanja za
               črpanje sredstev v naslednjem programskem obdobju do leta 2020, sklenili, da se
               oblikuje posebno pobudo za zaposlovanje mladih. V okviru te pobude bi se naj dajala jamstva za mlade,
               in sicer za tiste mlade, ki po 4 mesecih po končanju formalnega izobraževanja ne
               dobijo zaposlitve, bi se potem s pomočjo posebnih ukrepov pomagalo poiskati
               kakovostno ponudbo za zaposlitev ali nadaljevati z njimi izobraževalni proces oziroma
               jim urediti vajeništvo in pripravništvo. Zaradi tega tudi mi podpiramo, da se to
               pobudo vključi v to splošno uredbo, ki pokriva vse sklade, se pravi, regionalni
               sklad, socialni sklad in kohezijski sklad.</p>
               <p>Predlog stališča je usklajen na nivoju delovne skupine, strukturna in regionalna
               politika, to je medresorska skupina, ki jo vodimo mi, medtem ko v Bruslju pogajanja
               še potekajo v okviru delovne skupine Sveta za strukturne ukrepe. Problem, ki ga tu
               imamo, je v bistvu ironija, v katero Slovenija pogosto zapade, kajti kriteriji
               upravičenosti, se pravi, da bi ta sredstva tudi dejansko potem dobili v praksi, pa
               je, da bi bila brezposelnost v letu 2012 večja od 25%, ampak v Sloveniji je bilo
               dejstvo, da je bila ta nižja od 25%. Res pa je, da je v vzhodni Sloveniji v zadnjem
               četrtletju narasla preko 25%. Tako tu zdaj potekajo intenzivna pogajanja. V zvezi s
               to problematiko sta se oba resorna ministra, minister za gospodarstvo in ministrica
               za delo, že obrnila na Evropsko komisijo, na Evropski parlament. Mislim, da bodo tu
               potrebni še kakšni kontakti na najvišjih ravneh, ker se mi zdi res ključnega pomena,
               da bi v končni fazi tudi mi bili upravičeni do teh sredstev.</p>
               <p>Če si pogledamo še podatke o brezposelnosti mladih. Trenutno je v celotni Evropski
               uniji v starostni skupini do 25 let 5,7 milijona brezposelnih mladih, v Sloveniji pa
               se je to stanje od leta 2008 do leta 2013 drastično poslabšalo. Če navedem nekaj
               konkretnih podatkov, mladi s 7. stopnjo izobrazbe - v letu 2008 je bilo takšnih
               4.600, danes 11.495, se pravi, da imamo tu 150% povečanje brezposelnosti. Če gledamo
               starostno skupino do 29. leta, se je povečala v letu 2008 na 18.480, leta 2013
               29.938, se pravi, da imamo tu 62% povečanje brezposelnosti. In starostna skupina od
               25 do 29 let je z 10.000 narasla na 18.000, se pravi, 80% porast. Problem, ki ga tu
               imamo, je tudi, da Evropska komisija gleda starostno skupino od 14 do 25 let. V tej
               starostni skupini je v Sloveniji brezposelnih mladih 21,8%, ker imamo največ
               brezposelnih v skupini do 29 let, in sicer dve tretjini. Razlog pri nas je tudi v
               tem, da se študijski čas podaljšuje, da smo tudi podpirali študentsko delo preko
               napotnic in tako dalje. Tako bo tu potreben res velik trud, da do teh sredstev
               pridemo.</p>
               <p>Sicer pa bi bil na ravni Evropske unije za ta program oblikovan poseben sklad, v
               katerem bi bilo 6 milijard evrov, od tega bi šle 3 milijarde iz Evropskega socialnega
               sklada, 3 milijarde bi pa bila posebna proračunska postavka Evropske komisije posebej
               za te namene.</p>
               <p>Toliko na kratko za začetek.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Hvala lepa.</p>
               <p>Odpiram razpravo poslank in poslancev. Želi kdo razpravljati? Izvolite, gospod
               Meh.</p>
            </sp>
            <sp who="SDT6:MehSrečko">

               <speaker>SREČKO MEH (PS SD):</speaker>

               <p>Hvala lepa.</p>
               <p>Se pravi, da v tem trenutku ni možno računati na to, da bi Slovenija bila prejemnica
               sredstev iz tega sklada. Pravzaprav si želimo, da bi tako tudi ostalo, če rečemo
               dobesedno, in da bi se situacija poboljšala. Moje vprašanje je naslednje: Ali so
               možnosti, da potem mi Slovenijo delimo na dve regiji ali ne, ali je tu država kot
               celota tista, ki mora biti nad 
               teh 25 % in ali kakšne so potem šanse, da vseeno dobimo kaj iz tega sklada? Če lahko
               o tem kaj rečete.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Izvolite, gospa Kirbiš.</p>
            </sp>
            <sp who="SDT6:KirbišRojsMonika">

               <speaker>MAG. MONIKA KIRBIŠ ROJS:</speaker>

               <p>Mi smo ravno že zaradi teh stvari že leta 2005 razdelili Slovenijo na vzhodno in pa
               zahodno regijo, ker smo se zavedali, da bo glede na trende Slovenija kot celota,
               zaradi tega potem v teh letih upravičena do več sredstev, tako da naš cilj je ravno
               ta, da bi skušali Evropsko komisijo in pa Evropski parlament prepričati, da je potem
               vzhodna Slovenija vsaj, kjer je ta problem še večji upravičena do teh sredstev.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Hvala. Še kdo? Izvolite, Srečko.</p>
            </sp>
            <sp who="SDT6:MehSrečko">

               <speaker>SREČKO MEH (PS SD):</speaker>

               <p>Gre seveda za to, kakšni, kako pa bomo lahko potem eventualno do tega prišli, kakšni
               kriteriji bodo, kakšni postopki bodo, da mi lahko dobimo potem ta sredstva za
               zaposlovanje mladih. Ali je to že kaj bolj znano ali o tem tudi kaj rečemo danes?</p>
            </sp>
            <sp who="SDT6:KirbišRojsMonika">

               <speaker>MAG. MONIKA KIRBIŠ ROJS:</speaker>

               <p>Če kar odgovorim, pravzaprav se je razprava o tem, kot že rečeno začela šele
               februarja, tako da trenutno smo, mislim, Evropska komisija v fazi priprave uredb
               šele, se pravi vsebin. Uredbe naj bi bile potrjene konec tega leta, dokončno, tako da
               vse, kar se tiče izvedbe, pa so trenutno šele začeli pripravljati vse dokumente, tako
               da to je potem stvar naslednjih mesecev, da se dogovorimo za natančno izvedbo. Ampak,
               če bi bili do tega upravičeni si jaz predstavljam, da bo to pač ena od prioritet ali
               pa skladov v okviru operativnih programov, ki jih bomo pripravili.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Hvala. Gospa Novak, izvolite.</p>
            </sp>
            <sp who="SDT6:NovakLjudmila">

               <speaker>LJUDMILA NOVAK (PS NSi):</speaker>

               <p>Seveda si vsi želimo, da bi se brezposelnost med mladimi zmanjševala, ampak glede na
               trend je verjetno, da se bo še povečevala in sprašujem, za katero leto se bodo
               upoštevali ti procenti ali to samo v letošnjem letu ali tudi v nadaljnjih letih?</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Izvolite, gospa Kirbiš.</p>
            </sp>
            <sp who="SDT6:KirbišRojsMonika">

               <speaker>MAG. MONIKA KIRBIŠ ROJS:</speaker>

               <p>Zdaj trenutno potem, kar danes predstavljamo je vzeto povprečje leta 2012, ampak mi
               računamo tudi na to, da bo potem, ko bodo prvič programi tudi evalvirani s strani
               komisije, to je v letu 2016, pa vzeti mogoče kakšen novejše statistične podatke in
               potem lahko tudi v kasnejših letih programskega obdobja, ki traja do leta 2020
               pridemo do teh sredstev še.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Hvala. Gospod Breznik.</p>
            </sp>
            <sp who="SDT6:BreznikFranc">

               <speaker>FRANC BREZNIK (PS SDS):</speaker>

               <p>Jaz bom, jaz sem večkrat optimistično nastrojen. Ampak glejte, meni se tudi zdi ta
               sama uredba izredno zanimiva, predvsem pa se mi zdi nujno potrebna. Treba pa je malo
               širše pogledati. Treba je pogledati predvsem slovensko realnost, slovensko stvarnost,
               Slovenija da sama dve milijardi evrov za šolski resor na vseh stopnjah. Mislim, da ta
               razmerja, ki so med družboslovjem in naravoslovjem, o katerih večkrat govorim v prid
               družboslovja, s tem, da je naravoslovje ca 18 % udeleženo na, govorim seveda o
               visokem šolstvu, to je tisti ključni problem Slovenije, zakaj ne more dohiteti nekih
               normalno zahodno razvitih držav. Mi imamo med mladimi 29 tisoč brezposelnih na vseh
               stopnjah ali pa tisti, ki še niso se izobrazili, niti v srednji stopnji, 29 tisoč
               brezposelnih mladih. In večina fakultet družboslovnih v tem trenutku in tudi s tako
               gospodarsko rastjo, katero pričakujemo, seveda v tem trenutku generira strukturno
               brezposelnost. Lahko jim govorimo, da so generatorji strukturne brezposelnosti. Zdaj,
               da bo nam zaradi naše napačne šolske politike Evropa držala dobesedno po domače
               povedano štango, zato da bodo podpirali našo napačno šolsko politiko, jaz mislim, da
               bodo lahko spustili nekaj procentov, ampak ne bodo šli v prid nam čisto. Mi bomo
               mogli sami narediti tudi tukaj domačo nalogo. Avstrijci, Švicarji, tistimi, s
               katerimi se radi primerjamo, glede splošne razvitosti, imajo 80 % ljudi, pravijo, ne
               potrebujejo akademske izobrazbe, ostalih 20 % je tistih, ki so potem vrhunski, ki so
               talentirani, ki so motivirani za študij, ki študij končajo v rednem roku in to je
               tisto, kar je naš stvarni problem. Če računamo, da ena četrtina proračuna gre za
               šolstvo. To zdaj ni kritika šolstvu, da je šolstvo slabo, to sploh ni res, spet bo
               nekdo mene napačno razumel. Ampak gre samo zato, da so pri nas razmerja totalno
               porušena, da ne vemo, kaj je glavna naloga študentov in delavcev. Glavna naloga
               študenta je, da študirajo, da so hvaležni, da jim država plačuje študij in da študij
               končajo v rednem roku in da se
               odločajo za študije katere bodo končali. Nikjer pa ne pomeni, da so ljudje manj
               vredni, če imajo kvalitetno srednjo šolo končano, da imajo kvaliteten poklic, in da
               imamo, tako kot da razvijemo naprej svojo individualno šolstvo. In tudi tukaj se
               sprašujem in vas sprašujem, državna sekretarka, ali gre recimo ta pomoč, ki je lahko
               hitrejša, ker lahko se zavedate, da bomo mi lahko tudi dosegli 25% s tako gospodarsko
               rastjo, ki se pričakuje, s takimi ukrepi, ki jih dela Vlada, da smo mi za tuj kapital
               še vedno totalno zaprti, da bomo naprej krepili tako imenovani tovarišijski
               kapitalizem, da se bomo še naprej držali državno premoženje v svojih lastnih rokah,
               da bomo to res sedaj gradili svojo prihodnost na to, da bodo delavci in prebivalstvo
               plačevalo nek davek, kot ga opazujem, krizni davek, dvignili bomo DDV, po drugi
               strani pa imamo 11 milijard državnega premoženja, ki ga ne bomo hoteli prodati. To
               pomeni, mi dajemo sporočila, mi smo zaprti za tuje investicije, tukaj nimate vstopa,
               mi smo zaprta država, ne bomo ničesar prodali, šli se bomo še naprej nekaj, državni
               socializem in potem nam Evropa v tej smeri ne bo pomagala.</p>
               <p>Druga zadeva je, kaj narediti s tistimi, ki so strukturno brezposelni. To je zdaj
               vprašanje tudi. nekdo, ki je končal fakulteto ali imamo nekaj tisoč ekonomistov,
               tisoč pravnikov, filozofov, kaj bomo z njimi naredili. Evropa ima programe, tako
               imenovanega, pravijo RE-inženiring. Torej ali gredo v specializacijo, boljšo, v
               svojem poklicu ali pa se vrne celo nazaj v srednjo šolo pa končajo nek poklic v
               okviru srednje šole. Tisti poklici, ki boste potrebovali. Če hočemo dvigniti lesno
               industrijo, je to poklic v okviru lesne industrije. Če so to poklici v okviru
               strojništva, kjer imamo tradicijo Slovenci, kjer smo dobri, v orodjarstvu in vse
               ostalo, kjer smo tudi dobri v, ravno zdaj, ko ste govorili, o pomoči Cimosu, potem se
               je treba vprašati ali imamo mi tudi v tem smislu ali smo konkurenčni. In ta pomoč o
               kateri danes govorimo, o tej uredbi, je tista, ki bi nam lahko bila dobrodošla. Po
               drugi strani pa, če računamo koliko diplomantov bomo dobili v naslednjih mesecih ali
               pa v naslednjem letu, smo lahko mi hitro na 25%. Žal je to ironija, morda, ampak je
               res. Mi smo lahko hitro v vzhodni regiji na 25% in potem bomo izpolnjevali žalostno
               zgodbo te standarde, ki ta uredba drži, ta določila. To je tista stvar o kateri se
               tudi na tem odboru bomo morali v naslednjih mesecih spraševati ali bomo tudi v šolski
               politiki kaj naredili ali bomo samo hodili, mi ne bomo nič spremenili, pa čakali, da
               nam bo Evropa dala nekaj sredstev, da bi mi reševali tiste probleme, ki smo si jih v
               bistvu sami zakuhali po eni strani. Tako da, jaz mislim, da nekaj bi morali nek svoj
               predlog dati na to uredbo, da bi poskušali, da je slovenska stvar vseeno takšna, da
               bi poskušali priti blizu, da bi rekli, da naj spustijo malo standarde, da smo tudi
               ena država, ki se trudi in podpira neko razpravo, širšo, pa morda nek amandma,
               karkoli, da bi vložili, da bi pogledali kaj se da tukaj naredit. Tri milijarde evrov
               ni tako malo, ampak če računamo, da je isti problem v Španiji, na Portugalskem, da 3
               milijarde hitro porabijo, v kolikor ne bomo stopili zraven, in da je to, Grčija<gap n="..."/>
               Saj so vsi podobni problemi. Hvala.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Hvala. Gospa Brunskole.</p>
            </sp>
            <sp who="SDT6:BrunskoleRenata">

               <speaker>RENATA BRUNSKOLE (PS PS):</speaker>

               <p>Hvala lepa. Jaz bi se kar navezala naprej na kolege, ki so pred menoj razpravljali.
               Torej predsedniki Vlad in držav so se na zasedanju evropskega sveta že 8. februarja
               2013 sklenili ustanoviti pobudo za zaposlovanje mladih, ki naj bi dopolnjevala
               podporo, ki jo sicer že zagotavljajo strukturni skladi Evropske unije. Tukaj prisotni
               predstavniki Vlade so to zadevo tudi predstavili. V okviru Poslanske skupine
               Pozitivne Slovenije pozdravljamo ta predlog sprememb predloga uredb, ker vključuje
               dodatno podporo reševanju visoke brezposelnosti med mladimi. Vendar smo pa zadržani,
               tako kot je tudi pred menoj predgovornik omenjal določene dvome in razmišljanja,
               vezano na predlagane kriterije opravičenosti do pomoči, se namreč ta sredstva se bodo
               v okviru Evropske unije zagotovo lahko kaj hitro porabila in Republika Slovenija
                   je tudi ena tistih, pa
               verjetno ne moremo sedaj v tem kratkem času nekaj tednov te vlade kar takoj vso
               krivdo prevaliti na to vlago in določene ukrepe, ki bodo morali biti sprejeti,
               prevzeti. Torej, to krivdo kar samo na eno vlado. Tu gre za splet okoliščin in
               razmišljanja, ki so se verjetno tudi skozi zadnje leto pa tudi še prej odvijala.
               Želimo si, da bi bili kriteriji do upravičenosti prožnejši, torej da bi vključevali
               tudi regije v katerih je bil skokovit porast brezposelnosti mladih v letu 2012 in je
               bil tudi kriterij 25% brezposelnosti mladih presežen. Vsaj enkrat v letu 2012
               neodvisno od povprečja v istem letu. Seveda pa si želimo in tudi predlagamo, da
               Evropska komisija ponovno pregleda upravičenost do pomoči pobude. Na podlagi
               najnovejših statističnih podatkov o pregledu upravičenosti dodeljenih sredstev cilja
               naložbe za rast in delovna mesta, ki bo potekal v letu 2016. Seveda bi bilo mogoče še
               lažje razpravljati, če bi imeli tudi že nekatere izračune za leto 2013 oziroma mogoče
               več predstavljenih projekcij za Slovenijo ter vpis aktivnosti in ukrepov, ki bodo za
               to področje določeni in se bodo pri nas izvajali. Ne vem, ali obstajajo kateri
               podatki iz časa prejšnje vlade. 8. februarja se je ta zadeva na zasedanju Evropskega
               sveta sklepala. Katere so bile takrat tiste osnove, projekcije in tako dalje? Pa bi
               mogoče še katera razprava bila od vseh nas tukaj lahko še kako drugačna.</p>
               <p>Sicer pa to zadevo pozdravljamo in želja je, da bi, kar se tiče brezposelnosti
               mladih, da bi se trend obrnil. Vendar verjetno na kratek rok to čisto tako ne bo
               možno.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Izvolite, gospa Kirbiš.</p>
            </sp>
            <sp who="SDT6:KirbišRojsMonika">

               <speaker>MAG. MONIKA KIRBIŠ ROJS:</speaker>

               <p>V bistvu se lahko z zadnjima dvema razpravljavcema strinjam, ampak mogoče bi povedala
               v kakšni fazi je to. Trenutno nam v bistvu lahko pomaga samo evropski parlament. Tako
               da mi apeliramo na najvišjih nivojih na evropske poslance. Naslednji teden imamo tudi
               srečanje s številnimi tujimi poslanci tu v Sloveniji. Tako, da bomo na to konstantno
               opozarjali. Tudi pisma so bila naslovljena s strani resornih ministrov. Je pa tako,
               da je odbor evropskega parlamenta za zaposlovanje in socialne zadeve že ta kriterij
               pristal, da se zniža iz 25 na 20%. S tem bi potem bila tudi vzhodna Slovenija
               upravičena, ampak je potem vprašanje kaj se bo še tekom razprav in dokončnih
               uskladitev uredb dogajalo.</p>
               <p>Kar pa se tiče teh strukturnih problemov bom pa jaz rekla tako <gap n="..."/><stage>/Nerazumljivo./</stage> kot
               tisto ministrstvo, ki nekako koordinira razvoja opozarjamo, da je treba tudi dati
               večji pomen tem poklicem. Zaradi tega bi želeli tudi podpreti več vajeništev,
               pripravništev. Tudi na tem delamo, da bi za to imeli evropska sredstva na razpolago.
               Ampak dejstvo je, recimo, v času, ko sem jaz študirala je bil trend, da si moral iti
               v gimnazijo, da je bil poklic nekaj slabega. In to se je nabiralo 10, 15 let in
               dejansko tega niti v enem letu, niti v dveh letih ni možno rešiti. Ampak jaz mislim,
               da se počasi vrača nazaj tudi zavedanje mladih, da imajo možnosti tudi z nekimi
               srednjimi poklicnimi, tehničnimi šolami in potem kot inženirji in tako naprej.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Še kdo? Gospa Tomc.</p>
            </sp>
            <sp who="SDT6:TomcRomana">

               <speaker>ROMANA TOMC (PS SDS):</speaker>

               <p>Hvala lepa za besedo. Jaz moram najprej reči, da podpiram vsa ta prizadevanja, da bi
               Sloveniji uspelo premakniti te meje, da bomo lahko pridobili sredstva, ki jih Evropa
               namenja iz teh skladov tudi za reševanje problemov v Sloveniji. Ampak seveda to je še
               en poskus v vrsti poskusov, kako pravzaprav priti do nekega denarja. Na drugi strani
               pa ni spremljanj z nekimi idejami kaj bomo pa naredili, da bomo dejansko rešili
               problem. Nihče na nikogar ne vali krivde. Dejstvo pa je, da je situacija v Sloveniji
               takšna kot je, je posledica, tako kot državna sekretarka ugotavlja, več letnega
               dolgoletnega napačnega vodenja šolskega sistema in neupoštevanja realnosti kaj
               gospodarstvo pravzaprav pričakuje, kakšne kadre potrebuje in kateri kadri so
               zaposljivi.  Seveda se vsi
               strinjamo, da je treba in da je nujno spodbujati vpise na poklicne šole, drugače
               zastaviti že srednješolsko izobraževanje in ne samo visokošolsko. Ampak, spomnite se
               pa vendarle pred kakšnim letom poskusov oziroma napadov na bivšega ministra dr. Žiga
               Turka in vprašanja glede števila vpisnih mest na gimnazije. Kakšni pritiski in kakšne
               kritike so se zlivale na račun tega, ker so bili eni zelo mehki poskusi kako ta trend
               nenadzorovanih in prevelikih vpisov na splošne gimnazijske programe zapeljati v neko
               drugo smer in to točno v tisto smer o kateri zdaj vsi govorimo, da je prava. Tako, da
               mislim, da imamo tukaj še zelo veliko dela in da je proces dolgotrajen.</p>
               <p>Jaz se pa bojim, da je situacija v Sloveniji še slabša, kot je statistična slika.
               Namreč, ta statistična slika, ki govori o številu mladih brezposelnih je res zgolj
               statistika. Mi imamo še veliko večji problem, imamo prikrito brezposelnost med
               mladimi in mladi študirajo zato, ker ne dobijo dela. Na drugi strani pa smo
               rekorderji v Evropski uniji med vsemi državami, to je pokazala raziskava po številu
               vpisanih mladih v šolske programe. Višješolske in visokošolske programe. Imamo 70%
               oziroma še višji, kot 70% vpis mladih od vse generacije na univerzitetne oziroma
               visokošolske programe. Sledijo nam pa Finci, kot drugi, ampak mi smo jih
               prehiteli.</p>
               <p>In še nekaj bi rekla, mislim, da vseskozi od kar smo se začeli pogovarjati, pa se to
               že dolgo časa pogovarjamo o nujni ureditvi tudi študentskega dela, napačno pristopamo
               k temu problemu. Študentsko delo, po moji razlagi, po mojem prepričanju ni vzrok za
               to, da nekdo dolgo študira, ampak je posledica tega, da nekdo, ki študira lahko tudi
               dela preko študenta. Vprašajmo se zakaj nekdo sploh lahko dela preko študenta, zaradi
               tega, ker ima status študenta in kdo mu daje status študenta - šole mu dajo status
               študenta in potem se lahko vprašamo zakaj ima nekdo lahko status študenta 10 let.
               Najbrž tukaj nekaj ni dobro urejeno oziroma prinaša potem takšne negativne posledice,
               ki si jih pa nihče ne želi.</p>
               <p>Tako, da jaz se strinjam s kolegom Breznikom, da imamo velik strukturni problem, za
               katerega bomo porabili kar nekaj časa, če ga danes začnemo reševati, da to ni zadeva,
               ki bi jo premaknili v enem letu, mogoče tudi ne v času ene šolske generacije, ampak v
               še daljšem času, ampak že to da se tega problema očitno zdaj pa res vsi zavedamo, ne
               samo nekateri, pa daje upanje na to, da bomo tudi nekaj spremenili. Jaz sem sicer
               malo skeptična, da bi se cela Evropa prilagajala Sloveniji glede teh let, za katere
               predlagamo povišanje, ampak kljub temu upam, da nam bo vendarle uspelo in želim vladi
               uspešna pogajanja v tej smeri.</p>
               <p>Hvala lepa.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Še kdo? Izvolite, gospod Smodiš.</p>
            </sp>
            <sp who="SDT6:SmodišBranko">

               <speaker>BRANKO SMODIŠ (PS SD):</speaker>

               <p>Hvala za besedo.</p>
               <p>Jaz tudi upam, da se bo vlada dobro izpogajala, posebej še za nas, jaz prihajam iz
               vzhodne regije. Je pa zanimivo, študentsko delo, to se je že v preteklosti želelo
               urediti, ampak se na žalost ni. Potem pa drugo, izobraževanje. Glejte. Mi želimo biti
               država, inovativna, razvojno razvita, ampak na koncu pravite, da se preveč ljudi
               izobražuje. Vseeno bi tu vprašal tudi za ministrstvo, če ste zadnje dni videli, pač
               pot Audija, BMW, Mercedesa, so rekli, da ne bodo več gradili nobene tovarne v Evropi.
               Tudi druge multinacionalke so izrazile: Evropa je predraga za njih.  In tukaj se sprašujem, tudi pri nas bodo
               delovna mesta padala, ker potem bodo rezervne dele tudi v južni Ameriki, Afriki.
               Tako, da vseeno se bo treba vprašati 2016, 2017 katera delovna mesta bodo v Evropi -
               ali bodo storitvena ali bodo v gospodarstvu. Bojim se, da v gospodarstvu bolj težko,
               bolj bo storitvena.</p>
               <p>Glede izobraženih ljudi pri nas. Mislim, da bi morali tudi manjši podjetniki in
               obrtniki zaposliti kakšnega visoko izobraženega ali pa celo magistra ali doktorja,
               vem pa, poznam tudi, imajo zaposlene, ampak na delovnem mestu, kot s srednjo šolo,
               delajo pa dela visoko izobraženega. Tudi tukaj bo morala Obrtno-podjetniška zbornica
               pomagati, da bodo mlajši ljudje z izobrazbo dobili plačilo tudi za tisto delo, ki ga
               delajo pri manjših podjetnikih in potem mislim, da bo tudi Slovenija počasi
               napredovala.</p>
               <p>Druga stvar pa je, moramo malo pozitivno gledati, samo negativno gledamo, in tudi
               naši<gap n="..."/> Mi imamo tudi dva študenta, ki bosta prišla na trg dela, pred dvema letoma
               sem jima rekel: V Evropi bo kje delovno mesto za vaju dva, ampak zdaj vidim, da je že
               Evropa tudi bolj Slovenija.</p>
               <p>Hvala lepa.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Hvala.</p>
               <p>Gospod Breznik, izvolite.</p>
            </sp>
            <sp who="SDT6:BreznikFranc">

               <speaker>FRANC BREZNIK (PS SDS):</speaker>

               <p>Gospod Smodiš mi je dal iztočnico, bi lahko dve govoril, ampak jaz bom poskušal v pet
               minut spraviti, da bomo zadeli bistvo.</p>
               <p>Zdaj se spraševati, kako bomo mi podizvajalci nekih velikih avtomobilskih koncernov,
               glejte, to je napačen pristop, to je ta nesamozavest in <gap n="..."/><stage>/Nerazumljivo./</stage><gap n="..."/> jaz
               pravim temu. Prva zadeva, ki je je treba vedeti da Slovenija, prihodnost Slovenije,
               če zdaj govorimo tudi o neki prihodnosti do 2030, o kateri zdaj govori predsednik
               države, gre v smeri Slovenija mora postati prvič - moramo dvigniti tako imenovano
               zeleno politiko, druga zadeva je - mi moramo postati država vrhunske manufakture,
               maloserijskih izdelkov, ki bo krojila, naša usoda bo šla naprej v manjših družinskih
               podjetjih, vrhunskih obrtniških izdelkov in predvsem drobnega gospodarstva. To je
               naša prihodnost, vse ostalo je velika filozofija, to pozabite.</p>
               <p>Gospod Smodiš, izobraževanje nujno potrebujemo, rabimo strokovnjake, ampak mi ne
               potrebujemo ljudi, ki so pol talentirani, ki se vpisujejo v gimnazijo z oceno 2, ker
               potem je netalentiran. To je nekaj takšnega, kot če jaz kandidiram za center v
               košarkaški NBA ligi v Ameriki z 1.87 metra. Ne gre, nisem talentiran, ne morem biti.
               Ne morem iti na medicino, ker mi kemija ni šla, čeprav je bil oče zdravnik. Ne gre,
               glejte. In če nisi talentiran greš v poklice za katere si talentiran. To ne pomeni,
               da je kdo manjvreden, večvreden, ampak mi potrebujemo. Zdaj vam samo povem nekaj
               primerov. V Mariboru imate srednje, SERŠ, t.i. Srednjo elektro tehnično šolo, ki sem
               jo tudi sam obiskoval. Diplomanti ali tisti, ki so končali to srednjo šolo dobijo
               takoj zaposlitev. Diplomanti tehnične fakultete v Mariboru lahko delajo po celi
               Evropi, Ameriki, ne vem kje vse, v Avstriji, v Gradcu imajo vsi zaposlitev. Ampak,
               problem je, da imamo mi 18% naravoslovja samo na fakultetah, vse ostalo je
               družboslovje. Pa jaz nikoli nisem govoril, da mi družboslovja ne potrebujemo. Rabimo
               ga za razvoj blagovnih znamk, potrebujemo za razvoj strategij za vstope na tržišča,
               ki jih do zdaj nismo osvajali. V bistvu mi hodimo na tržišča, ki so najbolj zahtevna,
               imamo pa veliko število tržišč, ki pa so manj zahtevna, kjer bi se lahko
               <gap n="..."/><stage>/Nerazumljivo./</stage><gap n="..."/> naše izdelke. In tu so ti problemi, ki jih mi imamo. To so
               osnove. In poglejte, enega magistra ekonomije, ki je dela kot tajnica ali še manj,
               ali mi ne degradiramo enega mladega človeka, ga ne degradiramo, nekdo, ki je toliko
               časa in truda vložil v svoj študij, potem pa opravlja neka manj zahtevna tajniška
               dela, država pa je za njegov študij mogoče plačala 20 tisoč evrov, kljub temu, da je
               odvzemal mesta nekaterim kvalitetnim poklicem, ki so pa končali gostinske storitve,
               pa niso mogli delati, ker jim tudi znižujejo ceno študentje, ki jih izkoriščajo, ker
               delajo za 4 in 5 evrov. Mi pa se gremo, imamo drage hotele, zaposlene pa študente,
               kjer <q>"kelnarijo"</q>, ki nimajo tistih osnovnih zahtev, ki pa jih tudi zahteva neka
               gostinska stroka. Mi imamo tukaj vse karkoli je porušeno. V gostinstvu naj delajo
               ljudje, ki so se izobraževali v gostinstvu, kuhar mora biti kuhar, ključavničar mora
               biti ključavničar, pri nas pa ključavničarji zdaj pišejo pesmi, skladajo, ekonomisti
               se ukvarjajo s parketi in ploščice polagajo. Ne gre to. Vsak poklic je pomemben, je
               zahteven, ima neka svoja določila, ima  svojo neko poklicno etiko in tu je ta problem, ki ga imamo, ne dobite
               vodoinštalaterja, ne dobite kvalitetnega strojnega tehnika in tu je ta problem, ki je
               čisto enostaven in ga je lahko enostavno rešiti. In to kar je kolegica Tomčeva
               povedala, glejte jaz sprejmem kritiko, da je kriva marsikatera politika za šolsko
               politiko, nikoli nisem tega trdil. Ampak, glejte, manj kot leto dni nazaj ste
               napadali množično Žiga Turka, ki je nekaj malega hotel spremeniti, da bi več ljudi se
               vpisalo v poklicne kvalitetne srednje slovenske šole, pa nekaj manj v gimnazije,
               kakšni napadi so bili, da uničuje visoko šolstvo, da uničuje gimnazije. Tu mi moramo
               biti enotni. Jaz upam, da vidite, da je ta pot nepravilna, da moramo stopiti nazaj v
               neko izhodiščno točko in poiskati neko pravilno pot. Potem pa prosit Evropo naj nam
               pomaga, ker mi pa sami kar naprej še podpiramo to generiranje strukturne
               brezposelnosti. To je problem o katerem jaz večkrat govorim v svojih govorih. 2
               milijardi damo mi za to, da generiramo strukturno brezposelnost. To je ta naš ključen
               problem, ki ga imamo. Potem pa jamramo dajte nam zdaj denar, zdaj pa so ti
               brezposelni, seveda so brezposelni. Gospodarstvo v 20-ih letih ni konzumiralo vseh
               teh diplomantov. Kje pa so se zaposlovali? Ja, v državni upravi, v državni upravi so
               se zaposlovali. Trg jih ni prenesel in to je bilo umetno, tudi tu, trg jih ni
               prenesel, javno upravo smo pa širili z njimi. In zdaj, ko javna uprava več ne
               zaposluje, seveda je ta vidik mladih brezposelnih stalno večji, stalno več
               diplomantov ne dobi službe. In tu bo moralo priti do enega resnega premika in resne
               stvarnosti tudi v parlamentu, ko bomo naslednje neke strukturne probleme reševali ali
               pa strukturne reforme. Šolstvo mora biti eno izmed prioritetnih lastnosti. In tudi
               treba vprašati določene ustanove v Sloveniji, določene profesorje, institucije,
               visoke šole. Ali boste tudi vi prevzeli odgovornost, ali boste prevzeli odgovornost,
               da imamo 30 tisoč mladih na borzi? Ali boste prevzeli odgovornost zakaj so bili
               fiktivno vpisani, zakaj nekdo, ki dve leti ni prišel na noben izpit zakaj ga niste
               izpisali iz institucije? Saj to je vaša avtonomna pravica kot institucija, tu pa nima
               država vpogleda. Nekdo, ki dve leti ne piše, nekdo, ki sedmič gre na izpit pa ga ne
               opravi. Ali boste stopili tudi vi tukaj? Ali ste samo tu, da svojo akademsko
               avtonomno sfero gradite v tem, da boste vlekli denar iz države, pa od tistih revežev,
               ki so potem še izredni študenti? Tu so neka resna vprašanja. Ali je že katera
               institucija prevzela odgovornost? Politiki jo prevzemamo vsake štiri leta ali pa še
               prej, če so predčasne volitve, vsi ostali jo morajo prevzeti. Jaz še nikoli nisem
               slišal, da bi en profesor se opravičil, glejte mi smo dali na trg 50 tisoč
               brezposelnih, od tega 50 tisoč diplomantov, od tega jih je 30 ali 25 tisoč redno
               brezposelnih ali pa trajno brezposelnih ali pa začasno brezposelnih in bomo kar svoj
               program terjali naprej, kar gremo, kar generiramo, dajte nam denar, mi pa kar
               generiramo. Najhujši problem je, da tisto kar sem prej govoril o tistih šolah, ti
               diplomanti res je to neka slaba novica in dobra, torej so zaposljivi preko meja
               Avstrije, Nemčije, Švice. To je ena slaba novica, da imamo neki beg možganov, po
               drugi strani pa dobra novica, da so ti diplomanti priznani, svet jih priznava. Drugi
               problem pa je, da družboslovci na žalost je nekaj manj problema. Ne morejo se toliko
               zaposlovati v tujini. In ta problem, jaz upam, spoštovani kolegice in kolegi, da se
               ga zavedamo in da bomo tu enotni, ko bomo peljati tudi te strukturne reforme naprej,
               da se bom tega zavedali. Hvala lepa.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Hvala.</p>
               <p>Jaz sem vas dolžna opozoriti, da imamo dvorano rezervirano do 9. ure. Imam pa še kar
               nekaj prijavljenih razpravljavcev, pa tudi sama bi vam rada povedala nekaj v zvezi s
               tem kar ste vi tukaj že spraševali, tako da se bom zdaj vključila v to debato. In
               sicer želim vam povedati, da sem se skupaj s kolegicami 28. in 29. aprila udeležila
               srečanja predsednikov v Dublinu na tematiko zaposlovanja, podjetništva, inovacij in
               socialnih zadev, ker smo ravno to razpravljali kar je danes tematika tega odbora. In
               sicer mogoče, če odgovorim najprej kolegu Smodišu. Absolutno trend Evrope ne gre več
               v smeri velikih podjetij, ampak  malih in srednjih podjetij, ker Evropa podpira, bom rekla, odpiranje
               delovnih mest, ampak ob podpori pravilnega izobraževanja.</p>
               <p>Glede na razpravo, ki se je deloma dotikala mene in mojega poslanskega vprašanja
               bivšemu ministru Turku lahko odgovorim, da to kar je želel gospod minister Turk
               takrat s tisto omejitvijo vpisa v gimnazije je bila to mogoče samo višnja na vrhu
               smetane, ko so bili otroci že odločeni kam se želijo vpisati. Moje osebno mnenje je,
               da bi morali dejansko spremeniti politiko poklicnega usmerjanja. Vsa Evropa teži k
               temu, da bi se poskusili približati avstrijskemu dualnemu modelu, in nemškemu, kjer
               vam je verjetno poznano, da imajo oni izredno majhen procent mladih nezaposlenih,
               praktično manj kot 8%. Po mojih podatkih je Slovenija na meji do 25%, in sicer 24,5,
               kar lahko potrjuje tudi to dejstvo, da bi se mogoče lahko Evropa s tem strinjala. Pa
               tudi to vam želim povedati, da v tej razpravi, kjer smo sodelovali v Dublinu, smo
               dobili pozitiven odziv glede na naša slovenska prizadevanja. Gospod Laszlo Andor,
               evropski komisar za zaposlovanje, in tudi gospa ministrica sta pozdravila pozitivne
               odzive v Sloveniji, in naš napor za povečanje delovnih mest. Je pa dejstvo, da se
               bodo mladi lahko zaposlili takrat, ko bo gospodarstvo generiralo delovna mesta. Se
               pravi, tukaj mora absolutno z roko v roki iti tako izobraževanje kot gospodarstvo. Na
               primer, primer takega modela, kar sem želela poudariti, da je prepozno, ko so otroci
               v osmem razredu, lahko se ugotavljati ročne spretnosti. Kaj ta avstrijski model?
               Prikazuje dualno izobraževanje, se pravi vajeništva, spodbujanje ročnih spretnosti,
               poklicnih izobraževanj in vsega tega. Mogoče s kakšnimi počitniškimi kampi ali z več
               tehničnega pouka v osnovnih šolah, da se ugotavlja za katere smeri so otroci
               usposobljeni. Pa tudi praktično mi vsi z vzorom in tudi z marketinškimi akcijami
               takorekoč spodbujati poklicno usmerjanje in nekako otrokom dopovedati, da če bodo
               dobri obrtniki, da bodo tudi lahko dobro zaslužili, ne samo da pač hodijo v srednje
               šole in da so doktorji znanosti. Ker na koncu, kot smo že ugotovili, potem ali
               prodajajo časopise na ulici ali pa so absolutno brezposelni. Treba je spremeniti v
               osnovi korenito to miselnost. Absolutno ne podpiramo tega, da pač hodijo s slabimi
               ocenami na gimnazijo, ampak to je odraz dejanskega stanja.</p>
               <p>Mogoče samo še to, da resnično Španija in Grčija sta skoraj na 60% nezaposlenih
               mladih. Slovenija je pod 25%, nekje na sredini, kar pomeni, da absolutno imamo čas,
               ampak moramo pa takoj začeti delati na tem.</p>
               <p>Absolutno se tudi strinjamo s tem, da tudi Evropa, tako kot je povedala gospa Kirbiš,
               podpira samozaposlovanje mladih, odpiranje majhnih in srednjih podjetij v tem smislu,
               da ima Slovenija tu svojo priložnost, ker ima zadosti visoko izobraženega kadra, ki
               ga je treba spodbujati za visokotehnološka znanja, podjetja in absolutno mlade ljudi
               spodbujati k temu, da pač Slovenija ni konec sveta, ne samo preko Evrope, tudi glede
               na to, da imamo dobre elektronske medije poslovanje lahko razširijo praktično na cel
               svet. Lahko vam povem, da so zatrdili, da bodo ne glede na te procente, kolikor bo v
               njihovi moči, absolutno pomagali.</p>
               <p>Sedaj pa v kolikor se boste mogoče uspeli omejiti na krajše razprave lahko dam še
               besedo trem razpravljavcem, sicer bomo morali sejo prekiniti. Danes je zadnji dan, da
               zaključimo, ker je v petek treba dati na EU. Ali želite razpravljati? Gospod
               Krivec.</p>
            </sp>
            <sp who="SDT6:KrivecDanijel">

               <speaker>DANIJEL KRIVEC (PS SDS):</speaker>

               <p>Hvala za besedo. Mislim, da imamo še kar dosti časa, tako da<gap n="..."/> V parlamentu smo
               zato, da tudi kaj povemo in razpravljamo. Saj ne bomo nič hudega, ampak nekaj
               razpravljavcev pred menoj me je pa spodbudilo, da moram tudi sam nekaj povedati, pa
               tudi vaša razprava sedaj mi daje nekaj misliti.</p>
               <p>Vesel sem, da vsi ugotavljamo, da strukturno imamo težave. In to zelo velike.  Jaz sicer načeloma podpiram ta
               predlog komisije in podpiram vsa ta prizadevanja za zaposlovanje mladih, vendar so ti
               kriteriji za nas dejansko neugodni, in to iz več razlogov. Ta letni razpon 15 do 24,
               to so v glavnem po starem tisti, ki so delali poklicne šole oziroma srednje šole in
               tako naprej, pa tudi pridni študenti so v tem sklopu. Ampak, kaj je problem - tisti,
               ki so dobri, so v tem času že zaposleni, takoj ko pridejo iz študija ali pa že med
               študijem dobijo tudi aranžma, kje se bodo zaposlili, ali študirajo v tujini ali doma.
               In ostane nam tisti segment od 24 let naprej, ki ga nihče noče in očitno ga noče tudi
               Evropska unija, glede na ta kriterij, ki ga imamo. To so vsi tisti študenti, ki
               vlečejo študij, ki so potem nezaposljivi, pa ne samo zaradi strukture, ampak zato,
               ker določenih znanj tudi nimajo in zato si tudi posla vmes ne pridobijo. In ko je
               bilo prej govora o tem, da je treba študirati zato, da se bodo odpirala podjetja in
               da bo neko znanje - ne vem, ali je to res. Poglejte si obrtnike! Večina pomembnih
               obrtnikov v Sloveniji, ki so zdaj, bi rekel, največji zaposlovalci ali pa imajo
               velike firme zadaj in prepoznavne obrti, je startalo v glavnem iz poklicnih šol, vsa
               ostala znanja so kasneje pridobili. Treba je pa imeti idejo in za idejo ni treba biti
               na fakulteti. In tu imamo mi neko sprevrženo filozofijo, ki se je v preteklosti skozi
               sistem vzpostavila. Kar spomnite se, ko ste hodili v srednjo šolo ali pa na začetku
               90. let, ko je bilo govora o tem, vsi morajo študirati, da ne bo treba delati. To so
               nam psihologi na šolah govorili - pojdite študirat, da ne bo treba delat! Si
               predstavljate, kakšen signal smo dali mladim! Se pravi, treba je iti na fakultete,
               treba je študirat, zato da ne bo treba delat. To se je javno govorilo, tudi v
               medijih. In zdaj se sprašujemo, kako imamo strukturno brezposelne - ne more drugače
               biti. Imamo tudi neko strategijo, ki je bila sprejeta do 2020, ne vem zdaj točno, ker
               ne vidim datuma, kjer je bilo govora o tem, da je treba imeti - naj preberem: <q>"Do
               leta 2020 vsaj 40% s terciarno izobrazbo,"</q> to pomeni magisterij, doktorat, med 30. in
               34. letom. Za to generacijo, o kateri pa zdaj govorimo, pa mora biti v izobraževalnem
               procesu od 19. do 24. leta vsaj 75%. To je strategija, ki je veljavna, ki jo imamo na
               spletnih straneh, v času ministra Golobiča je bila sprejeta. Se pravi, da moramo
               imeti v resoluciji o nacionalnem programu visokega šolstva 2011-2020. 75% te
               generacije, o kateri govori Evropska komisija, da jo je treba podpirati v
               zaposlovanju, jo mi želimo imeti v visokem šolstvu. In ko pogledamo primerljive
               države, ki imajo v tej strukturi 20% ljudi na študiju ali pa celo manj, pa so daleč
               pred nami, potem je jasno, da imamo velik problem. In če imamo svojo resolucijo, ki
               govori nekaj v nasprotju tudi s tem, kar želimo, da nam Evropa odobri, bomo zelo
               težko napredovali.</p>
               <p>Jaz sem vesel te razprave in vesel sem tudi, da vsi ugotavljate, da imamo tu problem.
               Problem imamo v obstoječih dokumentih in problem imamo tudi na trgu.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Hvala.</p>
               <p>Ja, strinjam se, da je ta tematika resnično izredno pereča, ampak tudi izredno
               široka. Zdaj glede na to, da je ogromno interesa, mogoče bi veljalo razmisliti še o
               kakšni širši javni razpravi, morda še z Odborom za izobraževanje ali kaj podobnega v
               bodoče, ampak danes bomo res morali zaključiti. Tako prosim zdaj gospoda Smodiša,
               potem pa dobi besedo še gospod Meh, nato pa bomo razpravo zaključili.</p>
               <p>Izvolite, gospod Smodiš.</p>
            </sp>
            <sp who="SDT6:SmodišBranko">

               <speaker>BRANKO SMODIŠ (PS SD):</speaker>

               <p>Bom kratek.</p>
               <p>Hvala gospodu Brezniku. Mislim, da sva enako mislila, ker tudi za visoko kvalitetne
               izdelke rabimo izobražene ljudi. Druga stvar, jaz nisem nič rekel za družboslovno ali
               naravoslovno, povedal sem za visoko izobražene na obeh straneh. Tretja stvar, jaz sem
               šel od nule gor in vem, najprej je treba spoštovati, in to bi moralo narediti
               Ministrstvo za gospodarstvo in za šolstvo, poklice kuhar, natakar, zidar. Otroci se
               ne vpisujejo zato, ker ta poklic ni spoštovan, pa tudi ni plačan, ko pa bo enkrat
               tako, se bodo pa tudi otroci vpisovali v te programe. Hvala.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Izvolite, gospod Meh.
               </p>
            </sp>
            <sp who="SDT6:MehSrečko">

               <speaker>SREČKO MEH (PS SD):</speaker>

               <p>Hvala lepa. Se pravi, jaz protestiram proti temu, da če je resolucija narobe, potem
               jo spremenimo. To se pravi, visoko šolstvo, izobraževanje, tehnologija in razvoj je v
               bistvu bila usmeritev vedno Slovenije. Mislim, da mora to tudi ostati, poleg vsega
               ostalega kar smo tudi govorili. Brez visokega znanja mi tehnološkega razvoja ne bomo
               mogli imeti.</p>
               <p>Drugo. Pravzaprav bi bilo treba videti soboten intervju v Delu, kjer je predsednik
               socialno-ekonomskega sveta, gospod Petrič, na široko razlagal kakšna je vizija
               uspešnega gospodarstva v Sloveniji. Mislim tisto bi bilo treba prebrati in videti kaj
               on predlaga kot tisti, ki je uspešen gospodarstvenik.</p>
               <p>In tretje. Čudni smo mi. Imamo tukaj Evropsko skupnost, ki je ugotovila, da je nek
               problem z brezposelnostjo v Evropi, katere del smo tudi mi in sicer gre za
               strukturno, gre tudi za brezposelnost mladih in Evropa predlaga, da nekaj na tem
               področju naredimo. Torej predlagate usmeritve, torej resolucijo oziroma uredbe in mi
               danes seveda govorimo o problemih, ki so tudi pri nas prinesli do vsega tega, ampak
               ta resolucija je odgovor Evrope, ki se zaveda, da je v Evropi ta problem, tudi v
               Sloveniji in ta problem rešujemo s tem, da se bodo lahko mladi zaposlili. Oprostite,
               ne obstaja zaposlitev za celo življenje. To pravijo vsi tisti, ki se s tem ukvarjajo.
               Se pravi, da je zaposlitev potrebno vse skozi spremljati, se izobraževati in potem
               tudi imeti tista funkcionalna znanja, ki jih zraven potrebujemo in jaz se tudi
               strinjam, da je prav, da o tem še kaj govorimo. Hvala lepa.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Hvala lepa. Želi na kratko mogoče<gap n="..."/> Prosim, replika. Izvolite gospa Tomc.</p>
            </sp>
            <sp who="SDT6:TomcRomana">

               <speaker>ROMANA TOMC (PS SDS):</speaker>

               <p>Se opravičujem, ampak se moram oglasiti, ker tole je bilo pa popolnoma napačno
               razumljeno. Absolutno nihče ni govoril, da smo proti visokošolskemu izobraževanju.
               Opozarjamo samo na to, da bistveno odstopamo od tega kar sicer ima Evropa, in da je
               treba to izobraževanje voditi po zelo zelo pametni poti in tako kot kolega opozarja,
               večji poudarek verjetno sedaj v bodoče nameniti naravoslovnim študijam. In seveda, mi
               nismo proti tej resoluciji, ki jo danes obravnavamo in podpiramo prizadevanja Evrope,
               in bi lahko, če bi želeli sprejeti takšno resolucijo kot je bila predlagana, jo
               sprejeli takoj, ampak Slovenija seveda želi odstopanja od tega, ker imamo probleme
               drugačne narave in globlje kot jih tudi prepoznava Evropa. In še enkrat, mi nismo
               proti tem, mi želimo, da bo Vladi uspelo, ampak vendarle, treba je narediti
               strukturne premike v izobraževalnem sistemu v Sloveniji in mislim, da temu pa nihče
               ne more oporekati.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Hvala.Gospa Kirbiš, kratek zaključek mogoče, komentar.</p>
            </sp>
            <sp who="SDT6:KirbišRojsMonika">

               <speaker>MAG. MONIKA KIRBIŠ ROJS:</speaker>

               <p>Danes se mi zdi, da je ta razprava bila zelo kvalitetna, zato bi mogoče rekla, da bo
               še priložnost o teh problemih razpravljati, ker mi trenutno pripravljamo vse razvojne
               dokumente, tako da jih bomo tudi prinesli na obravnavo v Državni zbor in takrat bo o
               vseh področjih verjetno govora, bomo tudi druge resorje povabili, od dela, šolstva in
               bo tudi z njimi možno diskutirati o strukturnih reformah. Kar se mene tiče, tu smo
               odprli ogromno problemov. Do danes je bilo v Sloveniji v vseh teh letih sprejetih,
               mislim da imamo naštetih okrog 200 strategij za različna področja. Na žalost so vse
               te strategije obležale nekje v predalih oziroma, če pogledamo s temi strategijami, v
               bistvu nismo dosegali nekih ciljev, ki smo si jih zastavili. Zaradi tega je mogoče
               čas, da gremo krak po korak, po posameznih področjih, da najprej spremenimo
               miselnost. Mene veseli, da se vsaj vsi tega zavedamo, da imamo probleme. Pomembno pa
               je tudi recimo zdaj, ko bomo pisali strateške dokumente do leta 2020, da so čim širše
               usklajeni, tudi politično, in da se potem ne spreminja vsako leto ali pa dve, ker
               potem je dejansko na ta način tudi nemogoče delati. Tako, da moramo v začetku doseči
               čim večji konsenz. Tako, da to mogoče na kratko, več razprav pa sigurno še bo
               priložnost.</p>
            </sp>
            <sp who="SDT6:PavličAlenka">

               <speaker>PREDSEDNICA ALENKA PAVLIČ:</speaker>

               <p>Hvala lepa. Ker k predlogu stališča ni bilo vloženih amandmajev, dajem v razpravo in
               na glasovanje naslednji predlog mnenja. Odbor za gospodarstvo podpira predlog
               stališča Republike Slovenije do predloga uredbe Evropskega parlamenta in sveta o
               skupnih določbah o evropskem skladu za regionalni razvoj, evropskem socialnem skladu,
               kohezijskem skladu, evropskem kmetijskem skladu za razvoj podeželja in evropskem
               skladu za pomorstvo in ribištvo, ki jih zajema splošni strateški okvir o splošnih
               določbah o evropskem skladu za regionalni razvoj,  Evropskem socialnem skladu in Kohezijskem skladu ter o
               razveljavitvi Uredbe št. 1083/2006 <stage>(EPA 2248-V-EU-U-324/3)</stage>, ki ga je predložila
               Vlada, in predlaga Odboru za zadeve Evropske unije, da predlog stališča sprejme.</p>
               <p>Želi kdo obrazložiti glas? <stage>(Ne želi.)</stage> Glasujemo o tem mnenju.</p>
               <p>Kdo je za? <stage>(16 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Določiti moramo še poročevalca za sejo pristojnega odbora. Predlagam gospo Aleksandro
               Osterman.</p>
               <p>S tem zaključujem to točko dnevnega reda in današnjo sejo. Najlepša hvala! <stage type="time">Seja
                  je bila končana 8. maja 2013 ob 8.55.</stage>
               </p>
            </sp>
         </div>
      </body>
   </text>
</TEI>