<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KPDZ-redna-13-2012-04-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">3B5211300A8FF0AEC1257D1F005A5B27</idno>
               <idno type="custom" subtype="day">625531B865A942F1C12579DF00416FE8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=625531B865A942F1C12579DF00416FE8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KPDZ-redna-13-2012-04-13.KPDZ" n="13">
               <name>redna seja</name>
               <date when="2012-04-13"/>
            </setting>
         </settingDesc>
         <particDesc>
            <listOrg>
               <org xml:id="SDT6-KPDZ-redna-13-2012-04-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KPDZ-redna-13-2012-04-13.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">13. seja</stage>
            <stage type="date">(13. april 2012)</stage>
            <stage type="chairman">Sejo je vodil dr. Gregor Virant, predsednik Državnega zbora.</stage>
            <stage type="time">Seja se je pričela ob 12. uri. </stage>
            


            <sp xml:id="SDT6-KPDZ-redna-13-2012-04-13.sp1">

               <speaker>PREDSEDNIK DR. GREGOR VIRANT:</speaker>

               <p>Lepo pozdravljeni. Zdaj smo skoraj kompletni, gospoda Battelli in Göncz sta se
               opravičila. Imamo tri točke dnevnega reda.</p>
               <p>Začeli bi pa z <title>2. TOČKO, KER JE POVEZANA Z DOLOČITVIJO ČASA OBRAVNAVE TOČK
                  DNEVNEGA REDA 2. SEJE DRŽAVNEGA ZBORA.</title> Namreč, dobili smo informacijo, da bo
               vlada predlagala širitev dnevnega reda, zato bomo najprej odločali o nujnih
               postopkih. Vlada predlaga obravnavo treh zakonov po nujnem postopku, predloga zakona
               o spremembi zakona o dodatnih interventnih ukrepih za leto 2012: Predloga zakona o
               spremembah in dopolnitvah zakona o dohodnini, predloga zakona o spremembah zakona o
               davku od dohodkov pravnih oseb. Pozdravljam predstavnika vlade, gospoda generalnega
               sekretarja, dr. Predaliča in gospoda Zlatka Jakišo. In bi kar prosil vlado, če
               predstavi razloge za obravnavo teh treh zakonov po nujnem postopku.</p>
            </sp>
            <sp xml:id="SDT6-KPDZ-redna-13-2012-04-13.sp2">

               <speaker>DR. BOŽO PREDALIČ:</speaker>

               <p>Hvala za besedo, gospod predsednik. Če dovolite bi kar za vse tri zakone predstavil
               obrazložitev in sicer za prvi od predlaganih zakonov predlog zakona o spremembi
               zakona o dodatnih interventnih ukrepih za leto 2012. Razlogi, ki nas navajajo, da
               prosimo za nujni postopek so predvsem v tem, da je vlada 6. 4. posredovala v državni
               zbor predlog rebalansa proračuna države, v katerem zasleduje pravila o omejevanju
               odhodkov proračunov in s katerimi se zaostruje proračunska disciplina ter krepitev
               nadzora nad makroekonomskimi neravnovesji. Iz tega razloga je do sprejema rebalansa
               proračuna potrebno omejiti izdatke, ki bi lahko vplivalo na zasledovanje teh
               zastavljenih ciljev.</p>
               <p>Za naslednja dva zakona pa, če dovolite, gospod predsednik bi dal kar eno
               obrazložitev, kajti v bistvu se navezujeta na podobno zadevo in je obrazložitev
               praktično ista. Vlada smatra, da bi jih bilo potrebno sprejemati po nujnem postopku,
               predvsem zato, ker je predlog zakona ravno tako povezan z rebalansom za leto 2012. S
               predlogom se sledi cilju takojšnje razbremenitve gospodarstva in posameznikov, zato
               da bi prišlo do ponovnega zagona gospodarske rasti.  Predlagani ukrepi so usmerjeni v doseganje večje
               konkurenčnosti in produktivnosti gospodarstva, kar je nujno za izhod iz sedanje
               finančne krize. Zaradi navedenega menimo, da je primerno, da se predlagane rešitve
               uveljavijo čim prej. Zato tudi predlagamo tak postopek za oba ta dva zakona.
               Hvala.</p>
            </sp>
            <sp xml:id="SDT6-KPDZ-redna-13-2012-04-13.sp3">

               <speaker>PREDSEDNIK DR. GREGOR VIRANT:</speaker>

               <p>Hvala lepa. Bomo šli kar po vrsti.</p>
               <p>Najprej Zakon o dodatnih interventnih ukrepih za leto 2012. odpiram razpravo. Gospod
               Veber.</p>
            </sp>
            <sp xml:id="SDT6-KPDZ-redna-13-2012-04-13.sp4">

               <speaker>JANKO VEBER (PS SD):</speaker>

               <p>Hvala za besedo. V Poslanski skupini Socialnih demokratov nasprotujemo postopku, ki
               je predlagan, torej se obravnava Zakon o dodatnih interventnih ukrepih za leto 2012
               po nujnem postopku. Tudi v obrazložitvi, ki je bila dana, da gre za zakon, ki ga je
               potrebno vezati na rebalans, menimo, da je smiselneje, da se ta zakon dejansko
               obravnava na seji Državnega zbora, ko bomo govorili o rebalansu. Po drugi strani,
               tudi iz obrazložitve, ki smo jo slišali, da naj bi šlo pri tem zakonu za odpravo
               makro ekonomskega neravnovesja, kot je bilo nekako predočeno. Želim vendarle tudi
               opozoriti na to, da se sicer srečujemo z zelo nekonsistentnimi, neusklajenimi
               predlogi. Na eni stani bomo prelagali in zmanjševali regres, o čemer naj ta
               interventni zakon govori, torej zmanjšujemo neko javno porabo. Pri drugih zakonih, ki
               jih imamo potem naprej v obravnavi, pa govorimo o tem, da pa zmanjšujemo obremenitve
               kapitala oziroma dohodke v proračun. Zadeve ne gredo skupaj. Tako, da je nujna
               obravnava, vključno z rebalansom, ker se razpravlja tako prihodkovni kot odhodkovni
               strani. Ne nazadnje pa tudi pri tem prvem zakonu o katerem pač govorimo, o
               interventnih ukrepih, se moramo zavedati, da pogajanja s sindikati še niso zaključena
               in mislim, da je tudi nekorektno uvrščati potem te zakone na seje Državnega zbora in
               zato je še toliko manj primerno, da se ti zakoni obravnavajo po nujnem postopku.
               Torej, če ponovim, odstopajo od rebalansa in predlagamo, da se obravnavajo skupaj z
               rebalansom ti zakoni in zato nasprotujemo tako nujnemu postopku kot verjetno pozneje
               tudi predlogu, da se to uvrsti na sejo.</p>
            </sp>
            <sp xml:id="SDT6-KPDZ-redna-13-2012-04-13.sp5">

               <speaker>PREDSEDNIK DR. GREGOR VIRANT:</speaker>

               <p>Naprej. Gospod Tanko.</p>
            </sp>
            <sp xml:id="SDT6-KPDZ-redna-13-2012-04-13.sp6">

               <speaker>JOŽE TANKO (PS SDS):</speaker>

               <p>Hvala lepa za besedo. Mi bomo te tri predloge zakonov za obravnavo po nujnem postopku
               podprli. Vse tri. Zato ker menimo, da je potrebno sprejeti hitro določene ukrepe, ki
               bodo na eni strani nekoliko omejili izplačila, na drugi strani pa tistim, ki so
               nosilci razvoja, to pa so male gospodarske družbe, to so gospodarske družbe, dali
               nekoliko več možnosti v okviru teh davčnih razbremenitev, da naredijo nekaj na
               področju gospodarskega razvoja, na področju investicij in ocenjujemo, da bo to imelo
               verjetno odziv tudi posledično na trgu dela. Vsaka dinamika v gospodarstvu, ki ima za
               seboj neko investicijo, neko izboljšavo, potegne tudi širitev in zato se potrebuje po
               navadi tudi kakšno novo zaposlitev, novega delavca. Mislim, da je pravzaprav ena
               logična odločitev, da se sprostitve, kar zadeva zaposlovanja in olajšave, kar zadeva
               investicije, delajo za realni sektor, za gospodarstvo, ker tisto je pravzaprav edino
               zdravo, kar prispeva k BDP, se pravi, h gospodarski rasti in pa družbenem bruto
               produktu. Tukaj ustvarjati nov bruto družbeni produkt. In nam se zdi izjemno logično,
               da naredimo točno tisto kar poživlja  gospodarski razvoj. Mi bomo prav zato tudi vse tri predloge
               ukrepov podprli.</p>
            </sp>
            <sp xml:id="SDT6-KPDZ-redna-13-2012-04-13.sp7">

               <speaker>PREDSEDNIK DR. GREGOR VIRANT:</speaker>

               <p>Naprej. Ni več razprave. Sprašujem, kdo je za obravnavo Predloga zakona o spremembi
               Zakona o dodatnih interventnih ukrepih za leto 2012 po nujnem postopku.</p>
               <p>Kdo je za? <stage>(SDS, Državljanska lista, DeSUS, SLS, Nova Slovenija)</stage>. Kdo je proti?
               <stage>(SD.)</stage></p>
               <p>Predlog za obravnavo po nujnem postopku je sprejet.</p>
               <p>Drugi zakon - Zakon o dohodnini. Kakšna dodatna razprava? Gospod Veber, prosim.</p>
            </sp>
            <sp xml:id="SDT6-KPDZ-redna-13-2012-04-13.sp8">

               <speaker>JANKO VEBER (PS SD):</speaker>

               <p>Pri Zakonu o dohodnini je vendarle potrebno opozoriti, da gre za ravno tako
               nedomišljen ukrep. Po eni strani poslušamo obljube, kako bo vlada pripravila
               obdavčitev tudi najpremožnejših, najbogatejših, po drugi stani pa se uvršča v
               obravnavo Zakon po nujnem postopku, ki se dotika zgolj enega dela bom rekel srednje
               obremenjenih davkoplačevalcev, ne dotika se pa prav v ničemer tistih z najvišjimi
               prejemki. Tukaj gre za neusklajen ukrep. Tako stališče Socialnih demokratov, ker
               menimo, da je potrebno, vendarle v tem obdobju pripraviti zakone, ki bodo enakomerno
               prenesli odgovornost in nekako poravnavo obveznosti v proračun na vse kategorije
               prebivalstva sorazmerno. Tukaj se ponovno izključuje najpremožnejše in se srečujemo s
               politiko, ki se je začela v prejšnjem obdobju do leta 2008, kjer se je najbogatejše
               razbremenilo in seveda ta zakon nadaljuje to politiko. Torej, gre za popolnoma
               neusklajenost s tem, kar se govori v javnosti. Gre za neusklajeno s tem, kar se
               dogaja v pogajanjih s sindikati in nenazadnje gre tudi za neusklajenost z našimi
               stališči, ki jih imamo vendarle drugačne, na kakšen način je potrebno reševati to
               krizo in prihodke v državni proračun, ker menimo, da je potrebno predvsem obdavčiti
               tudi najbogatejše in potem videti, koliko lahko obdavčuješ in če sploh tudi tiste, ki
               imajo nižje prejemke. Zato bomo seveda in bom tudi sam nasprotoval v tej fazi
               sprejema nujnega postopka za obravnavo tega Zakona o dohodnini.</p>
            </sp>
            <sp xml:id="SDT6-KPDZ-redna-13-2012-04-13.sp9">

               <speaker>PREDSEDNIK DR. GREGOR VIRANT:</speaker>

               <p>Naprej. Gospod Tanko.</p>
            </sp>
            <sp xml:id="SDT6-KPDZ-redna-13-2012-04-13.sp10">

               <speaker>JOŽE TANKO (PS SDS):</speaker>

               <p>Hvala lepa. Tisto, o čemer govori gospod Veber, tisto bo še prišlo, umestitev nove
               davčne stopnje za najbogatejše, tisto je v fazi usklajevanja in obravnave. Če so bili
               davčni razredi moteči, do sedaj, tri leta je bilo časa v prejšnjem mandatu, da bi
               lahko v skladu s politiko socialne demokracije uvedli novi davčni razred pa se to ni
               zgodilo. Ta del davčne zakonodaje je ostal nedotaknjen.</p>
               <p>Kar zadeva pa predlog, ki ga ta novela zakona zajema pa zajema tisti del, ki zapade
               pod dohodninsko zakonodajo, ki se nanaša na s.p. Ta zakon prinaša olajšave za
               investiranje v opremo iz 30 na 40 %, to je povečanje, ki ga prinaša. Potem, povečuje
               olajšavo za raziskavo in razvoj iz 40 na 100. Povečuje tudi nekoliko umestni razred
               itd. To ureja. Kar zadeva te olajšave, to so tiste, ki pač omogočajo tem malim
               gospodarskim subjektom, da v okviru možnosti tudi se nekako ustvari nova delovna
               mesta. Vemo, da so delovna mesta v malem gospodarstvu najbolj fleksibilna,
               prilagoditve najenostavnejše in tudi iz tega razloga se mi zdi racionalno, smiselno,
               da se tej množici malih gospodarskih subjektov, ki so prevladujoči v  našem gospodarstvu, omogoči
               dodatne pogoje za širitev in ustvarjanje novih delovnih mest. Sredstva, ki bodo na
               razpolago iz tega paketa so namenjena izključno praktično tema dvema postavkama. To
               se pravi, dodatni olajšavi za investicije in dodatni raziskavi za razvoj. In moram
               reči, da naša poslanska skupina, naša stranka izrazito podpira olajšave, ki so
               namenjene tema dvema namenoma. In ne vidimo popolnoma nobenega razloga, da bi
               kakorkoli spremenili odločitev. Investicije in raziskave so ključ ali temeljna
               postavka na osnovi katere lahko gradimo vse nadaljnje ukrepe, tudi socialne
               politike.</p>
               <p>Zato bom to z veseljem podprl.</p>
            </sp>
            <sp xml:id="SDT6-KPDZ-redna-13-2012-04-13.sp11">

               <speaker>PREDSEDNIK DR. GREGOR VIRANT:</speaker>

               <p>Še kdo?</p>
               <p>Dobro. Kdo je za obravnavo po nujnem postopku? <stage>(SDS, DLGV, DeSUS, SLS, Nova
               Slovenija.)</stage> Kdo je proti? <stage>(SD)</stage></p>
               <p>Predlog je sprejet.</p>
               <p>Zakon o davku od dohodkov pravnih oseb. Kakšna razprava? Gospod Veber.</p>
            </sp>
            <sp xml:id="SDT6-KPDZ-redna-13-2012-04-13.sp12">

               <speaker>JANKO VEBER (PS SD):</speaker>

               <p>Tudi tukaj nasprotujemo predlogu za nujni postopek, še posebej iz razloga, ker,
               poudarjam, ta zakon je treba obravnavati, če že je v obravnavi, skupaj z rebalansom
               proračuna. Po drugi strani pa še enkrat želimo opozoriti, da gre za povsem neusklajen
               ukrep. S tem zakonom se zmanjšujejo prihodki v proračun. Vsi danes ugotavljamo, da
               moramo proračun čim prej izravnati, pogovarjamo se celo o spremembi ustave. Tukaj pa
               se srečujemo z zakoni, s katerimi se zmanjšuje prihodek v proračun. Po drugi strani
               pa želimo v enem letu zmanjšati odhodke tudi v višini 800 milijonov evrov. Ta zakona
               pa naj bi nekje prinesel zmanjšane prihodke za 150 milijonov evrov v proračun.
               Najmanj kar je je treba ta zakon obravnavati skupaj z rebalansom in najmanj kar je po
               nujnem postopku se o tako zahtevnem vprašanju dejansko ne moremo pogovarjati, kajti
               če smo odprli razpravo za spremembo ustave, da uravnotežimo javne finance, potem ne
               razumem, da se pripravljajo zakoni, ki zmanjšujejo prihodek v proračun. Hkrati pa je
               tudi dokazano, da vsi dosedanji ukrepi, ki so že bili sprejeti, in ponovno je bilo
               kar nekaj teh zakonov sprejetih v mandatu 2004/2008, ti so povzročili izpad v višini
               preko 900 milijonov evrov. Če dodamo k temu še to dodatno olajšavo o kateri se danes
               pogovarjamo, se približamo že eni milijardi in spet gre tukaj očitno samo za
               razbremenitev kapitala, ampak ta kapital, te milijarde o katerih zdaj govorimo,
               očitno v tem obdobju ni vložil v razvoj. Vložil je za očitno neke druge potrebe
               kapitala, ne pa v nova delovna mesta, ne v nove produkte in zato je ta olajšava
               neproduktivna, ker ne bo zagotovila delovnih mest, ne bo zagotovila novih tehnologij,
               bo pa dodatno obremenila proračun in še več bo treba potem krčiti sredstva za vse
               porabe, ki jih proračun ima planirane, te porabe pa se praviloma nanašajo prav na
               socialni status večine prebivalcev v Sloveniji. In obravnavo takšnega zakona po
               nujnem postopku iz teh razlogov ne moremo podpreti.</p>
            </sp>
            <sp xml:id="SDT6-KPDZ-redna-13-2012-04-13.sp13">

               <speaker>PREDSEDNIK DR. GREGOR VIRANT:</speaker>

               <p>Gospod Tanko.</p>
            </sp>
            <sp xml:id="SDT6-KPDZ-redna-13-2012-04-13.sp14">

               <speaker>JOŽE TANKO (PS SDS):</speaker>

               <p>Hvala za besedo.</p>
               <p>Mi imamo pred seboj dva tipa ukrepov. Eno so tako imenovani varčevalni ukrepi oziroma
               iskanje notranjih rezerv v javnem sistemu in jaz mislim, da je ta korak popolnoma
               racionalen in logičen. Najboljše svetovne firme se permanentno ukvarjajo z iskanjem
               notranjih rezerv in racionalizacijami in s tem se trudijo ohraniti vsaj konkurenčno
               prednost, če ne že poceniti svoj program in ustvariti nekaj več. Mi tega  procesa v našem javnem sektorju
               pač še nismo opravili in to je eden izmed korakov, ki je nujen. Drugi del teh ukrepov
               pa so ukrepi, ki so namenjeni poživitvi gospodarske rasti. In ta ukrep, s katerim se
               znižuje oziroma so definirani nekateri nameni, za katere bodo lahko firme dodatno
               uveljavljale te olajšave, sodijo v ta paket ukrepov za zagon gospodarstva. Nameni so
               definirani, nameni so specifični. In to, kar je tukaj napisano, se bo lahko
               uveljavljalo samo ob tem, če bo dejansko izvedena investicija v določeno zadevo. In
               to se bo lahko uveljavljalo samo v primeru, če bo dejansko se namenilo za raziskave
               in razvoj. Tisti strahovi, ki so bili rečeni, da bo to namenjeno neki drugi stvari,
               to ne gre. Ker tisto je potem zloraba in sledijo določeni kazenski postopki. Jaz
               mislim, da ni nobenega racionalnega razloga, da ne bi podprli katerihkoli ukrepov, ki
               so namenjeni v investicijska vlaganja, ker se s tem potem ustvari novo delovno mesto.
               S tem se dobi dodaten tisti, z novim delovnim mestom, ki bo prispeval v pokojninsko
               in zdravstveno blagajno in s tem se bo pravzaprav izpeljalo najboljši del socialne
               politike. Se pravi, delovno mesto je najboljša garancija za socialno politiko. Saj ni
               najvažnejši del socialne politike socialni transfer. Ključen del socialne politike je
               delovno mesto in pa aktivna vloga vsakega državljana v tem, da prispeva s svojim
               delom k dodani vrednosti in da s svojim prispeva v funkcioniranje davčnih resursov
               oziroma tudi teh socialnih sistemov, ki jih imamo. To se pravi pokojninske in pa
               zdravstvene blagajne. In iz tega razloga bom jaz ta predlog zakona podprl.</p>
            </sp>
            <sp xml:id="SDT6-KPDZ-redna-13-2012-04-13.sp15">

               <speaker>PREDSEDNIK DR. GREGOR VIRANT:</speaker>

               <p>Dobro. Dajem predlog... Prosim, gospod Veber.</p>
            </sp>
            <sp xml:id="SDT6-KPDZ-redna-13-2012-04-13.sp16">

               <speaker>JANKO VEBER (PS SD):</speaker>

               <p>Mogoče samo v podkrepitev tega, kar sem govoril. Namreč tudi minister za finance je v
               svoji razlagi zelo jasno povedal, da predlagani zakon ne bo vplival na povečanje
               gospodarske rasti. Tako, da gre dejansko možno za razumevanje, da gre za dodatno
               razbremenitev kapitala, ne pa zato, da bomo zagnali gospodarsko rast in da bomo
               ustvarili delovna mesta. Ponovno pa opozarjam, če že, potem je ta zakon možno
               obravnavati v sklopu rebalansa, kjer se bomo pogovarjali o prihodkovni in odhodkovni
               strani. To je najpomembnejša razprava ta hip v Sloveniji in mi se v eni fazi
               pogovarjamo o uravnoteženju, v naslednji pa že govorimo o tem, kako pa to
               uravnoteženje ne želimo doseči oziroma razliko med prihodki in odhodki v proračunu
               pravzaprav povečujemo. Dodatno utemeljujem, da ne bom glasoval za nujni postopek iz
               teh razlogov.</p>
            </sp>
            <sp xml:id="SDT6-KPDZ-redna-13-2012-04-13.sp17">

               <speaker>PREDSEDNIK DR. GREGOR VIRANT:</speaker>

               <p>Dobro. Gospod Braniselj.</p>
            </sp>
            <sp xml:id="SDT6-KPDZ-redna-13-2012-04-13.sp18">

               <speaker>RIHARD BRANISELJ (PS DLGV):</speaker>

               <p>Lep pozdrav. Jaz sem zelo začuden, da bi finančni minister dal takšno izjavo, kajti
               ravno to je tipičen ukrep oživitve gospodarske rasti. Gre za infuzijo opešanemu
               gospodarstvu. S to davčno razbremenitvijo seveda firmam ostane vendarle nekaj
               možnosti, nekaj dodatnih sredstev, da gredo v investicije. Brez investicij
               gospodarstvo na dolgi rok je obsojeno na propad, zato se ne strinjam, da to ni eden
               od pomembnih ukrepov oživitve gospodarske rasti. In seveda ta zakon je potrebno
               obravnavati hitro, zato je nujni postopek tukaj povsem utemeljen, tako kot v vseh
               ostalih primerih, kot je predlagala vlada.</p>
            </sp>
            <sp xml:id="SDT6-KPDZ-redna-13-2012-04-13.sp19">

               <speaker>PREDSEDNIK DR. GREGOR VIRANT:</speaker>

               <p>Gospod Tanko.</p>
            </sp>
            <sp xml:id="SDT6-KPDZ-redna-13-2012-04-13.sp20">

               <speaker>JOŽE TANKO (PS SDS):</speaker>

               <p>Hvala lepa. Samo še dodatno pojasnilo. Če bi gospod Veber prebral točko 2.1. cilji
               zakona ali pa cilji predlaganih rešitev, potem bi videl, da tisto, kar je povedal
               absolutno ne stoji, ker cilj je zagotoviti dodatna prosta  sredstva tistemu delu gospodarstva, ki v oteženih
               razmerah posluje pozitivno, zato je to v bistvu dohodninski davek. S tem, da se
               dodatna sredstva usmeri v povečanje gospodarske aktivnosti in da se da pozitiven
               signal domači in tuji javnosti, da se rast, razvoj, večja zaposlenost in posledično
               večja skupna blaginja predvsem zagotavlja s povečano gospodarsko rastjo. To je cilj
               zakona. Ukrepi so pa tisti, ki sem jih prej v uvodu povedal. In to gre diametralno
               nasprotno s tistim, kar je gospod Veber obrazložil kot razlog za to, da bo proti.
               Razlogi so ravno obratni - zakon se je predlagal zato, da se ti viri zagotovijo in da
               se ciljno usmerijo v tisto, kar povečuje zaposlovanje. In ne vidim razloga, da tega
               zakona ne bi podprl.</p>
            </sp>
            <sp xml:id="SDT6-KPDZ-redna-13-2012-04-13.sp21">

               <speaker>PREDSEDNIK DR. GREGOR VIRANT:</speaker>

               <p>Dobro.</p>
               <p>Še enkrat, gospod Veber? Saj bo veliko časa za debato o vsebini zakona.</p>
            </sp>
            <sp xml:id="SDT6-KPDZ-redna-13-2012-04-13.sp22">

               <speaker>JANKO VEBER (PS SD):</speaker>

               <p>Ja, se strinjam.</p>
               <p>Poznam cilje tega zakona, zato še enkrat naglas opozarjam na to, da ne razumem Vlade,
               da piše v ta zakon takšne cilje, v drugem zakonu ali celo z ustavno spremembo govori
               pa o drugih ciljih. Ne moremo doseči tistega najpomembnejšega cilja uravnoteženja
               javnih financ, če zmanjšujemo prihodke v proračun - ne gre! Pa če pogledamo v tem
               rebalansu, koliko sredstev se zmanjšuje za vlaganje v razvoj, bomo ugotovili, da se
               tam zmanjšuje bistveno večji znesek za vlaganje v razvoj. Zato poudarjam, da je ta
               zakon možno obravnavati zgolj v sklopu sprejemanja rebalansa, in potem ugotovimo, kaj
               so tisti cilji, o katerih naj bi Vlada sploh govorila. Tu gre za razhajanje, v enem
               zakonu pišete ta cilj, v drugem zapišete drug cilj, in oboje gre narazen, ne gre
               proti skupnemu cilju.</p>
               <p>Zato trdim, da ta zakon ni dobro premišljen in da nujni postopek seveda ni primeren.
               Hvala.</p>
            </sp>
            <sp xml:id="SDT6-KPDZ-redna-13-2012-04-13.sp23">

               <speaker>PREDSEDNIK DR. GREGOR VIRANT:</speaker>

               <p>Dobro. Na tej točki bi debato zaključil. Prosim, ampak res kratko, ker bomo imeli
               cele ure na seji potem časa.</p>
            </sp>
            <sp xml:id="SDT6-KPDZ-redna-13-2012-04-13.sp24">

               <speaker>JOŽE TANKO (PS SDS):</speaker>

               <p>Zelo kratko pojasnilo. Saj uravnoteženje javnih financ in to, o čemer se sedaj
               pogovarjamo v povezavi z ustavno spremembo, to ne pomeni takoj. Ta ustavna sprememba
               in uveljavitev tega ima pač nek odložni rok, ko se bo ta zadeva pripeljala do tistega
               stičišča, ko bo to nastalo. In zato so ti koraki potrebni. Eden od teh potrebnih
               korakov je tudi, da čim prej vzpostavimo dodatne pogoje za to, da se gospodarska rast
               zažene. Če tega ne bo, potem tudi do tega uravnoteženja ne bomo prišli, ker bo samo
               tisti transferni del čedalje večji. Mi pa želimo s temi ukrepi zmanjševati transferni
               del in povečati ustvarjalni del. In uravnoteženje se bo zgodilo, ko bodo ti mehanizmi
               začeli delovati, za to, kot veste, imamo pa na razpolago dve oziroma tri leta, da
               pridemo v ta proces.</p>
            </sp>
            <sp xml:id="SDT6-KPDZ-redna-13-2012-04-13.sp25">

               <speaker>PREDSEDNIK DR. GREGOR VIRANT:</speaker>

               <p>Dobro. Zaključujem razpravo, ki se bo nadaljevala na seji Državnega zbora.</p>
               <p>Če hočete moje mnenje slišati, mislim, da je vsak ukrep, ki gre v smer razbremenitve
               gospodarstva, da se omogoči gospodarstvu, da zadiha, ta trenutek nujen. Zato osebno
               podpiram obravnavo po nujnem postopku.</p>
               <p>Dajem na glasovanje.</p>
               <p>Kdo je za nujni postopek? <stage>(SDS, Državljanska lista, DeSUS, SLS, NSi.)</stage> Kdo je proti?
               <stage>(SD.)</stage></p>
               <p>Ugotavljam, da je predlog za obravnavo po nujnem postopku sprejet.</p>
               <p><stage>/Oglašanje v ozadju./</stage> Gospod Predalič, prosim.</p>
            </sp>
            <sp xml:id="SDT6-KPDZ-redna-13-2012-04-13.sp26">

               <speaker>DR. BOŽO PREDALIČ:</speaker>

               <p>Hvala lepa za besedo, gospod predsednik.</p>
               <p>Gospodje poslanci in gospa, zahvaljujem se za to odločitev, ki bo omogočila kar
               najhitrejšo obravnavo teh zakonov, ki bodo omogočili investicije, nove investicije v
               gospodarstvu, kar bo nedvomno pozitivno vplivalo na proračun. Ravno zaradi tega je
               Vlada predlagala nujni postopek. In hkrati sedaj, ko je to sprejeto, predlagamo tudi,
               da bi se razširil dnevni red plenarnega zasedanja in bi se ti trije zakoni
               obravnavali v torek, 17.4.2012. Hvala.</p>
            </sp>
            <sp xml:id="SDT6-KPDZ-redna-13-2012-04-13.sp27">

               <speaker>PREDSEDNIK DR. GREGOR VIRANT:</speaker>

               <p>Hvala. Prosil bi vas, da Vlada tudi pisno predlaga širitev dnevnega reda.</p>
               <p>Mi pa lahko to upoštevano pod <title>1. TOČKO DNEVNEGA REDA - DOLOČITEV ČASA</title>
                   <title>OBRAVNAVE TOČK DNEVNEGA REDA 2. SEJE DRŽAVNEGA ZBORA</title>
               in sicer tako, da bi potem te zakone, te tri zakone po nujnem postopku obravnavali v
               torek, in da bi tudi na koncu dneva v torek po prekinitvi opravili glasovanja o teh
               treh zakonih sproti in potem to kar je predvideno za torek, zamaknili na sredo, kar
               je predvideno za sredo, zamaknili na četrtek in skratka v četrtek potem zaključili
               sejo.</p>
               <p>Prosim, gospod Veber.</p>
            </sp>
            <sp xml:id="SDT6-KPDZ-redna-13-2012-04-13.sp28">

               <speaker>JANKO VEBER (PS SD):</speaker>

               <p>Če Vlada predlaga razširitev dnevnega reda, potem bi pričakoval že na današnjem
               kolegiju, da to dejansko stori pisno, tako kot je tudi potrebno. Torej ugotavljam, da
               temu ni tako. Nasprotujem pa tudi sicer razširitvi dnevnega reda ponedeljkove seje,
               iz razloga, ker je tudi v obrazložitvah Vlade razvidno, da so ti zakoni vezani na
               rebalans. In vzporedno s tem potekajo še pogajanja s socialnimi partnerji. Veliko
               stari je nedorečenih in ti zakoni posegajo pravzaprav v postopek tako pogajanj kot
               tudi na obravnavo samega rebalansa. Tako, da bom nasprotoval tudi na tem kolegiju
               razširitvi dnevnega reda in tudi opozarjam, da pravzaprav niso izpolnjeni pogoji, da
               bi sploh o tem odločali, ker Vlada ni pisno predložila te zahteva. Tako, da upam, da
               je to vendarle dovolj razlogov za to, da o tem sploh ne odločamo danes.</p>
            </sp>
            <sp xml:id="SDT6-KPDZ-redna-13-2012-04-13.sp29">

               <speaker>PREDSEDNIK DR. GREGOR VIRANT:</speaker>

               <p>Saj ne odločamo. O dnevnem redu bomo odločali na sami seji, tako da bomo tudi o
               širitvi glasovali na seji. Danes v bistvu vas samo obveščam o tem kako bo časovno
               tekla seja od ponedeljka do sreče oziroma v primeru, da bo dnevni red izglasovan,
               širitev dnevnega reda izglasovana, bo časovnica spremenjena, tako da bo seja tekla od
               ponedeljka do četrtka in bi bili ti trije zakoni obravnavani v torej. Seveda boste
               imeli povsod možnost, da potem na začetku seje, ko bomo določali dnevni red, da
               oporekate širitvi, in da tudi glasujete proti širitvi. Toliko.</p>
               <p>Še tole bi vas obvestil, da če bo širitev potrjena, da se moramo dogovoriti še o času
               za razpravo. Poslal sem vam eno prošnjo, da se do tega opredelite. Namreč glede na
               dosedanje prijave, je ostalo še kar precej časa, če sem konkreten. Pozitivna
               Slovenija ima še 4 ure 40, je pustila neizkoriščene, SDS 5 ur 10, SD 2 uri, DL 50
               minut, DeSUS 1 ura 25, SLS 40 minut, NSi 50 minut, narodni skupnosti 50 minut in bi
               ta, če se strinjate, ta čas razporedili še med te ostale tri točke dnevnega reda, če
               bodo izglasovani kot širitev. Dogovorjeno. Dobro. Danes do dveh bi prosil, če se do
               tega opredelite. Sem vam poslal dopis.</p>
               <p>Hvala lepa. Lep vikend! Ja, prosim...</p>
               <p>Pod <title>RAZNO.</title>
               </p>
               <p>Prosim. Izvolite. Nismo dobili sicer nobenega gradiva, ampak vseeno ne bomo
               komplicirali. Izvolite gospod Veber.</p>
            </sp>
            <sp xml:id="SDT6-KPDZ-redna-13-2012-04-13.sp30">

               <speaker>JANKO VEBER (PS SD):</speaker>

               <p>Glede na zapis, ki smo ga dobili, na podlagi delovnega pogovora o delovanju Državnega
               zbora, ugotavljam bistvena odstopanja od tistega kar smo se dogovorili in kar je
               zapisano, nekaj tega je bilo pa celo že tudi uporabljeno pri poteku zadnje seje. Zdaj
               ne vem kakšna praksa bo v tem mandatu, ampak vendarle, če bomo delovali na način, da
               tudi če se še ena od poslanskih skupin ne strinja z dogovorom, očitno to ni dovolj
               tehten razlog, da ne bi uveljavili nek predlog, ki očitno ne podpira, ne uživa
               podpore pri vseh poslanskih skupinah. Tako da, dogovor o tem, da je možna
               obrazložitev glasu le o enem krogu, ni bil usklajen na tistem delovnem pogovoru. In
               če že, se dela zapis tega pogovora, potem predlagam, da je ta zapis tako tudi
               oblikovan. Ni bil med vsemi usklajen. Jaz sem temu nasprotoval.</p>
            </sp>
            <sp xml:id="SDT6-KPDZ-redna-13-2012-04-13.sp31">

               <speaker>PREDSEDNIK DR. GREGOR VIRANT:</speaker>

               <p>Drži. Drži. Če tako piše... Ne piše tako.</p>
            </sp>
            <sp xml:id="SDT6-KPDZ-redna-13-2012-04-13.sp32">

               <speaker>JANKO VEBER (PS SD):</speaker>

               <p>Ne piše tako. Zato na to opozarjam in tukaj gre za bistveno odstopanje od tega kar
               smo se dejansko tam pogovorili.  Sprašujem pa ali bo naša praksa takšna, da bo enostavno, ne vem, pač,
               če se kdo s tem ne strinja o nekem skupnem dogovoru, namreč trdim, da tukaj zahtevno
               odstopanje tudi od Poslovnika, to ni tako enostavna odločitev, Poslovnik dejansko
               omogoča obrazložitev glasu vsakemu, zdaj ali krčimo to pravico ali ne? V prejšnjih
               mandatih te pravice nismo krčili. Zakaj je treba v tem mandatu to pravico krčiti? To
               so pomembna vprašanja, ki so pripeljala do tega, da med nami ni prišlo do dogovora o
               tem, da je možno samo enkrat se prijaviti k obrazložitvi glasu. Tako, da predlagam,
               da se ta zapis ali umakne, dopolni, kakorkoli, prečisti, ampak takšen res ne more
               ostati, ker ne izraža dejanskega stanja na tem pogovoru.</p>
               <p>Potem pri 5. točki, če govorimo o postavljanju vprašanj opozicijskih poslanskih
               skupin, tri vprašanja lahko postavljamo predsedniku vlade opozicijske stranke in s
               kolegico iz Pozitivne Slovenije, ki je bila na tem pogovoru, smo se dogovorili, da se
               med seboj opozicijske stranke dogovorimo katera bo na eni seji postavila dve
               vprašanji in na tisti seji bo potem druga opozicijska stranka imela priložnost dati
               samo eno vprašanje in obratno. Vendar dogovor na Kolegiju je bil, da se med sabo
               dogovarjamo opozicijske stranke o tem. Zapisano je pa povsem drugače. Tri poslanska
               vprašanja opozicijskih poslanskih skupin postavijo Poslanska skupina Pozitivne
               Slovenije, Poslanska skupina Socialnih demokratov in ponovno Poslanska skupina
               Pozitivne Slovenije. Ne odraža dogovorjenega, ampak to je pomembno dejstvo. Tako, da
               predlagam, da povzamete to kar se je dogovorilo, pa če je potrebno potem kaj naprej
               dogovarjati, se bomo o tem dogovarjali. Ravno tako pri vprašanjih poslanske skupine
               italijanske in madžarske narodne skupnosti. Tukaj je zapisano, da lahko predsedniku
               vlade postavi poslansko vprašanje ob dogovoru in na račun opozicijskih oziroma
               pozicijskih poslanskih skupin, dogovor je bil na račun pozicijskih poslanskih skupin.
               Tako, da res predlagam, da ne pošiljate neusklajenih besedil ali pa če že pošiljate
               nam dajte najprej poslati vsem, ki smo bili udeleženi na teh pogovorih v vpogled, pa
               potem damo pripombe in se potem omogoča ta dogovor, da uradno s podpisom predsednika
               Državnega zbora. Tako, da izražam resnično zelo veliko nezadovoljstvo s tem, da
               prihajajo takšni dopisi uradno s podpisom ven in ne odražajo tega kar smo se
               dogovorili na teh skupnih dogovorih. Hvala.</p>
            </sp>
            <sp xml:id="SDT6-KPDZ-redna-13-2012-04-13.sp33">

               <speaker>PREDSEDNIK DR. GREGOR VIRANT:</speaker>

               <p>Hvala. Gospod Möderndorfer.</p>
            </sp>
            <sp xml:id="SDT6-KPDZ-redna-13-2012-04-13.sp34">

               <speaker>JANI MÖDERNDORFER (PS PS):</speaker>

               <p>Zdaj smo pa tam, kar sem jaz opozarjal že enkrat in bom od zdaj naprej tudi striktno
               zahteval in več ne bom pristajal na termin parlamentarna praksa, nikoli, pristajal
               bom samo še na Poslovnik in bom tudi povedal o čeme govorim. Namreč, predsednik, na
               zadnji seji ste razložil, da ste se v okviru svojih pristojnosti s podpredsedniki
               dogovoril in odločil, da boste vodil, in na način kot ste se odločil, da boste dali
               samo en krog možnosti za obrazložitev glasu. V Pozitivni Sloveniji temu ostro
               nasprotujemo. In če boste uveljavljal to prakso vam povem, da bomo uveljavljali v
               Pozitivni Sloveniji naslednjo prakso, da se bomo vedno vsakič prijavljali vsi in se
               bo zgodil paradoks, da bomo imeli bistveno več časa kot če bi spoštoval načelo, ki je
               bil uveljavljen v parlamentarni praksi do zdaj, da je bilo lahko več krogov. Namreč,
               izhajam iz stališča, da je vse preveč parlamentarne prakse, ki jo v resnici vsak
               razlaga po svoje. In v tem je mojster gospod Tanko, ki je zelo principielen in se
               vedno sklicuje na Poslovnik in zato bom vztrajal na tem, da to parlamentarno prakso
               spoštujemo, ne pa da bo to odvisno od vsakokratnega vodstva, bo na svoj način
               razlagal kaj, kako kakšna stvar funkcionira. Istočasno tudi opozarjam, da bom
               vztrajal na tem, da naredimo izračun koliko poslanskih vprašanj, veste o čem govorim, to kar je omenil prej,
               kakšen dogovor, pogovor naj bi se zgodil, bi pravzaprav moral biti, če bi šli na
               izračun dosežen na volitvah bi pravzaprav ena opozicijska stranka imela šele vsako
               drugo sejo pravzaprav možnost vzpostavitve enega vprašanja. Zato ne bom pristajal, da
               so to neki klasični dogovori, ampak potem pa bom vztrajal, da gremo <q>"by the book"</q>
               striktno, to tako kot enostavno zdrži in nič drugače, ker enostavno jaz imam počasi
               dovolj, da v tem DZ si vsak prilagaja sebi in trenutnim potrebam kakor se pač njemu
               zdi, da je tako prav. Jaz sem enkrat pozval že na takšnem kolegiju, da je prav, da se
               dogovorimo in da bi rad videl pisno, kje piše kaj je parlamentarna praksa, ker
               drugače bomo imeli resne probleme. Namreč, to je termin, ki se kar naprej uporablja,
               ga pa ni moč razbrati nikjer. Potem je to neverjetno, ko potem ljudi, ki ne poznajo
               tega celo mislijo, da je temu tako in da je tako prav.</p>
               <p>Torej, zato predlagam, da do nadaljnjega, predsednik če se seveda strinjate, odločili
               se boste pa sami, dokler se ne dogovorimo, kako bo ta stvar potekala predlagam dvoje,
               začnite postopek spremembe poslovnika pa to možnost uveljavite znotraj poslovnika ali
               pa do nadaljnjega dokler se ne dogovorimo, res dogovorimo, velja tako kot je veljalo
               do sedaj.</p>
            </sp>
            <sp xml:id="SDT6-KPDZ-redna-13-2012-04-13.sp35">

               <speaker>PREDSEDNIK DR. GREGOR VIRANT:</speaker>

               <p>Dobro. Da mogoče najprej malo pojasnim.</p>
               <p>Glede obrazložitve glasu smo predlagali to rešitev, zato da bi bil zaključek pred
               glasovanjem bolj racionalen. Sedaj se namreč dogaja to, da vsaka obrazložitev sproži
               novo obrazložitev in potem začnete polemizirati skozi obrazložitev glasu in se
               nadaljuje debata, ki smo jo imeli v okviru točke dnevnega reda v okviru razprave
               poslank in poslancev. Mislim, da se vsi zavedemo, da je to zloraba poslovnika in da
               se obrazložitve zlorabljajo, zato da med seboj polemizirate in gre ogromno časa za to
               in se cela zgodba, cela razprava se ponovi. Zato smo predlagali, da bi šli v eden
               krog obrazložitev, kdor misli obrazložiti glas se prijavi, obrazloži in zadeva je
               zaključena. Na tem neformalnem sestanku vodij poslanskih skupin so se s tem vodje
               poslanskih skupin strinjali z izjemo gospoda Vebra, namesto vas je bila vaša kolegica
               Dimitrovski in ni imela pripomb, ampak ok., očitno je vaše mnenje tako. Tako da,
               pravzaprav mi sedaj ne preostane drugega kot da preidemo nazaj na staro prakso, ker
               drugače ste že povedali, da boste to sabotirali tako, da bo obrazložitev na koncu še
               več kot bi jih sicer bilo. Če je to tako, potem bo najbolj racionalno, da gremo na
               stari način vodenja. Bi pa vseeno še enkrat predlagal, dajmo se zmeniti pametno. Ena
               prijava, kdor želi obrazložiti glas, naj ga obrazloži in naj ga res obrazloži, se
               pravi, da pove, glasoval bom za, zato ker in ..., in trije stavki obrazložitve,
               kratko in jedrnato. Ne pa, da se potem razpravlja, polemizira pa eden drugemu
               odgovarjate, ker ni temu namenjena obrazložitev glasu. Jaz imam s tem resno probleme.
               Gospod Tanko se je javil, potem gospod Veber.</p>
            </sp>
            <sp xml:id="SDT6-KPDZ-redna-13-2012-04-13.sp36">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Jaz sem bil na tem sestanku, tam je bilo povedano, da je vodenje seje, je tehnično
               pravilo, tisti, ki sejo vodijo. Tam smo se zmenili, da bo poziv za obrazložitev glasu
               dan samo enkrat in v primeru recimo ko se pozove vodje poslanskih skupin v
               obrazložitvi stališč v imenu poslanske skupine, ko eden dvigne roko se spusti
               prijava. Če dvignjene roke ni, potem je postopek končna. Isto je bilo dogovorjeno
               tudi v primeru obrazložitve glasu v osebnem imenu. Naredi se poziv. Če eden dvigne
               roko se, potem spusti prijava in tisti, ki imajo ta namen, da obrazložijo glas. ga tudi obrazložijo. Ampak to
               pomeni osebno odločitev in pač osebne razloge. In tisti, ki se prijavijo, pač so to
               pravico prijave izkoristili. In sem tudi tam rekel, ne zdi se mi logično, če točko
               odprem in točko zaključim, potem velja to tudi za poziv prijave poslanskim
               obrazložitvam. In ko je konec tistih, ki so se prijavili je ta del zaključen. Jaz se
               s tem strinjam. Kakšno tehniko bo kakšna poslanska skupina ubrala pri obrazložitvah
               glasu, pač jo bo. Saj tudi, če se boste vsi prijavili, ne boste vsi obrazložili
               glasu, ker se bodo marsikateri prijavili zato ali pa niti ne vedo, zakaj. Ker vsi pa
               čisto vse tudi ne poznajo in se tudi s čisto vsem ne ukvarjajo.</p>
               <p>Tako, da jaz predlagam predsednik, da pri tem ostanete, če smo že enkrat to
               dogovorili. In jaz se ne strinjam s tem, da imamo dve uri eno rešitev, pa tudi eno
               sejo smo že na ta način speljali po teh pravilih in ni bilo nobenih ovir, nobenih
               zadržkov in ne vidim nobenega posebnega razloga, da bi to kakorkoli spreminjali. Če
               je potrebno pa karkoli, smo pa tudi na tem sestanku povedali, gospod Bevk je vodja
               poslovniške oziroma predsednik Komisije za poslovnik in naj pač skliče sejo Komisije
               za poslovnik in začne z obravnavo tistih vsebin, ki jih je takšen paket in se bo to
               počasi sprejemalo, sprocesiralo. In če bo potreba in zadostna večina tudi poslovnik
               dopolnilo. Nobenega problema ni. Tudi to je bilo na tem sestanku povedano. Nima pa
               smisla imeti komisijo za poslovnik, ki ne dela in bo imela mogoče dve seji ali pa eno
               sejo na semester ali pa na polletje ali pa celo eno na leto. Če imamo Komisijo za
               poslovnik naj se loti gradiva, ki ga ima. Poslala je poziv okoli, dala je ne vem,
               izjemno dolg rok za morebitne pripombe. Ne vidim potrebe, da to ne bi skrajšali in
               začeli z obravnavo. Tako kot delamo to na drugih delovnih telesih in tam bomo tudi mi
               tvorno sodelovali pri teh predlogih. Se pa ne bi spuščal v to ali bo tehnika vodenja
               seje takšna ali drugačna. To je odločitev tistih, ki so člani, predsednik oziroma
               trije podpredsedniki in oni se pač zmenijo za tehnologijo vodenja seje. In jaz v to
               pravico ne bi niti posegal. Poslovnik, kolegi, to ureja v 72. členu in tukaj nikjer
               ne piše, da mora biti in kolikokrat mora biti izveden postopek poskusa obrazložitve
               glasu. V poslovniku piše, da ima pravico pred končnim glasovanjem o predlogu
               obrazložiti svoj glas. Traja lahko dve minuti. S tem, ko predsednik pozove, kdo želi
               obrazložiti glas ali pa predsedujoči je tam, ta pravica dana, ko zadnji iz tega
               nabora zaključi, je izčrpana. Konec. Je izčrpana. Seveda je, ker ne more trikrat
               obrazložiti glas. In tudi, če se takrat nekdo ni prijavil iz takšnih ali drugih
               razlogov, tudi ni nobenega razloga, da se to ponavlja. To je zelo enostavno tukaj. S
               tem, ko predsednik ni izvedel drugega ali pa sedmega kroga prijav obrazložitve glasu
               ni kršil v ničemer poslovnika. V ničemer. Hvala.</p>
            </sp>
            <sp xml:id="SDT6-KPDZ-redna-13-2012-04-13.sp37">

               <speaker>PREDSEDNIK DR. GREGOR VIRANT:</speaker>

               <p>Moram reči, da... Izvolite, gospod Veber, če ste se prijavili k besedi, da ne bom
               komentiral razprav. Prosim? Möderndorfer, vi ste hoteli še?</p>
            </sp>
            <sp xml:id="SDT6-KPDZ-redna-13-2012-04-13.sp38">

               <speaker>JANI MÖDERNDORFER (PS PS):</speaker>

               <p>Jaz bi rad eno stvar opozoril. Gospod Tanko, saj pravi, zelo rad razlaga poslovnik,
               zato je res samo komisija oziroma poslovnik, naj tam ga razlagajo. Ampak bistvo
               vsega, kar je, je predsednik, kar bi vas rad opozoril, da ste samo prvi med enakimi.
               Zato prosim ne govoriti, polemizirate, ker imate tudi vi pravico polemizirati znotraj
               Državnega zbora in je to ne nazadnje v končni fazi poslančeva pravica. To ni nekaj,
               kar je bogokletno. In zato ne bi rad špekuliral z besedicami. Bistvo, kar sem hotel
               povedati je, da ne želim, da se poslovnik in razlaga poslovnika razlaga trenutnim
               razmeram. Ne verjamem, preprosto ne verjamem,  preprosto ne verjamem, če bi gospod Tanko bil v moji
               poziciji, da bi danes tako govoril. Preprosto ne verjamem. Zato mi gre na živce
               parlamentarna praksa, ker se vsak skriva in razlaga po svoje. In vi vsi veste, še
               posebej pa pravniki, da se da vsako načelo razlagati z ene ali druge strani, odvisno
               kaj želiva doseči. In zato se mi zdi smotrno, in zato sem tudi naredil poziv,
               napišite to v parlamentarno prakso, da se bom imel vsaj na kaj obesiti. Oprostite,
               zdaj se še obesiti nimam na kaj. In enostavno je to res nemogoče. Takšno delo v
               Državnem zboru je praktično neizvedljivo. Ves čas se bomo štiri leta pogovarjali na
               ta način. Ne želim si, da bi doživel to, ker niti nimam neke posebne življenjske
               želje, da bi doživel ta obrat, da bo Tanko sedel na mojem mestu in jaz na njegovem,
               zato, da bi lahko to izkusil. Bi pa rad preprečil manipulacijo. To je bistvo. In ne
               želim, da to izpade pobalinsko, daleč od tega, ali pa z vidika nekega nagajanja. Še
               tudi to ne. Samo, ne prepričevati, da poslanci nimajo pravice do obrazložitve glasu,
               in da jim bomo to preprečili. Seveda da ne, saj verjamem, absolutno, vsi ste za,
               ampak če je do zdaj to veljalo, kot dobro, sprejemljivo in kot parlamentarna praksa
               mi razložite zakaj to ni več parlamentarna praksa.</p>
               <p>Samo to. In zato predlagam, ali se bomo skupaj dogovorili in bomo enotni pri tem, da
               je to parlamentarna praksa, kar je zdaj novo ali pa bo ostalo to, kar je
               parlamentarna praksa do zdaj bila O.K. in je vse v redu. Ne mi reči, da so volitve
               spremenile naša mišljenja v glavi in da je kar na enkrat nekaj drugega v Državnem
               zboru novo pravilo. Poslovnik pa nam to ne onemogoča. Omogoča nam to. Vendar, vsakič
               z drugačno razlago.</p>
               <p>Jaz bi res prosil, predsednik, dajmo spoštovati pravila igre. Jaz verjamem, da
               marsikomu to ni všeč, ampak to do danes tako je bilo O.K.</p>
            </sp>
            <sp xml:id="SDT6-KPDZ-redna-13-2012-04-13.sp39">

               <speaker>PREDSEDNIK DR. GREGOR VIRANT:</speaker>

               <p>Ja. Glejte, dejstvo je, da Poslovnik... Gospod Veber, ste se javili? Prosim. Nisem
               opazil.</p>
            </sp>
            <sp xml:id="SDT6-KPDZ-redna-13-2012-04-13.sp40">

               <speaker>JANKO VEBER (PS SD):</speaker>

               <p>Hvala.</p>
               <p>Želim samo še enkrat poudariti, da res ne razumem, da se v tem mandatu pogovarjamo o
               težavah pri obrazložitvi glasu. Mi imamo šele 16. aprila zdaj 1. redno sejo, imeli
               smo nekaj izrednih, preveč po mojem mnenju. In jaz v tem sklicu nisem zasledil težav
               pri obrazložitvah glasu. Je bilo pa drugače v prejšnjem sklicu. In ne morem razumeti,
               da vodja Poslanske skupine SDS razlaga kako je treba samo enkrat obrazložiti glas
               oziroma samo enkrat poklicati k obrazložitvi glasu, ko je izrazito nasprotovala temu
               v prejšnjem mandatu, in dejansko povzročala to, o čemer se danes pogovarjamo -
               obrazložitev glasu se je zlorabljala, ampak s strani SDS, statistično dokazano
               zagotovo najpogosteje. In danes poslušam, da je to nekaj nedopustnega. Mislim, da
               najmanj kar je, je to veliko sprenevedanje. Opozarjam pa, da to ni praksa tega
               mandata. To ni praksa tega mandata. Če pa že, se pa tudi strinjam s tem, kar je bilo
               povedano, dosedanja parlamentarna praksa kaže na to, da je bil večkrat mogoč poziv k
               obrazložitvi glasu. In vsak poslanec lahko enkrat obrazloži glas. In vedno je do zdaj
               veljalo, če je to uveljavljena parlamentarna praksa je to praktično tako, kot da je
               zapisano v Poslovniku. In spreminjati svoja stališča, ali si enkrat v opoziciji,
               drugič si v poziciji, in prilagajati svojim potrebam je najmanj kar je nekorektno, še
               posebej iz dosedanjih izkušenj. Strinjam se, če nekdo ne spoštuje instrumenta
               obrazložitve glasu, da ga predsedujoči opozori. Nimam nič proti temu, če mu tudi
               vzame besedo, to je pristojnost tistega, ki vodi sejo. Če je v prejšnjem mandatu to
               nekdo poskušal narediti poslancu SDS, smo imeli pravzaprav revolt v Državnem zboru in
               je bil predsedujoči vse, da ne rečem, samo človek ne, skorajda v zaključni fazi
               potem. Zato me preseneča ta predlog in zagovarjanje te spremembe, in resnično
               predlagam,  ne uvajati nekaj
               kart se sploh v tem mandatu ni zgodilo ali pa, če se je, se je res v tako majhni
               obliki, da to ni problem zaradi katerega bi morali omejiti poziv k obrazložitvi glasu
               zgolj na en krog.</p>
               <p>Tako, da vse to, kar se veže na to spremembo, resnično poudarjam, je povsem
               neutemeljena razprava in se ne nanaša na delo v tem mandatu. Očitno smo v opoziciji
               vendarle tudi poslanci Socialnih demokratov. Potem bom rekel, nagnjeni k temu, da se
               spoštuje poslovnik, ne bom rekel, da ga nekdo tudi v nekem momentu ali v efektu
               razprave ne spoštuje v celoti. Ta možnost vedno obstaja. Vendar z naše strani lahko
               povem, da bomo poskušali in seveda ta instrument obrazložitve glasu v čim večji meri
               spoštovati temu čemur je namenjen. Če temu ne bo tako, pa ima seveda potem
               predsedujoči možnost, da tudi odreagira in ustavi takšno razpravo. Hvala.</p>
            </sp>
            <sp xml:id="SDT6-KPDZ-redna-13-2012-04-13.sp41">

               <speaker>JOŽE TANKO (PS SDS):</speaker>

               <p>Jaz mislim, da sem dolžan kakšen odgovor kolegu Vebru. Vedno na začetku mandata je
               bil, se mi zdi, kolikor sem jaz vodja te poslanske skupine, realiziran dogovor o
               delu. Delno zaradi tega, ker so se pač nekatere stvari tekom prejšnjega mandata
               pojavile, delno pa zaradi tega, ker je nekaj novih, vedno in takrat so tisti, ki so
               vodili Državni zbor, sklicali sestanek. Za ta sestanek in tega predloga o katerem
               govorite, glede obrazložitve glasu ni dala Slovenska demokratska stranka. To so morda
               pripravile za predsednika strokovne službe Državnega zbora ne pa Slovenska
               demokratska stranka. In jaz nisem spremenil popolnoma nobenih stališč, kolega Veber.
               Samo ko je prišlo do predloga, in če se spomnite, sem zelo pozno tudi razpravljal na
               tem posvetu, morda tri sekunde celo prepozno, sem se samo odločil kaj se mi zdi
               racionalno. Če tega predloga glede obrazložitev glasu ne bi bilo, mi se z njim ne bi
               ukvarjali, ampak verjetno so to pripravile strokovne službe. Sedaj jaz ne vem, kaj je
               bilo vse v prejšnjem mandatu takega, da tisti, ki je sejo vodil, je bil vse razen
               človek ne. To bi prosil, da mi naredite print, kdaj se je to zgodilo, ker večino
               tistega kar je bilo povezanega z delom Državnega zbora sem pravzaprav jaz v okviru
               naše poslanske skupine speljal. Ne spomnim se, da bi kdaj kdo do predsedujočega tako
               nevljuden, da bi držala ta vaša trditev. In bi vas lepo prosil, dajte mi prosim
               narediti nekaj printov teh mojih postopkovnih zadev, ki jih ni bilo malo in boste
               verjetno našli nekaj teh zadev. Tudi statistiko mi lahko pripravite, glede tega, kaj
               bi bil problem zloraba, tako da ne bi sedaj to vrteli v prazno. Če se govori o
               argumentih, potem jih dajmo na mizo.</p>
               <p>Tako da, predlagam, da ne razpravljamo o tistih stvareh, ki so drugačne od dejstev.
               Za niti eno pobudo, ki je bila obravnavana na tem posvetu, ni dala predlog Slovenska
               demokratska stranka. Za niti eno. In tam, ko sem prišel na sestanek, sem se samo
               odločil tako kot ste se vi ali pa kolegi, ostali, ki so bili na tem sestanku. Sedaj,
               če nekdo tam ni opozoril, če Pozitivna Slovenija ni imela primernega sogovornika na
               tem posvetu, za to ne morete kriviti Slovensko demokratsko stranko. Mi jo nismo
               poslali na ta sestanek. Pač ste vi, gospod Möderndorfer. Sedaj, če tam zaradi ne vem
               česa ne, da o tam ni dala glasu in se je strinjala s takim predlogom, je pač to
               dejstvo. Ja nič ni rekla. Mislim, da niti besede ni rekla na tem sestanku. In
               predlagam, da ne opletamo po dolgem in po čez. Kar zadeva parlamentarno prakso, ni
               edino merilo. Mandat 2008/2011. Ta poslovnik velja iz leta 2002. Takrat so bile druge
               vlade oziroma druga vlada, vmes je bila še neka druga vlada, pa potem je bila še neka
               tretja vlada in koalicija itn. Tako da, če govorimo o življenjski dobi tega
                  poslovnika, začnimo z
               letom, ne vem, ali celo 2000, bi moral pogledati, kdaj je bilo to izdano, ta verzija,
               ki je tu zapisana. Se pravi, to je bilo še v času Ropove vlade, ko je bila ta zadeva
               sprejeta. Gospod Anderlič je bil takrat vodja najmočnejše poslanske skupine in gospod
               Potrč, ki sta to napisala, če se ne motim, drugi so samo sodelovali pri tem. In ne
               nam, ne vem, zdaj tu nekaj napletati. Praksa se je oblikovala celo to obdobje. In na
               začetku vsakega obdobja je bil dogovor o delu, ker je logično, iz razlogov, ki sem
               jih povedal. In še enkrat, ko manipulirate s temi zadevami, niti ene točke tega
               pogovora ni predlagala Slovenska demokratska stranka, ki je bil na tem posvetu.</p>
            </sp>
            <sp xml:id="SDT6-KPDZ-redna-13-2012-04-13.sp42">

               <speaker>PREDSEDNIK DR. GREGOR VIRANT:</speaker>

               <p>Gospod Prevc se je prijavil k besedi in gospod Möderndorfer.</p>
            </sp>
            <sp xml:id="SDT6-KPDZ-redna-13-2012-04-13.sp43">

               <speaker>MIHAEL PREVC (PS SLS):</speaker>

               <p>Hvala lepa.</p>
               <p>Ta polemika se mi zdi precej nepotrebna v tem trenutku. Pa vendar, ker sem bil
               takrat, ko smo o tej zadevi debatirali, ker sem bil prisoten in ker sem se tudi
               nekako s tem predlogom strinjal, mislim, da je zdaj čas, da v dveh stavkih to svojo
               odločitev tudi obrazložim.</p>
               <p>Dejstvo je, da je zelo dobronamerno predsednik ta predlog dal, predvsem v smislu neke
               racionalizacije, se pravi, tistega časa oziroma tistega trenutka, ko gre za
               obrazložitev glasu. In ker sem prepričan, da s tem predlogom, se pravi, da
               predsedujoči odpre samo en krog za obrazložitev glasu, nikakor ni kršen poslovnik.
               Ker vsem poslancem s tem da možnost, da glas obrazložijo. Drugo pa, vemo, da je z
               odprtjem drugega kroga obrazložitve glasu dana bistveno večja možnost zlorabe
               poslovnika. To se pravi, da se ne obrazloži glasu, pač pa se gre v smer
               polemiziranja, tako kot smo že ugotovili, zato sem se seveda s tem strinjal in še
               vedno sem nekje na tem stališču.</p>
               <p>Tako da, prvič, zdi se mi res nepotrebno, da o tem zdajle razpravljamo. Jaz sem več
               ali manj mislil, da smo nekako o tem dogovorjeni in da to drži. Še enkrat, jaz se
               dejansko s tem strinjam, da bi predsedujoči vendar samo enkrat odprl možnost za
               obrazložitev glasu, ker, še enkrat poudarjam, s tem je resnično dana bistveno manjša
               možnost, da se zlorabi poslovnik v smislu polemiziranja, ne pa obrazložitve glasu.
               Hvala.</p>
            </sp>
            <sp xml:id="SDT6-KPDZ-redna-13-2012-04-13.sp44">

               <speaker>JANI MÖDERNDORFER (PS PS):</speaker>

               <p>Zdaj ne vem, kje pa potem sploh še imam možnost odpirati ta vprašanja, če ne tukaj.
               Med sejo Državnega zbora ne morem, na neformalnem nič ne šteje, torej mi ostane samo
               še kolegij. Ali pa mi boste povedali kaj iz parlamentarne prakse, če obstaja še
               kakšna četrta možnost; namreč, o tem govorim. Namreč, jaz imam res počasi dovolj te
               parlamentarne prakse, ker si jo izmišljujete sproti, kakor vam ustreza. Glejte, zame
               je zelo pomembno samo eno: jaz se lahko dogovorim, od danes naprej ne upoštevam
               nobene parlamentarne prakse, ampak samo še poslovnik. Ampak verjamem, da vas bo vse
               skupaj, vključno z mano, zelo bolela glava, ker bomo imeli vsi skupaj zelo veliko
               težav. In zato vas nič drugega kot zelo nebogljeno kot opozicija prosim, spoštujmo
               načela osnovne demokracije! Tisto, kar je bilo uveljavljeno in je bilo dobro tudi za
               prejšnjo opozicijo, je verjetno dobro tudi za zdajšnjo opozicijo. Nič drugega. Ne
               vem, zakaj več ni dobro. Ali je pa res tisto reklo, ki velja, iz svojih lastnih, pod
               narekovaji rečeno, <q>"napak v sistemu poslovnika"</q>, ki določene stvari omogoča, danes,
               ko sem v tej poziciji, ko mi to narobe hodi, ne smem več uporabljati oziroma moram
               onemogočiti.</p>
               <p>Zato vas prosim, res lepo prosim, kadar uvajamo parlamentarno demokracijo, narobe,
               parlamentarno prakso, dajmo upoštevat, da ne prilagajamo trenutnemu razpoloženju in
               tudi potrebam.  Zloraba seveda
               bo vedno in vsepovsod vedno možna in prisotna. To je odvisno od posameznikov. Sam
               verjamem v poslanke in poslance, da tega ne bodo počeli, predsednika državnega zbora
               za vodenje sej in podpredsednike imamo tudi zato, da po poslovniku na to opozarja in
               temu primerno vodi samo sejo državnega zbora. Imamo varovalke in instrumente
               instalirane zato, da se to ne dogaja, zato se skrivati za tem, da je to zato uvedena
               neka parlamentarna praksa, da uvedemo samo en krog je nepotrebna. In me v to
               preprosto ne boste prepričali. Točko razno bom vedno po vaše zlorabljal, po moje
               uporabljal, zato, da se lahko te stvari pogovarjamo. Žal mi je, ker druge možnosti
               nimam v parlamentarni praksi.</p>
            </sp>
            <sp xml:id="SDT6-KPDZ-redna-13-2012-04-13.sp45">

               <speaker>PREDSEDNIK DR. GREGOR VIRANT:</speaker>

               <p>Podpredsednica.</p>
            </sp>
            <sp xml:id="SDT6-KPDZ-redna-13-2012-04-13.sp46">

               <speaker>RENATA BRUNSKOLE (PS PS):</speaker>

               <p>Hvala lepa. Da ne bi, jaz bi pa vseeno prebrala 72. člen, drugo točko, tukaj
               navedeno. Poslanec ima pravico pred končnim glasovanjem o predlogu odločitve
               obrazložiti svoj glas. Njegov govor lahko traja največ dve minuti, pika. To sem prej,
               ravno, ko sem povedala, da nikjer v poslovniku res ni opredeljeno ali sme biti en
               krog, dva in tri in tako dalje. In jaz tudi sama predlagam tukaj zbranim
               predstavnikom oziroma vodjem poslanskih skupin, spoštovanemu predsedniku, da gremo
               naprej po stari praksi v skladu s poslovnikom. Res pa je, da priporočam, tukaj mi je
               bila zanimiva razprava in tukaj se strinjam s kolegom Vebrom, ki je omenjal, mogoče
               res tudi kolega Prevc, v prejšnjem mandatu ni bil z nami poslanec. Ampak smo doživeli
               tudi iz vaše poslanske skupine obrazložitve glasu, ki so se kdaj tudi uporabljale ali
               zlorabljale za določeno polemiziranje. Oprostite, ker sem ravno vas omenila, da
               ostalih kolegov ne omenjamo, pa tudi kolega Tanko zelo dobro, kako je to izgledalo.
               Tako, da predlagam, dajmo se držati stare prakse, kot ste predsednik že prej nekako
               sam en ugotovitveni, mogoče ustni sklep prej izrekli. Jaz sem si ga sama zapisala,
               dajmo staro prakso pa glejmo, da ne bo res tisti, ki ste sedaj v koaliciji, da ne
               boste, če boste uporabljali prakso od prej, potem bo zagotovo veliko krogov. Mi pa
               bomo gledali, da bomo tukaj, vsaj tudi sama na eni strani kot predsedujoča, na drugi
               strani pa pri obrazložitvi glasu tudi gledala na to, da bom to korektno uporabljala v
               skladu s poslovnikom. Hvala.</p>
            </sp>
            <sp xml:id="SDT6-KPDZ-redna-13-2012-04-13.sp47">

               <speaker>PREDSEDNIK DR. GREGOR VIRANT:</speaker>

               <p>Hvala. Mogoče nekaj kratkih obrazložitev. Najprej, kako je sploh do tega predloga
               prišlo. Tega predloga dejansko ni dala nobena poslanska skupina, ampak je ideja
               prišla iz strokovnih služb, ki so to rešitev predlagale tudi že v prejšnjem mandatu.
               Ampak nikoli ni prišlo do diskusije o tem na kolegiju. Ko sem to dobil na mizo, mi je
               bila ideja izjemno všeč, ker sem pristaš racionalizacije in se mi zdi, da je prav, če
               racionalno diskutiramo v državnem zboru. In, če poslovniške inštitute uporabljamo za
               tisto, za kar so namenjeni. Torej, da obrazložitev glasu uporabimo zato, da
               obrazložimo glas, ne pa, da nadaljujemo diskusijo. Toliko o tem, kdo je to
               predlagal.</p>
               <p>Druga stvar, mislim, da ta odločitev ali se gre v eno ali drugo smer, nič ni v
               korist, je nevtralna z vidika opozicije ali koalicije. Nič ni z eno ali drugo, z enim
               ali drugim načinom razlage poslovnika ni nihče na boljšem ali pa na slabšem. Ker eni
               in drugi lahko zlorabljate, zlorabljamo obrazložitev glasu. To ni nekaj recimo. Ta
               način vodenja ni nič v škodo opoziciji ali pa v korist koaliciji. Ne vidim te logike.
               Obrazložitev glasu je obrazložitev glasu. Še enkrat pravim, pomeni, da bi moral
               poslanec povedati, glasoval bom za predlog ali glasoval bom proti predlogu iz
               naslednjih razlogov. Praksa pa žal tudi v tem mandatu, vsaj kolikor se jaz spomnim je
               takšna, da se v obrazložitvah tudi polemizira s prejšnjimi obrazložitvami, z
               diskusijo iz poslanske razprave.  No, in še to, skladno s Poslovnikom je po mojem trdnem prepričanju ena
               in druga razlaga, oboje je možno, tako da ne kršimo Poslovnika ne z eno, ne z drugo
               razlago in poudaril bi, da Poslovnik v času vodenja seje razlaga predsedujoči in da
               je predsedujoči vezan na določbe Poslovnika in na eventualne razlage poslovniške
               komisije, v tej točki nimamo razlage poslovniške komisije, se pravi ima predsedujoči
               ali je to predsednik ali podpredsednica, podpredsednik pravico razlagati. In jaz sem
               trdno prepričan, da enkratna prijava ni v nasprotju s Poslovnikom, kot tudi dvakratna
               prijava ni bila v nasprotju s Poslovnikom, oboje je možno in je res stvar odločitve.
               Jaz sem hotel takrat, da se v širšem krogu dogovorimo, prepričan sem bil, da boste
               tudi vsi podprli to varianto, ker je logična, ker je racionalna, ker ne vem zakaj bi
               bili proti in me zdaj spravljate v dilemo, na eni strani bi želel, da je potek seje
               racionalen, na drugi strani pa ne bi rad nikoli zbujal vtisa, da se kot predsednik
               postavljam na stran koalicije proti opoziciji, ker to je pa zadnje kar bi rad
               naredil. Tako, da mi boste dali čas za razmislek do naslednjega obrazlaganja glasu
               kako bomo to zadevo peljali.</p>
               <p>Kar se tiče parlamentarne prakse ima gospod Möderndorfer deloma prav, mislim, da
               imate prav v tem, da bi jo bilo dobro zapisati in se že pogovarjamo o tem, da v
               okviru razpoložljivih kapacitet, da bi to začeli, zadnje čase malo več študiram, sem
               si pridobil nekaj literature o vodenju parlamentov in recimo v Ameriki imajo, kjer je
               ta parlamentarna praksa oziroma kongresna praksa tudi izjemnega pomena, imajo debele
               zbirke zapisano, to je sigurno dobro, da ni samo v glavi, ampak tudi na papirju in
               podpiram to idejo, da se ta parlamentarna praksa zapiše. Drugače pa moram reči, da se
               popolnoma zanesem na službe, na gospoda Plevelja, ima izjemen spomin in mislim, da
               nikoli ne razlaga parlamentarne praske pristransko. ...<stage>/oglašanje iz klopi./</stage>.. imamo
               še zelo, zelo veliko časa, pa ta čas bomo pa zapisali, ta čas bomo pa pisali zadeve.
               Pa še to. Tudi se strinjam, gospod Möderndorfer, da takšna vprašanja, procesna
               vprašanja, vprašanja glede vodenja, organizacije in tako naprej, da se odpirajo na
               Kolegiju, nimam nič proti temu, dobro bi bilo, če mogoče to napoveste v naprej, pa
               kakšen predlog ali pa kakšno gradivo pripravite, tako da s tem ni nobenih težav,
               lahko vedno o tem razpravljamo. Tako, da to je glede tega. Bi pa dal še besedo
               gospodu Plevelju, da razloži še tisto dilemo okoli razdelitve poslanskih vprašanj med
               obe opozicijski poslanski skupini.</p>
            </sp>
            <sp xml:id="SDT6-KPDZ-redna-13-2012-04-13.sp48">

               <speaker>MATJAŽ PLEVELJ:</speaker>

               <p>Hvala lepa, gospod predsednik. Torej, na tem razgovoru je bilo sprejeto, da način
               postavljanja poslanskih vprašanj predsedniku vlade s strani opozicijskih poslanskih
               skupin dogovorita te opozicijski poslanski skupini. Torej, jaz sem to, sicer preko
               služb, opozoril, da je treba ta dogovor sprejeti, pač dobil sem obvestilo, da je to
               usklajeno in tako kot sem to obvestilo prejel, je tudi zapisano. Torej, princip je
               ta, da tri opozicijska poslanska vprašanja vedno postavlja prva največja opozicijska
               poslanska skupina, druga druga poslanska skupina in potem spet tretje vprašanje
               največja opozicijska poslanska skupina Pozitivna Slovenija. Tako je tudi zapisano.
               Zdaj, če je potreben drugačen dogovor, bi tudi drugače zapisali.</p>
            </sp>
            <sp xml:id="SDT6-KPDZ-redna-13-2012-04-13.sp49">

               <speaker>PREDSEDNIK DR. GREGOR VIRANT:</speaker>

               <p>Gospa podpredsednica.</p>
            </sp>
            <sp xml:id="SDT6-KPDZ-redna-13-2012-04-13.sp50">

               <speaker>RENATA BRUNSKOLE (PS PS):</speaker>

               <p>Hvala lepa. Jaz bi se pa navezala na to. Kolega vodja poslanske skupine na tem
               posvetu res ni bilo, je bila kolegica namestnica in sama je povedala, da se bosta z
               gospodom Vebrom, vodjem poslanske, da se bosta obe opozicijski poslanski skupini
               dogovorili in če se spomnite sem sama osebno v razpravi poudarila, da tudi sama se
               strinjam s tem, da dajmo tudi upoštevati številko poslank in poslancev ene in druge
               opozicijske stranke, torej 
               28 v Pozitivni Sloveniji in 10 pri Socialnih demokratih, da se tudi v tem razmerju
               potem dogovori, da tudi v tej smeri se zadeva... To vem, da sem prav v razpravi
               povedala in ne vem, morebiti je bilo tudi tukaj sedaj. Tako da, tisto ravno na temo
               2.1.1.2. sem sama dodala, da dajmo, ker vemo kaj pomeni 28 pa 10, kolikšno razmerje
               je dejansko.</p>
            </sp>
            <sp xml:id="SDT6-KPDZ-redna-13-2012-04-13.sp51">

               <speaker>PREDSEDNIK DR. GREGOR VIRANT:</speaker>

               <p>Gospod Veber.</p>
            </sp>
            <sp xml:id="SDT6-KPDZ-redna-13-2012-04-13.sp52">

               <speaker>JANKO VEBER (PS SD):</speaker>

               <p>Tukaj moram pojasniti, da dogovora ni, da ne vem kdo je to informacijo dal. Gre za
               dezinformacijo, zagotovo. In mislim, ne mislim, ampak prepričan sem, da ta dogovor je
               mogoče, ampak ga je treba, če ga želimo tako prezentirati kot je zapisano, najprej
               doseči. Tako da, to kar je zapisano, ni plod dogovora ni plod razprav na
               usklajevanju, na tem delovnem posvetu, tako da vztrajam pri tem, da to ni zapisano v
               tem dokumentu, ki se nanaša na potek delovnega srečanja. Tako da, to definitivno ne
               more biti zapisano, ker to ni bilo dogovorjeno na tem srečanju oziroma predlagam, da
               se napiše tako kot je dejansko tudi bilo dogovorjeno.</p>
               <p>Če lahko sedaj v tem trenutku, ko imam še besedo, samo izkoristim za eno majhno
               nejasnost, ki se mi pojavlja zaradi tega, ker je nakazana možnost, da bomo glasovali
               o razširitvi dnevnega reda, če lahko mogoče samo za informacijo. Kako ste predvideli
               po tem sklicu delovnih teles? Mi sicer uradno še nimamo tega predloga pisno podanega
               s strani vlade, vendar kako v tem primeru imate predvidene sklice delovnih teles.</p>
            </sp>
            <sp xml:id="SDT6-KPDZ-redna-13-2012-04-13.sp53">

               <speaker>PREDSEDNIK DR. GREGOR VIRANT:</speaker>

               <p>Mogoče <stage>/nerazumljivo/</stage> to je zadnje vprašanje. Ponedeljek dopoldne, Odbor za finance
               in monetarno politiko. Predlog, ja, seveda stvar, odločitev je v rokah predsednika
               odbora. Izvolite.</p>
            </sp>
            <sp xml:id="SDT6-KPDZ-redna-13-2012-04-13.sp54">

               <speaker>JANKO VEBER (PS SD):</speaker>

               <p>Tukaj opozarjam na to, da se je prej prezentiralo, da bomo na seji Državnega zbora
               glasovali o tem, da bomo razširili dnevni red, tukaj pa sedaj že ugotavljam, da bomo
               imeli pa že kar sklice delovnih teles v ponedeljek. Oprostite, tudi to je, bom rekel,
               nekorekten način dajanja informacij na kolegiju. Ni prvič, da kot opozicijske stranke
               pridemo na kolegij ali pa na delovno srečanje, posvet, ker pravzaprav ne vemo v
               naprej o čem se bomo pogovarjali. Predlagam, da na bodočih Kolegijih, ker Vlada želi,
               da se razširi dnevni red, to stori pisno, da bom vedel, ko prihajam na pogovor
               Kolegija o čem se bomo pogovarjali. Če tega ni pisno, mislim da se o tem sploh ne
               moremo pogovarjati. Želim vedeti o čem se bomo pogovarjali na Kolegijih. Tako da, to
               je nova informacija, ki ste jo povedal in se je vsaj nekaj razjasnilo, vendar v
               bodoče predlagam, da to Vlada, če nekaj želi, stori pisno, da bomo tudi iz
               opozicijske strani vedeli o čem se bomo pogovarjali na Kolegiju.</p>
            </sp>
            <sp xml:id="SDT6-KPDZ-redna-13-2012-04-13.sp55">

               <speaker>PREDSEDNIK DR. GREGOR VIRANT:</speaker>

               <p>Gospa Brunskole. Potem gospod Tanko.</p>
            </sp>
            <sp xml:id="SDT6-KPDZ-redna-13-2012-04-13.sp56">

               <speaker>RENATA BRUNSKOLE (PS PS):</speaker>

               <p>Eno zadevo bi, vezano na to postopkovno, bodo verjetno obrazložile strokovne službe.
               Jaz bi tukaj kot članica Odbora za finance; glede na to, da so ti predlogi teh treh
               zakonov lahko izjemno obsežni v razpravi, tukaj gre za, saj ste sami kolegi v
               razpravi tudi obrazlagali za kaj gre, vendar sama osebno ocenjujem, če začnemo ob
               šestih zjutraj, nisem sigurna in nisem prepričana, da bomo do štirinajste ure, v
               osmih urah te tri zakone obdelali. Resnično vam povem po izkušnjah. Predlog zakona o
               spremembi Zakon o dodatnih interventnih ukrepih, Predlog Zakona o dohodnini, o davku
               od dohodkov pravnih oseb, samo eden od teh zakonov lahko traja štiri ure. Samo eden.
               Razprava o enem od teh zakonov in jaz menim, da če bomo to vse na ponedeljek, saj
               tukaj bo potrebno postopkovno videti, ampak predlagam strokovnim službam in tudi vam,
               vodjem in predstavnikom poslanskih skupin, da tukaj je potrebno razmisliti.
               Ponedeljek zjutraj, pa še Mandatno-volilna komisijo mislim, da imajo že sklicano sejo. Premalo časa, da ob 14.
               uri nadaljujemo sejo. Tukaj res predlagam nek razmislek.</p>
            </sp>
            <sp xml:id="SDT6-KPDZ-redna-13-2012-04-13.sp57">

               <speaker>PREDSEDNIK DR. GREGOR VIRANT:</speaker>

               <p>Gospod Tanko.</p>
            </sp>
            <sp xml:id="SDT6-KPDZ-redna-13-2012-04-13.sp58">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Ta pomislek, ki je bil izražen, kar je rekel gospod Veber glede tega, uvrstitev na
               sejo Državnega zbora je bila neposredno odvisna od odločitve Kolegija. Če nujni
               postopki ne bi bili potrjeni, tega na tej seji ni možno obravnavati, ker bi tekel
               15-dnevni rok za vložitev zahteve za splošno razpravo. In vlada lahko šele po
               potrditvi postopka vloži in predlaga, da se zahteva obravnava na izredni seji
               Državnega zbora kot širitev dnevnega reda. To je neposredno povezano. Drži? Zagotovo.
               Sklic delovnega telesa pa je tudi neposredno vezana odločitev o tem ali je postopek
               nujni ali ne, in v tem primeru, ko smo izglasovali nujni postopek, lahko predsednik
               delovnega telesa tudi v teh skrajšanih rokih skliče delovno telo, še posebej ker je
               prišlo te izražene volje vlade, da bi to obravnavali v okviru te seje Državnega
               zbora. Je vlada pač iz raznih razlogov, najbrž tudi zaradi zagotovitve udeležbe
               ustreznih ljudi na delovnem telesu in Državnem zboru predlagala torek. In tukaj ne
               gre za te prejudice, v nobeno smer, ampak je pač poslovniška ureditev takšna, da
               drugače tega ni možno storiti. In kaj se bo dogajalo na delovnem telesu in na
               Državnem zboru, to je pač drugo vprašanje. Tu se pa lahko tudi točke obravnavajo
               drugače, mi imamo poslovniško možnost, da dvakrat na seji predlagamo spremembo
               vrstnega reda obravnave točk. Mi se lahko dogovorimo, da bo nadaljevanje obravnave na
               nujni seji Odbora za finance, se to dogajalo tudi v ponedeljek po zaključku
               poslanskih vprašanj, kot je bila običajna praksa tudi v prejšnjem mandatu in tako
               naprej. Skratka, te stvari so vse odprte in je tudi najbrž možno to zadevo v teh
               rokih tehnično izvesti. In imamo na razpolago tudi vsa orodja, da to zadevo
               zaključimo na tak način.</p>
               <p>Hvala.</p>
            </sp>
            <sp xml:id="SDT6-KPDZ-redna-13-2012-04-13.sp59">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
               <p>Gospod Tanko je pojasnil približno tisto, kar sem hotel že sam pojasniti, tako da so
               te stvari jasne in da ne izgubimo niti, gospod Veber je najprej komentiral še to
               problematiko razdelitve poslanskih vprašanj med opozicijskima poslanskima skupinama.
               Tukaj je očitno prišlo do nesporazuma. Službe so dobile informacijo, da je ta dogovor
               dosežen, očitno ta dogovor ni dosežen in velja tisto, kar smo se zmenili na
               neformalnem kolegiju, se pravi da se Poslanski skupini Pozitivne Slovenije in
               Socialnih demokratov dogovorita, bodisi za vsako sejo posebej ali generalno, kako si
               bosta razdelili poslanska vprašanja. In glede na to, da se prva poslanska vprašanja
               zastavljajo že v ponedeljek, bi že potrebovali informacijo kako je s tem na prvi
               redni seji.</p>
               <p>Prosim, gospod Veber.</p>
            </sp>
            <sp xml:id="SDT6-KPDZ-redna-13-2012-04-13.sp60">

               <speaker>JANKO VEBER (PS SD):</speaker>

               <p>Zaradi nemotenega poteka 1. točke dnevnega reda na seji, ki je pred nami v
               ponedeljek, lahko v imenu obeh vodij poslanskih skupin povem, da smo dogovorjeni, da
               se ta seja vodi na način, da Pozitivna Slovenija postavi dve vprašanji predsedniku
               Vlade, Socialni demokrati eno, tako da je tukaj zadeva nesporna in tako dogovorjena
               za to sejo.</p>
            </sp>
            <sp xml:id="SDT6-KPDZ-redna-13-2012-04-13.sp61">

               <speaker>PREDSEDNIK DR. GREGOR VIRANT:</speaker>

               <p>Hvala. In to velja za to sejo. Samo za to sejo. Dobro. V redu. Prav.</p>
               <p>Jaz upam, da smo vsa vprašanja ustrezno razčistili, razen vprašanja obrazložitve
               glasu, kjer kot rečeno je še nekaj časa da se o tem odločimo v krogu
               predsedujočih.</p>
               <p>Je še kaj takšnega? Če ni, hvala lepa in lep vikend. <stage type="time">Seja je bila končana 13.
                  aprila 2012 ob 13.27.</stage>
               </p>
            </sp>
         </div>
      </body>
   </text>
</TEI>