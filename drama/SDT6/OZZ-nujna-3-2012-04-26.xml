<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZ-nujna-3-2012-04-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">54E7EC3EDE692809C1257D1F005A5C25</idno>
               <idno type="custom" subtype="day">9D543CD94554520CC12579EC00419B2F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=9D543CD94554520CC12579EC00419B2F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZ-nujna-3-2012-04-26.OZZ" n="3">
               <name>nujna seja</name>
               <date when="2012-04-26"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZ-nujna-3-2012-04-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZ-nujna-3-2012-04-26.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  ODBOR ZA ZDRAVSTVO</stage>
            <stage type="session">3. nujna seja</stage>
            <stage type="date">(26. april 2012)</stage>
            <stage type="chairman">Sejo je vodila mag. Lejla Hercegovac, predsednica odbora.</stage>
            <stage type="time">Seja se je začela ob 09.06.</stage>
            


            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Spoštovane kolegice poslanke in kolegi poslanci ter vsi vabljeni in prisotni na
               današnji seji odbora, lepo pozdravljeni.</p>
               <p>Pričenjam 3. nujno sejo odbora Državnega zbora Republike Slovenije za zdravstvo.</p>
               <p>Opravičenih ni. Na seji kot nadomestni član odbora s pooblastili namesto dr. Andreje
               Črnak Meglič sodeluje gospa mag. Majda Potrata.</p>
               <p>Sejo odbora sem sklicala v skladu s 47. členom Poslovnika Državnega zbora Republike
               Slovenije.</p>
               <p>Na sejo sem poleg predstavnikov predlagatelja predloga rebalansa proračuna <stage>(to je
               vlada Republike Slovenije)</stage> in pristojnega ministrstva za finance in ministrstva za
               zdravje povabila tudi predstavnike Zavoda za zdravstveno zavarovanje Slovenije,
               Zdravniške zbornice Slovenije, Združenja zdravniških zavodov Slovenije, Zdravniški
               svet Republike Slovenije. Vse prisotne še enkrat lepo pozdravljam.</p>
               <p>Prehajamo na določitev dnevnega reda seje odbora. S sklicem seje dne 20. aprila 2012
               ste prejeli predlog dnevnega reda seje odbora. Predlog rebalansa proračuna Republike
               Slovenije za leto 2012 EPA 2486 in 2. točka razno.</p>
               <p>Glede na to da je kolegij predsednika Državnega zbora Republike Slovenije na 14. seji
               sprejel odločitev, da se predlog zakona za uravnoteženje javnih financ obravnava po
               nujnem postopku, enaka odločitev je bila sprejeta tudi na 12. izredni seji Državnega
               zbora Republike Slovenije z dne 25. april 2012, je bil dnevni red že sklicane seje
               dne 25. aprila 2012 razširjen z novo točko dnevnega reda in sicer predlog zakona za
               uravnoteženje javnih financ, nujni postopek EPA 2636. Predlog zakona je objavljen na spletni strani Državnega zbora
               in v poročevalcu z dne 17. april 2012 in 18. april 2012.</p>
               <p>Predlog za razširitev ste prejeli.</p>
               <p>Prehajamo na glasovanje o dnevnem redu.</p>
               <p>Pričenjam glasovanje. Glasujemo.</p>
               <p>Za je glasovalo 13 članov. Proti ni bil nihče.</p>
               <p>Ugotavljam, da je dnevni red sprejet.</p>
               <p>Torej predlog zakona za uravnoteženje javnih financ, nujni postopek EPA 2636 bomo
               obravnavali kot 2. točko dnevnega reda.</p>
               <p>Prehajamo <title>NA 1. TOČKO DNEVNEGA REDA SEJE ODBORA - PREDLOG REBALANSA PRORAČUNA REPUBLIKE
               SLOVENIJE ZA LETO 2012 EPA 2486</title>
               </p>
               <p>. Predlog rebalansa proračuna je objavljen na spletni strani Državnega zbora
               Republike Slovenije in smo že povedali, v poročevalcu z dne 4. april 2012.</p>
               <p>Odbor predlog rebalansa obravnava kot zainteresirano delovno telo.</p>
               <p>Dajem besedo predlagatelju rebalansa za leto 2012. Prosim, da poveste priimek in ime
               zaradi magnetograma. Hvala.</p>
            </sp>
            <sp who="SDT6:ŽivkovičAleš">

               <speaker>ALEŠ ŽIVKOVIČ:</speaker>

               <p>Hvala lepa. Aleš Živkovič, državni sekretar ministrstva za finance. Uvodoma bi
               predstavil nekaj vzrokov oziroma razlogov za sam rebalans. Predvsem gre za to, da so
               bili v sprejetem proračunu za leto 2012 dejansko prihodki in odhodki nerealno
               ocenjeni.</p>
               <p>Proračun se je sprejemal novembra v letu 2010. Vemo da smo se takrat nahajali v
               nekoliko drugačni makroekonomski in fiskalni situaciji, zato je rebalans v tem
               trenutku nujno potreben in vlada ga je pripravila ter dala v obravnavo v Državni
               zbor.</p>
               <p>Sprejeti proračun za leto 2012 tako predvideva prihodke v skupni višini 8,7 milijard
               evrov, pri čemer pa je potrebno poudariti, da novelirana ocena prihodkov za leto
               2012, ki izhaja iz spomladanske napovedi UMAR-ja dosega zgolj 7,9 milijarde evrov,
               kar je slabo milijardo pod sprejetim proračunom.</p>
               <p>Na drugi strani so predvideni odhodki v višini 10,1 milijarde evrov in proračunski
               primanjkljaj v višini 1,4 milijarde evrov oziroma 3,6% BDP-ja.</p>
               <p>Naj poudarim, da v primeru nespremenjenih odhodkov, bi v tem trenutku to pomenilo
               dejansko 2,2 milijardi evrov primanjkljaja oziroma 6% bruto domačega proizvoda.</p>
               <p>Dodatno naj omenim, da je primanjkljaj sektorja držav v leto 2011 znašal 6,4% BDP,
               hkrati z visokim primanjkljajem pa se hitro povečuje tudi dolg sektorja države, zato
               je brez korenitejših, kratkoročni kakor tudi dolgoročnih strukturnih ukrepov težko
               pričakovati, da bo Slovenija lahko konsolidirala javnofinančno situacijo.</p>
               <p>Cilj vlade za leto 2012 je, da z rebalansom proračuna dosežemo znižanje primanjkljaja
               v letu 2012 na raven 3%. Za dosego tega cilja pa je potrebno znižati skupni obseg
               proračunskih odhodkov na raven okrog 9 milijard evrov oziroma za 1,1 milijarde evrov
               glede na proračun, ki je bil sprejet.</p>
               <p>S tem bo omogočeno tudi nadaljnje nižanje primanjkljaja izpod 3% v letu 2013, pri
               čemer pa je potrebno poudariti, da je bila Slovenija v decembru leta 2009 vključena v
               postopek presežnega primanjkljaja pri evropski komisiji, zato mora skladno z
               zahtevami Evropske unije do leta 2013 odpraviti čezmejni primanjkljaj in ga znižati
               pod raven 3% BDP.</p>
               <p>Vlada je tako z rebalansom državnega proračuna predlagala znižanje  odhodkov glede na realizacijo leta 2011 za
               3,7%.</p>
               <p>To bi bilo na kratko generalno glede proračuna. Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa za vašo predstavitev. Zdaj pa dajem besedo Ministrstvu za zdravje.
               Izvolite.</p>
            </sp>
            <sp who="SDT6:ČoklBrigita">

               <speaker>BRIGITA ČOKL:</speaker>

               <p>Brigita Čokl, državna sekretarka na Ministrstvu za zdravje.</p>
               <p>Ministrstvo za zdravje je soočeno s krizo dobilo proračun, bom rekla v višini, ki
               predstavlja sedeminpetdeset milijonov evrov in je na nivoju 80% sredstev, ki so bila
               porabljena v letu 2011. Največje zmanjšanje je iz naslova investicijskih sredstev,
               tukaj beležimo razliko 15,6 milijonov, moramo pa povedati da je kar se tiče
               investicij zadeva na področju Ministrstva za zdravje malo specifična pa bi jo posebej
               obrazložila.</p>
               <p>Kar se tiče integralnega dela proračuna je tega za dvainštirideset milijonov
               devetsto, v letu 2011 smo z tega naslova porabili dvainšestdeset milijonov petsto
               devetdeset ali smo sedaj na nivoju 69% vendar kot rečeno je v tej razliki 19,6
               milijona razlika 15,6 za investicije.</p>
               <p>Proračun je povečan, bom rekla iz naslova EU sredstev kar pričakujemo večji del iz
               naslova tako imenovanih e-projekta. Se pravi informatika v zdravstvu in to naj bi
               znašalo v letošnjem letu 4,8 milijonov in pa iz urgentnih centrov petsto
               petindevetdeset tisoč evrov, skupaj 5,6 milijona evrov. Kar se tiče namenskih
               sredstev bi jih bilo 8,6 milijonov tako da, bom rekla vse to skupaj znese teh
               sedeminpetdeset milijonov. Ob tem moram reči, da je za področje javnega zdravja ta
               delež 11,4 milijone, to se pravi 82% porabe iz leta 2011 in da imamo za področje
               obveznega oziroma namenske porabe zaradi opravljanja javne dejavnosti 6,9 milijonov
               kar je 90,8% in za področje varovanja zdravja smo na nivoju 90,5% porabljenih
               sredstev iz 2011.</p>
               <p>Izhodišča na katerih je bil narejen proračun so bila nekje povedana za a Ministrstvo
               za zdravje pa je bilo osnovno izhodišče nižanje sredstev za blago in storitev za 30%,
               nižanje subvencij za 35% in nižanje transferjev v javne zavode med 10 in 30% glede na
               razrez tega proračuna.</p>
               <p>Kar se tiče investicijskih sredstev je zadeva takšna, da bomo v letošnjem letu na
               podlagi naših predvidevanj porabili enainštirideset milijonov evrov od česar
               predvidevamo, da bomo iz proračunskega sklada porabili šestintrideset milijonov, iz
               proračuna pa bomo prejeli 3,3 milijone evrov.</p>
               <p>Kar se tiče tega sklada moramo reči, da je velika večina tega denarja iz naslova
               ostanka iz leta 2011 kot razlog pa lahko navedemo stečaj gradbincev tako da so se
               dela pravzaprav zaustavila in jih izvajamo pospešeno v letu 2012.</p>
               <p>Kaj pa bomo delali oziroma za kaj bomo porabili ta sredstva? poglejte, tukaj gre za
               nevrološko kliniko UKC Ljubljana, en milijon tristo triintrideset. Potem za DTS in
               UKC program 14,8 milijonov, splošna bolnica Slovenj Gradec štiri milijone sedemsto
               devetinpetdeset, UKC Maribor vključuje onkologijo in radiologijo 7,7 milijona evrov.
               Negovalna bolnišnica Ljubljana
               štiristo devetinpetdeset tisoč, požarno varnostne sanacije v okviru, bom rekla
               inšpekcijskih pregledov ki so bili ugotovljeni in so pod nujno za izvesti, štiristo
               petdeset tisoč evrov. Hematologija UKC Ljubljana milijon tristo, to gre za
               pripravljalna dela v okviru investicije. Potem pa imamo zaključevanje projektov v
               letu 2012 in sicer splošna bolnica Brežice, za CIT, centralno sterilizacijo tristo
               triinšestdeset tisoč evrov. Centri za urgentno medicino, prva faza, štiristo
               šestdeset tisoč evrov. Bolnišnica Sežana šesto devetdeset tisoč evrov. Dispečerski
               center je ena malenkost, štiriinštirideset tisoč evrov. Forenzična psihiatrija UKC
               Maribor šestdeset tisoč evrov, UKC Ljubljana, URL klinika, en milijon
               triinsedemdeset, onkološki inštitut prva faza gre za sanacijo vodovoda, tristo
               šestintrideset tisoč evrov. Splošna bolnica Trbovlje devetsto enaindevetdeset, UKC
               Ljubljana IMDPŠ - Inštitut medicine dela, je triinsedemdeset tisoč evrov. Potem imamo
               splošna bolnica Celje dva milijona dvesto oseminštirideset tisoč. Razvoj in
               digitalizacija in vzpostavitev mreže en milijon tristo štiriinpetdeset tisoč evrov,
               splošna bolnica Jesenice šesto devetinosemdeset tisoč evrov, pripravljalna dela v
               zvezi z investicijami petsto sedemdeset tisoč evrov in UKC Ljubljana pediatrična
               klinika oseminpetdeset tisoč. To vse skupaj znese 41.060 tisoč evrov.</p>
               <p>Kar se tiče investicij predvidevamo na ta način, da se sklad za investicije v bistvu
               v letošnjem letu porabi, investicije v naslednjih letih so vezane na zmožnosti
               proračuna. Kar se tiče samega sklada bo ta sicer še ostal, v njega se nabere letno
               cca. pet milijonov prispevka s strani bolnišnic in to je pravzaprav vse kar bi naj
               bili predvideni prelivi v ta sklad v zvezi z investicijami.</p>
               <p>Toliko na kratko, če bodo pa kakšna vprašanja bomo pa nanje odgovarjali.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospa sekretarka. Zelo sem vesela, da ste podali informacijo o
               investicijah v zdravstvu, ampak potrebno je povedati, da je imel rebalans novembra
               2011 za investicije sedeminšestdeset milijonov, ki so zmanjšani s sedemindevetdeset,
               torej zdaj je v planu šestinpetdeset in za investicije nam ostaja pičlih
               šestintrideset milijonov. Mi vemo kaj je to za naslednja tri leta v zdravstvu, vemo
               da je nemogoče izpeljati programe in vse druge stvari, tako da so investicije res
               zelo pomembne v zdravstvu in brez tega ni razvoja.</p>
               <p>Tudi programi, ki ste jih našteli <stage>(smo veseli, da jih imamo)</stage>, ampak trije programi iz
               lanskega leta niso realizirani. Potem urgentni centri štiristo štirideset milijonov,
               to je zelo malo, če vemo, da se razvijajo po Sloveniji urgentni centri brez pravih
               prostorskih rešitev in drugih zadev, sredstva pa potrebujemo. Za enkrat toliko. Ne
               vidim rešitve za referenčne ambulante, ki smo jim obljubili v programu, šestdeset jih
               imamo v Sloveniji. Želimo, da gre to leto, vsaj v programu je bilo na 164. Vidimo da
               je že omenjeno, da se tudi ne bodo razvijale referenčne ambulante, ker vsaka
               ambulanta potrebuje 25% sredstev več.</p>
               <p>Še enkrat, hvala lepa. Zdaj besedo dajem predsednici zdravniške zbornice,
               izvolite.</p>
            </sp>
            <sp who="SDT6:ŽivčecKalanGordana">

               <speaker>DR. GORDANA ŽIVČEC KALAN:</speaker>

               <p>Spoštovana predsednica parlamentarnega odbora, spoštovane poslanke, poslanci.</p>
               <p>Zahvaljujem se za to priložnost, da prisluhnemo Vladi Republiki Slovenije in njenim
               poročevalcem v zvezi z rebalansom proračuna  Republike Slovenije. Gospod državni sekretar je predstavil na kratko
               izhodišča Vlade zakaj je prišlo do potrebnega rebalansa. Menimo, da je iniciativa, da
               se ta rebalans uravnoteži povsem umestna oziroma potrebna, ker, da država tone v
               izgubo je potem seveda državljani to zelo grobo občutimo. Izhodišča, ki jih je
               predstavil so seveda utemeljena na spremembi, ki jo je deležna tudi Slovenija.
               Zavedamo se, da je ta rebalans potreben, bi pa vendarle opozorili, da v temu
               rebalansu je potrebno ugotoviti vitalne interese. Menimo, da je zdravstvo vitalni
               interes te države in zato pričakujemo, da pri uravnoteženju tega rebalansa država
               spoštuje ta vitalni interes državljanov, to je kvalitetna zdravstvena oskrba.</p>
               <p>Zato sem tudi vesela, da je danes državna sekretarka iz Ministrstva za zdravje
               predstavila izhodišča za rebalans; tukaj bi imela neposredno vprašanje za tistega, ki
               ta odgovor ima - omenjeno je bilo, da bo iz sklada za investicije v letošnjem letu
               namenjeno tudi za sanacijo vodovoda v onkološkem inštitutu iz državnega proračuna
               oziroma iz tega sklada. Vemo, da je bila ta investicija velikokrat predmet razprav,
               tehtnih razprav, gradnja je bila neskončno dolga, objekt, ko je prišel v uporabo je
               imel veliko pomanjkljivosti. Tri ministrstva sem spremljala, ko so to investicijo
               želeli ustrezno dokončati, vodstvo onkološkega inštituta ima neskončnih težav, ob tem
               pa vemo, da so bile bančne garancije.</p>
               <p>In sprašujem ministrstvo, če so uredili in uporabil možnost bančnih garancij, tako je
               bilo dogovorjeno oziroma v pogodbi zapisano. Menim, da je povsem neumestno nameniti
               nekaj stotine tisoč evrov za sanacijo gradbenih del, ki so bile pogodbene in tudi
               plačane na način kot je bilo v pogodbi zapisano. To je eno vprašanje. </p>
               <p>Drugo bi pa imela dejansko vprašanje v smislu tega kaj so vitalni interesi
               Ministrstva za zdravje, vidim da so tudi na področju primarnega zdravstva se
               zmanjšali načrtovani odhodki. Vemo, da investicija v primarni nivo je vedno se zelo,
               ne bom rekla splača ampak je zelo učinkovita, ker prinese večini državljanov višjo
               kakovost zdravstvene oskrbe z zelo nizkimi oziroma primerljivo majhnimi sredstvi. To
               je drugo vprašanje.</p>
               <p>In tretje vprašanje se nanaša na prihodke iz naslova kohezijskih oziroma evropskih
               sredstev. Vidim da so pomembna sredstva v bilanci znižana in me zanima zakaj je temu
               tako, ker Slovenija ima veliko projektov s katerimi lahko uspešno kandidira za
               evropska sredstva, ne samo referenčne center, urgentne centre, ne samo e-zdravje
               ampak tudi različne druge oblike razvoja infrastrukture v Sloveniji. Kar nekaj
               srečanj na evropskih ravni je bilo povedano, da ima Slovenija možnost kandidirati
               tudi iz teh sredstev za razvoj svoje zdravstvene mreže, torej infrastruktura
               zdravstvene mreže.</p>
               <p>Torej to so moja vprašanja. Za konec se zahvaljujem za današnjo priložnost, da te
               razpravi prispevamo svoj delež in slovensko zdravništvo se zaveda odgovornosti tega
               trenutka, je pripravljeno prisluhniti in pomagati in tudi ugotoviti katere nujne
               naloge moramo skupaj dokončati. Hvala lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospa Kalanova.</p>
               <p>Strinjam se, da je velika škoda, da nismo izkoristili evropska sredstva v prejšnjem
               času. Podatek, ki ga imam je le 10% izčrpanih sredstev. Kje so razlogi? Verjetno jih
               je več. Eden od teh so nepripravljeni programi, drugo je pa tudi, da tam kjer so bili
               pripravljeni, prioritetno niso bili obravnavani na ministrstvu, tako da bi bilo lepo,
               da izkoristimo vsi skupaj evropska sredstva, ker nam bodo prišla prav. Izvolite,
               gospa.</p>
            </sp>
            <sp who="SDT6:ČoklBrigita">

               <speaker>BRIGITA ČOKL:</speaker>

               <p>Hvala lepa za besedo. Bi odgovorila kar na dve vprašanji in sicer v zvezi z
               onkološkim inštitutom; zadeva je v tem, da je sanacija vodovoda, ravno začenjamo
               postopek na onkološkem inštitutu. Ta kompletna sanacija bo stala cca. milijon osemsto
               in milijon in pol bomo pokrili za unovčitev garancije, razlika pa gre v breme sklada
               za investicije. Tako da ta, bom rekla delež ki gre iz proračuna bo tam nekje 20%.
               Sicer pa kot sem rekla.</p>
               <p>Kar se tiče EU sredstev, v zvezi s tem tečejo v okviru ministrstva projekti  urgentnih centrov. V Sloveniji se predvideva izgradnja desetih
               urgentnih centrov. Od tega bo osem projektov pokritih iz te perspektive, se prvi do
               leta 2013 oziroma 2014, ko še lahko vložimo zahtevke za izplačilo teh sredstev.
               Zadeve se delajo pospešeno in v zvezi s temi projekti smo ocenili tudi stopnjo
               tveganja tako da moram reči, da se za vse te centre v letu 2012 ali pričenja gradnja
               ali pa bodo izdana najkasneje do meseca decembra gradbena dovoljenja. Se pravi, da
               bodo vsi ti objekti pravzaprav umeščeni v prostor, tako da pripravljalna dela v zvezi
               s tem so praktično že zaključena. Tako da računamo, da bomo ta sredstva lahko
               počrpali. Je pa za to namenjeno cca. petintrideset milijonov evrov.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospa Čoklova. Zelo sem vesela te informacije, da bomo res pridno
               pripravili te projekte in izkoristili evropska sredstva, ker jih res potrebujemo in
               tudi urgentne centre potrebujemo v Sloveniji.</p>
               <p>Če lahko še odgovorite na vprašanje. V letu 2011 v skladu Ministrstva ste imeli po
               mojih informacijah, ki sem jih dobila, okoli trideset milijonov. Koliko jih imate
               zdaj in za kaj jih boste uporabili?</p>
            </sp>
            <sp who="SDT6:ČoklBrigita">

               <speaker>BRIGITA ČOKL:</speaker>

               <p>Poglejte, bom rekla, v začetku sem že povedala to strukturo za kaj se bodo porabila
               sredstva in dejstvo je, da vsa razlika, ki je ostala konec leta se v letošnjem letu
               porablja. In strukturo sem navedla, bom rekla, v začetku svojega izvajanja za katere
               investicije se pravzaprav ta sredstva porabljajo. Tako da ne vem, ali bi še enkrat
               ponovila ali je to zadoščeno kar sem povedala?</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Najlepša hvala. Ne, ne rabite<gap n="..."/> Praksa je pokazala, da neka sredstva ostajajo na
               ministrstvu, potrebujemo pa investicije zato sem vas vprašala ali bomo res v letu
               2011 porabili tista sredstva tako da se zahvaljujem za odgovor. Hvala lepa.</p>
               <p>Zdaj pa besedo dajem predstavniku združenja zdravstvenih zavodov Slovenije.
               Izvolite.</p>
            </sp>
            <sp who="SDT6:MezekMetod">

               <speaker>METOD MEZEK:</speaker>

               <p>Hvala lepa. Spoštovana predsednica, spoštovane poslanke in poslanci.</p>
               <p>V svojem prispevku<gap n="..."/></p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Oprostite, prosim, če se predstavite.</p>
            </sp>
            <sp who="SDT6:MezekMetod">

               <speaker>METOD MEZEK:</speaker>

               <p>Metod Mezek, Združenje zdravstvih zavodov Slovenije, pardon.</p>
               <p>V svojem prispevku bom poskušal nekako umestiti oziroma primerjati v kolikšnem delu
               je Ministrstvo za zdravje oziroma področje zdravstva obremenjeno v primerjavi iz
               drugimi družbenimi dejavnostmi v obravnavanem zakonu. Skratka iz predloga rebalansa
               izhaja, da so investicijski transferji zmanjšani za 38% na nivoju države in na
               področju Ministrstva za zdravstvo je to zmanjšanje večje, kar precej večje in sicer
               za 45%. Najbolj so zmanjšana sredstva za investicije v zdravstvu kar je bilo tudi že
               pred menoj rečeno in ugotovljeno.</p>
               <p>V okviru teh sredstev bistveno najbolj poleg osnovnega zdravstva, ki gaje tudi
               predsednica zdravniške zbornice omenila vendar tukaj gre manjši del, ker je predvsem
               tukaj so ustanovitelji zdravstvenih domov, občine in so one kompetentne in pristojne
               vendar bistveno se pa znižuje na področju investicij v specialistični oziroma
               bolnišnični dejavnosti po podatkih, ki so nam bili na razpolago, kar za 74%.</p>
               <p>Skratka, poudarjamo , da je tolikšno zmanjšanje bo dodatno zmanjšalo oziroma skorajda
               ustavilo že tako zelo okrnjen program investicij  v področju zdravstva. Pri tem moram poudariti, da je
               predpisano zgradb po podatkih iz konca leta 2011, 37% medtem ko osnovnih sredstev pa
               kar 77%. Skratka, v kolikor ti procenti se bodo pri takšnem bistvenem znižanju
               sredstev še drastično nadaljevali in sprašujem se, v kolikor in če bo zdravstvo to
               zmoglo?</p>
               <p>Tudi sam bom poudaril to kar je bilo rečeno, na prihodkovni strani predlog rebalansa
               predvideva, da se bodo zmanjšana sredstva iz evropskih skladov kohezijskega sklada za
               38%, tudi sami poudarjamo oziroma sprašujemo kaj je vzrok za to ali gre za
               pomanjkanje investicijskih programov ali gre za premalo sredstev za sofinanciranje.
               Skratka, po našem prepričanju bi bilo potrebno vse narediti, da se iz teh skladov
               pridobi čim večji obseg sredstev oziroma po možnosti ne zmanjšan obseg. Hvala
               lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospod Mezek. Zdaj vas obveščam, da je gospod Ivan Grill odsoten in ga
               nadomešča Tomaž Lisec. Izvolite, državna sekretarka.</p>
            </sp>
            <sp who="SDT6:ČoklBrigita">

               <speaker>BRIGITA ČOKL:</speaker>

               <p>Gospa Rogljeva bi pojasnila določene podatke v zvezi z investicijami še.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Prosim, izvolite.</p>
            </sp>
            <sp who="SDT6:GregoričRogeljEda">

               <speaker>EDA GREGORIČ ROGELJ:</speaker>

               <p>Eda Gregorič Rogelj, direktorica direktorata za ekonomiko in zdravstvene investicije. </p>
               <p>Jaz želi pojasniti še nekaj vprašanj ki so bila podana pa mogoče bi lahko dopolnila
               to kar je državna sekretarka v splošnem povedala na to temo.</p>
               <p>Najprej vprašanje o znižanju namenskih proračunskih sredstev za investicije v
               primarno zdravstveno varstvo. V resnici gre tukaj za znižanje kot je bilo omenjeno,
               ki pa po naši oceni in analizi koriščenja sredstev za primarno raven ne bo ogrozilo
               tistih investicij, ki jih v resnici zdravstveni domovi načrtujejo za letošnje leto.
               Zakaj? Ministrstvo za zdravje namenska sredstva za sofinanciranje v mrežo
               zdravstvenih domov izvaja z dvoletnim razpisom in glede na realizacijo in potek teh
               investicij oziroma dinamiko v letu 2012 smo ugotovili, da bi to znižanje, kot je
               tukaj planirano ne ogrozilo dokončevanja investicijskih vlaganj v teku. To je odgovor
               na ta del.</p>
               <p>Se pa strinjamo, da če bi seveda ne prišlo do omejitev bi lahko seveda z novim
               razpisom v mreže vlagali nekoliko več ampak to je povezano z dejanskimi ekonomskimi
               možnostmi in omejitvami v rebalansu.</p>
               <p>Drugo vprašanj se je nanašalo na ugotovitve, da je nerazumljivo, da smo zmanjšali
               sredstva, ki so namenska in ki so vezana na dinamiko realizacije projektov
               financiranih iz evropskih sredstev. V resnici gre tukaj za znižanje, ki je pa manjše
               kot so bila izhodišča rebalansa. Ta so bila približno, da bi te subvencije morali
               znižati na 35%, pri nas je to zmanjšanje 9% ampak pomembnejša je vsebina.  S tem, ko so ta sredstva znižana,
               to nikakor ne vpliva oziroma ni mogoče na tej osnovi sklepati o uspešnosti črpanja
               sredstev oziroma o uspešnosti realizacije projektov, in sicer projekta urgenc, če
               poenostavim, projekta e-zdravje in energetske učinkovitosti. Namreč, pri projektu
               urgenc še vedno planiramo, da bomo omenjeno mrežo urgentnih centrov realizirali v
               planu, kot smo jo prijavili v okviru operativnega programa, katerega nosilci smo. Je
               pa res, da je dinamika spremenjena. In glede na dinamiko vlaganja prijav oziroma
               pridobivanja gradbenih dovoljenj ugotavljamo, da nam ta sredstva za leto 2012
               zadoščajo za tiste projekte, ki bodo šli letos v realizacijo. Moram pa povedati, da
               je ravno pri tem najzahtevnejšem in najpomembnejšem projektu za investicije v
               zdravstvu, torej projektu urgentnih centrov, dinamika koriščenja povezana s potrebnim
               preprojektiranjem prvotno planiranih prijav za pričetek gradnje urgenc, ki so bile
               prvotno načrtovane v večjem obsegu in na drug način. To pa zaradi tega, ker smo
               računali na integralna sredstva v višji vrednosti, sedaj bomo pa morali prilagoditi
               prijave za izgradnjo urgenc v posameznih urgentnih centrih oziroma regijskih
               bolnišnicah na obstoječe prostore in v pretežni meri na evropska sredstva, ne pa na
               preostale spremljajoče investicijske posege, ki bi sicer bili zelo potrebni v
               regijskih bolnišnicah in so jih dejansko tako v bolnišnicah kot na ministrstvu tudi
               načrtovali. Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Strinjam se z vami, da so evropska sredstva znižana, ampak težko je
               sprejeti, da smo od sredstev, ki smo jih imeli v prejšnjem času, izkoristili le 10%.
               Ne vem, kje je bil problem, ali pri odboru, ki ga je vodil DeSUS, zaradi projektov
               ali pa kakšnih drugih razlogov. Ampak tudi ne moremo sprejeti, da so gradbena
               dovoljenja razlog, da ne počrpamo evropskih sredstev, ker to je naša zakonodaja in
               naloga, da pripravimo in naredimo tako, da dejansko izkoristimo vse tisto, kar je
               dobro. Torej, ogromna sredstva so nam ostala, kar osebno res obžalujem, ker bi s tem
               rešili nekatere stvari iz urgentnih centrov. Hvala lepa.</p>
               <p>Zdaj dajem besedo predstavniku Zavoda za zdravstveno zavarovanje. Izvolite.</p>
            </sp>
            <sp who="SDT6:JeršeJanUršula">

               <speaker>URŠULA JERŠE JAN:</speaker>

               <p>Hvala lepa, v tem trenutku ne želimo besede, pri samem proračunu. Hvala. Razen, če
               gre za razpravo tudi hkrati o zakonu za uravnoteženje javnih financ.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>2. točka dnevnega reda, tako da če želite, se takrat vključite. Hvala lepa.</p>
               <p>Odpiram razpravo. Prosim, da se prijavite za razpravo. Izvolite, kolegica Barbara
               Žgajner.</p>
            </sp>
            <sp who="SDT6:ŽgajnerTavšBarbara">

               <speaker>MAG. BARBARA ŽGAJNER TAVŠ (PS PS):</speaker>

               <p>Hvala lepa za besedo, spoštovana predsednica. Spoštovani gostje, kolegice poslanke in
               poslanci!</p>
               <p>Jaz se opravičujem, če bom zaobšla zgolj okvire rebalansa proračuna, ker je vsebina,
               ki jo določa zakon o uravnoteženju javnih financ, tista, ki je močno povezana z
               rebalansom proračuna in dejansko daje neko osnovo širši razpravi.</p>
               <p>Moje osebno stališče in tudi stališče, ki je dano v okviru Poslanske skupine
               Pozitivne Slovenije, je, da moramo imeti in slediti cilju v Sloveniji, da bomo imeli
               kakovostno javno zdravstvo, ki bo omogočalo vsem prebivalcem enake možnosti
               zdravstvenega varstva. Jaz verjamem, da pravzaprav od tega ne moremo odstopiti in ne
               smemo dovoliti, da bi kakršnikoli ukrepi pomenili odstopanje od tega dejstva. To z
               drugimi besedami pomeni, da je javno zdravstvo univerzalno in da omogoča enako
               dostopnost vsem do potrebnih zdravstvenih storitev.  Rebalans proračuna, ki ga je pripravila Vlada
               Republike Slovenije, daje morda neko drugo sliko. Ta slika, pa verjamem, da gospod
               Živkovič, ker prihaja tudi po prejšnji službi ali po profesiji s tega področja, zelo
               dobro ve, da če ekonomika v zdravstvu ne upošteva vsebine, se pravi ljudi, ki stojijo
               za nekimi številkami, potem se lahko kaj hitro zgodi, da dobimo popačeno sliko na
               področju zdravstva in da dosežemo cilj, ki ga nočemo doseči. Se pravi, da bodo do
               kakovostnih javnih zdravstvenih storitev upravičeni tisti, ki bodo lahko doplačali te
               storitve oziroma se bo v okviru javnega zdravstva kakovost tako storitev kot tudi
               dobrin močno poslabšala. Na to opozarjajo številna pisma, ki smo jih prejeli poslanke
               in poslanci, pa verjamem, da tudi predstavniki različnih služb na področju zdravstva.
               Konkretno, ko govorimo o novem sistemu naročanja na področju medicinskih pripomočkov,
               ko govorimo tudi o ne povsem dovršeni dikciji medicinskih pripomočkov oziroma
               tehničnih pripomočkov in še bi lahko naštevala, da ne bom v tem delu preveč posegala
               v zakon. Dejstvo, ki ga s seboj prinaša tudi rebalans proračuna, pa bom povedala samo
               eno številko na področju zdravstva. Stanje v naši državi, verjamem, da se boste
               strinjali, ni rožnato. Ne, kar se tiče financ, osredotočila se bom na ljudi in na
               tiste podatke oziroma številke, s katerimi morajo skozi mesec priti navadne
               državljanke in državljani. In verjemite, ljudi, ki zaradi različnih posegov v
               različne zakonske podlage, ki so bili storjeni v zadnjem času, teh ljudi je vse več.
               Tistih, ki živijo pod pragom revščine, pa tudi tistih, ki živijo minimalno nad pragom
               revščine.</p>
               <p>Podatek, ki izhaja iz rebalansa proračuna, ki ga je pripravila Vlada, na področju
               Ministrstva za zdravje, je, da se določena finančna sredstva za zdravstveno
               zavarovanje določenih kategorij prebivalstva povišujejo za 470 tisoč evrov. To
               povišanje, če bi bilo na kateri drugi postavki, bi bilo zelo spodbudno. Tako pa to
               povišanje govori, da je v naši državi po napovedih, verjamem, da ste jih na
               ministrstvu pripravili, vse več ljudi oziroma bo do obveznega zavarovanja, ki ga
               plača država, če poenostavim, upravičenih vse več ljudi. Kar pomeni, da govorimo o
               povečevanju števila socialno ogroženih ljudi. Z vsemi tistimi številkami, ki izhajajo
               iz rebalansa proračuna in pomenijo varčevanje, jaz pravim, da je to prvi alarm, ki ga
               moramo upoštevati poslanke in poslanci, ko bomo odločali o amandmajih k rebalansu
               proračuna in ko bomo odločali o samem rebalansu proračuna. Na vseh ostalih področjih
               se številke zmanjšujejo. In tudi gospod Živkovič je dejal, da je bistvo ali pa
               osnova, ki ji je sledilo ministrstvo pri pripravi rebalansa, varčevanje, zmanjševanje
               finančnih sredstev na postavki Ministrstva za zdravje. <stage>/Kihanje v dvorani./</stage> Res je,
               na zdravje! Če na eni strani hudo varčujemo na področju Ministrstva za zdravje,
               absolutno pravim, da to pomeni, da se zmanjšuje tudi kakovost javnega zdravstva. Na
               drugi strani, sem povedala podatek, ministrstvo oziroma Vlada Republike Slovenije je
               na podlagi nekih ocen, pa verjamem, da so te ocene na podlagi realnega stanja,
               predvidela, da bo do obveznega zdravstvenega zavarovanja upravičenih socialno
               ogroženih ljudi več. Ali zavestno rinemo v situacijo, ko produciramo nove ljudi, ki
               bodo upravičeni oziroma odvisni od države? Ne rečem, da samo s tem rebalansom, pravim, da so
               številni zakoni tisti, ki so bili še v prejšnji Vladi ali pa vsaj nekateri od tistih,
               ter tisti, ki sledijo rebalansu, takšni, da produciramo ali pa spodbujamo takšno
               početje.</p>
               <p>Ne nazadnje, ministrstvo je v okviru rebalansa proračuna oziroma zakona o
               uravnoteženju javnih financ pripravilo tudi predlog, da se zmanjšujejo sredstva iz
               obveznega zdravstvenega zavarovanja za 3%, z obrazložitvijo, da bo zdravstvena
               blagajna privarčevala. Na drugi strani, vas sprašujem, to pomeni, da se bo dopolnilno
               zdravstveno zavarovanje, ki ga plačujemo ljudje in ki je dopolnilna mreža temu
               obveznemu zdravstvenemu zavarovanju, povišalo. Se pravi, zopet prelagamo, zato ker v
               zdravstveni blagajni varčujemo, država varčuje, prelagamo na državljanke in
               državljane. Ali je morda tu skritih teh 470 tisoč evrov, o katerih sem govorila? Ker
               ljudje preprosto ne bodo zmogli teh finančnih sredstev. Jaz niti ne vem, koliko bodo
               ta finančna sredstva. Koliko se bo dopolnilno zdravstveno zavarovanje na posameznika
               povišalo, je to 5, 10, 15, 20 evrov? Na področju dopolnilnega zdravstvenega
               zavarovanja se uvaja nek tržni princip. V preteklih dneh sem velikokrat slišala, da
               je konkurenčnost med posameznimi zavarovalnicami, ki ponujajo dopolnilno zdravstveno
               zavarovanje, dobra. Ne razumem, kaj je tako zelo dobrega v tem, razen tega, da ne
               vemo oziroma ne bomo vedeli, kaj bo tista osnovna košarica, ki jo bodo ponujale
               posamezne konkurenčne zdravstvene organizacije. Ob dejstvu, da vsaka nova zdravstvena
               organizacija, ki lahko ponuja te storitve, in kolikor sem seznanjena, se odpira trg
               tudi za tuje zdravstvene organizacije, zavarovalnice, se opravičujem, pomeni odliv
               toliko in toliko milijonov evrov iz zdravstvene blagajne za čisto operativni del.
               Vsaka zdravstvena zavarovalnica, ne vem, mislim, da je okrog 30 milijonov evrov ta
               finančni vložek, ki ga potegne za delovanje za operacionalizacijo oziroma operativni
               del zdravstvene zavarovalnice. Od tega navkljub vplačilom nimajo državljanke in
               državljani oziroma zavarovanci pravzaprav ničesar.</p>
               <p>Da ne bom predolga v tem delu, verjamem, da se bom v nadaljevanju razprave o zakonu o
               uravnoteženju javnih financ oglasila še s kakšno podrobnostjo, kajti vprašanj je
               absolutno veliko. Tisto, kar želim poudariti še v tem prvem delu, glede na to, da so
               bile številke zelo jasno že povedane, da so številke pokazale, da je namen
               ministrstva oziroma te Vlade tudi na področju zdravstva varčevanje.</p>
               <p>Morda samo za zaključek poanta, ki jo želim še enkrat poudariti in izpostaviti:
               zdravstvo je in mora ostati socialna kategorija, dostopno vsem. Pozitivna Slovenija
               je to stališče jasno zagovarjala v volilni kampanji in za temi točkami stojimo tudi v
               bodoče. To je tudi eden izmed razlogov, zakaj enostavno nismo pripravili amandmajev,
               ker na vsebino rebalansa proračuna, na vsebino zakona je hudičevo težko pripraviti
               amandmaje. Pri rebalansu proračuna za vsak amandma pri vsaki postavki, kjer želiš
               dodati finančna sredstva, moraš nekje drugje vzeti. In iz rebalansa, kjer se samo
               jemlje, preprosto ni mogoče več kje vzeti, da bi lahko na neki drugi postavki
               dodajali. To je eden ključnih razlogov, zakaj Poslanska skupina Pozitivne Slovenije
               ni mogla pripraviti amandmajev. Naš pristop bi bil absolutno drugačen. Hvala
               lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospa Žgajner. Strinjam se, da ljudje  pričakujejo dostop do zdravstva, vsaj takšnega,
               kakršnega so imeli. Kriza dela globoke reze v zdravje ljudi in dostopnost v zdravstvu
               mora biti še večja. Pokazalo se je, da države, ki imajo dobro zdravstvo, gredo lažje
               skozi krizne čase. Lepo je, da poskušamo še kakšno stvar korigirati v dobro vseh
               državljanov. Seveda, kje lahko vzamemo ta sredstva, primer: zdravstveno varstvo in
               specialistično ambulantno-bolnišnično zdravstveno varstvo za 10 milijonov, lahko
               vzamemo od obrambe in zaščite tudi 10 milijonov in naredimo uskladitev. Enkrat pa
               tudi naglas treba povedati, da potrebujemo manj orožja pa več dobrega zdravja in
               dobrega počutja pri ljudeh, pa tudi boljšega zdravstva, šolstva in kulture.</p>
            </sp>
            <sp who="SDT6:ŽgajnerTavšBarbara">

               <speaker>MAG. BARBARA ŽGAJNER TAVŠ (PS PS):</speaker>

               <p>Samo kratka replika na to. Dejstvo je, in ko smo se v poslanski skupini pogovarjali,
               da boste razumeli, dopolnjujem kolegico predsednico, dejstvo je, da edino področje,
               kjer bi lahko jemali finančna sredstva pri pripravi rebalansa proračuna, je, ne
               vojska, ampak celotna obramba. In to smo tudi delali na nekaterih področjih, na
               področju socialne varnosti, kjer so rezi v socialo ljudi zelo globoki v rebalansu
               proračuna. Ampak tudi ta finančna sredstva v rebalansu proračuna so že omejena. In če
               bi sledili vsem predlogom in popravljali rebalans na vseh kritičnih točkah, samo
               kritičnih točkah, verjemite, bi morali ukiniti celotno obrambo. In iz proračuna
               obrambe se financirajo tudi plače naših vojakov, tega pa si preprosto ne moremo
               dovoliti. Je pa res, da je treba v naši državi enkrat glasno in jasno določiti,
               kakšne so prioritete. Ali je prioriteta nadaljevanje mirovne misije v Afganistanu ali
               je prioriteta zagotavljanje kakovosti javnega zdravstva.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa.</p>
               <p>Besedo dajem gospodu Mišič Gašparju.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa, predsednica. Spoštovane in spoštovani!</p>
               <p>Danes je kot vsak dan, normalen dan, vendar je pomemben dan, ko govorimo o rebalansu
               na področju zdravstva. In ko smo že pri obrambi, pred kom nas bo država v obrambnem
               smislu branila, če bomo tako ravnali in če ne bomo imeli stabilne in kvalitetne
               oskrbe zdravstvenega sistema. Tu bi lahko še na dolgo in široko govorili, vendar
               ugotavljam, da bi se najprej moral zahvaliti oziroma bi se morali zahvaliti vsem
               tistim, ki ste in ki so bili udeleženi in bi lahko preprečili, da bi država Slovenija
               prišla v tako situacijo, kot je na področju zdravstva in nasploh v gospodarstvu. Da
               smo danes priče temu sistemu, da smo dejansko obubožana državica in se moramo
               ukvarjati in da moramo tukaj tisti, ki ste strokovni, tisti, ki ste za to poklicani,
               za to področje, da morate rezati. Jaz vem, da vam ni vseeno, ker morate dejansko
               rezati tam, kjer je najbolj boleče. Ampak so nekateri, ki so nas do te točke
               pripeljali in še danes sedijo na svojih sedežih in položajih in jutri bodo tudi in
               pojutrišnjem bodo tudi. In naj jih bo sram zato, ker so ravnali tako, kot so ravnali!
               Na kaj bodo jutri ponosni in na kaj bomo skupaj ponosni? Lahko se spustimo v te
               številke. Poglejte, od 10 do 70% se dejansko zmanjšujejo pravice na področju
               zdravstva in mislim, da to ne pelje v pravo smer. Vendar to ni edini problem te
               države.</p>
               <p>Predlog rebalansa proračuna za 2012. Od zdravstvene politike bi v Pozitivni Sloveniji
               pričakovali, da se pri načrtovanju končnih reformnih predlogov zdravstvenega sistema
               upošteva stroko, uporabnike in da zdravstvo temelji na univerzalnosti in
               solidarnosti. Zaskrbljujoča je predvsem vsebina potem v naslednji točki zakona o
               uravnoteženju javnih financ, vendar o tem bom kasneje.</p>
               <p>V letu 2010 smo v Republiki Sloveniji za področje zdravstva porabili 3,2 milijarde
               evrov, kar predstavlja 9% bruto domačega proizvoda. Proračunska sredstva Ministrstva za zdravje ob rebalansu za
               2012 znašajo 57 milijonov evrov, kar je 80% realizacije proračuna preteklega leta.
               Zmanjšuje se za skoraj 15 milijonov evrov. Evropska sredstva je bilo za 5,6 milijona
               evrov oziroma 10%, zato ostaja odprto poglavje, vprašanja črpanja evropskih sredstev.
               Tukaj smo vedno vnovič nesposobni in ostajamo nesposobni. Ne vem zakaj nismo sposobni
               počrpati več evropskih sredstev? Kje je problem? V birokraciji, v zakonih, v
               neznanju, v neoprativi. Vprašajte se, tisti ki ste za to poklicani. Finančna sredstva
               so znižana za 46 milijonov evrov, zato se bo racionalizacija izvaja na vseh
               področjih, predvsem pri investicijah, kjer so sredstva znižana za 15,6 milijona
               evrov, ostaja 37 milijonov evrov. Rebalans je korigiran tudi na postavko za plače 7%
               glede na lansko realizacijo, znižana so sredstva za blago in storitve 30% lanskih
               realizacij, subvencije so znižane za 35%, znižana je tudi postavka transferjev v
               javne zavode 10 do 30%. Za osnovno zdravstveno varstvo v rebalansu 2012 je namenjeno
               8 milijonov 300 tisoč evrov, v letu 2013 le 422, v 2014 in 2015 nič. Sprejeti
               proračun za zdravstveno varstvo je bil 75 milijonov, predlog rebalansa 35, kar je za
               več kot 50% znižanja. Oskrba z zdravili in medicinskimi pripomočki ne bo enaka. Ker
               so sredstva za več kot 60% manjša, kar bo za bolnega posameznika pomenilo višjo
               finančno obremenitev. Sredstva za varovanje in krepitev zdravja in preprečitev
               odvisnosti so zmanjšana za 35% in celo 70% na posameznih postavkah. Za
               specialistično, ambulantno in bolnišnično zdravstvo, zdravstveno varstvo, iz 48
               milijonov na 12 milijonov evrov. Sredstva niso enakomerno razporejena po celotni
               državi, po centrih v državi. Sredstva za presadite, transfuzijo, cepitev in kri se
               zmanjšujejo za 60%, kar je nedopustno in pomeni višje stroške in večje število
               obolelih. Zagotavljanje zdravstvenega varstva nezavarovanim osebam in socialno
               ogroženim se zmanjšuje za 50%. Denarja za potrebne investicije bo zmanjkalo dodatno,
               tudi dopolnilno zdravstveno zavarovanje, se bo podražilo, čakalne dobe se bodo,
               gospodje in gospe, podaljšale, košarica pravic bo manjša, ukrepi bodo prizadeli
               brezposelne in tiste, ki so na robu revščine. Bolniki bodo na slabšem zaradi znižanje
               standardov za medicinske pripomočke in kar me še posebej skrbi, zdravila se bodo
               predpisovala izključno glede na ceno. To se pravi, slabša nižja cena, slabša
               zdravila, posledično več državljank in državljanov bo umrlo zaradi slabega
               zdravljenja. Predlog rebalansa proračuna za leto 2012 v okviru Ministrstva za
               zdravstvo je preveč drastičen in ne pomeni zgolj tako imenovanih varčevalnih ukrepov,
               ampak začetek sistemskih sprememb na tem področju v škodo uporabnikov zdravstvenih
               storitev in delovanja javnega zdravstva. Zato je predlog rebalansa za članice in
               člane pozitivne Slovenije nesprejemljiv kot tak in ga žal kot takega ne moremo
               podpreti.</p>
               <p>Dodal bi še dva odstavka. Javno zdravstvo je zares javno takrat, ko zagotavlja, da
               revščina ni ovira pri uresničevanju zdravstvenega varstva, in da je skrb in
               odgovornost za zdravje prebivalstva del zavesti in aktivnosti veh, ki tako ali
               drugače izdatno vplivajo na zdravje. Javni zdravstveni sistem je možen samo in edino
               le skozi solidarno zagotavljanje sredstev na način, da vsak član skupnosti sorazmerno
               s svojim dohodkovnim in premoženjskim stanjem prispeva sredstva za ohranjanje,
               izboljšanje in obnavljanje zdravja vseh članov skupnosti. Edina pravilna pot
               kakršnihkoli sprememb v zdravstvenem sistemu, kot ga poznamo danes in ga želimo imeti
               tudi jutri, je tista pot, ki povečuje dostopnost, učinkovitost in kakovost javnega
               zdravstvenega sistema.</p>
               <p>Spoštovani, spoštovane! Upam, da nas bo nekega dne  srečala tudi pamet, in da bomo tisti in da boste tisti, ki
               sedite tam, kjer bi morali čutiti odgovornost do javnega zdravja do vseh državljank
               in državljanov, da boste delali bolje kot ste delali do danes. Mislim, da je danes
               pravi čas, da se zamislimo nad tem, kako smo ravnali v preteklosti, da razmislimo in
               da se odločimo kaj bomo šli jutri in v katero smer. Lahko bi bili boljši, pa nismo.
               Pozivam tiste, ki ste soodgovorni za stanje v tej državi, da se vendarle tisočkrat
               zamislite nad svojimi dejanje, ker ste nas pripeljali dobesedno tam, da jutri ne bo,
               jutri se napiše samo slabo slabo in še enkrat slabo. To je dejstvo. To je dejstvo, to
               je fakt. Vi me dajte prepričati, da je drugače, in da bo drugače, pa bom vesel. Hvala
               lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa gospod Mišič. Verjamem, da vsi, ki so v zdravstvu in tudi tisti, ki
               odločajo, želijo in delajo najboljše. Res je, velikokrat z enega mesta ne moremo
               popolnoma pogledati na drugo mesto in naloga je velika pred vsem nami, da naredimo za
               državo in za ljudi kar se da najboljše. Seveda zavedamo se, da je varčevanje
               potrebno.</p>
               <p>Besedo dajem gospe mag. Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA:</speaker>

               <p>Hvala lepa za besedo, gospa predsednica. Redkokdaj nadomeščam koga na Odboru za
               zdravje, v tej svoji karieri, zato moram reči, da imam zgolj panoramičen pogled na
               stvari, ne tako zelo natančnega kot tisti, ki ste iz stroke ali se na stvari zelo
               natančno spoznate. To pa ne pomeni, da se ne zavedam tega, da je zdravje na lestvici
               vrednot državljank in državljanov Slovenije zelo visoko postavljen, in da smo za to
               vrednoto in dostopnost do nje zelo občutljivi. Socialni demokrati takrat kadar
               govorimo o zdravstvenem sistemu, pristajamo na vrednote kot so solidarnost,
               dostopnost, pravičnost. Zato je seveda, pa še kakšna od vrednot, ki bi jo kazalo
               omeniti. Zato je moja razprava ob rebalansu zdaj usmerjena tudi na ta način samo k
               nekaterim temeljnim ugotovitvam, ker še kaj se bo pa dalo reči ob zakonu o
               uravnoteženju javnih financ. Metodologija obravnave rebalansa v Državnem zboru je
               taka, da poslankam in poslancem omogoča poseganje samo v odhodkovno stran in to kar
               je bilo že povedano, če hočeš kaj dati, moraš kje vzeti. Brez sramno sem vsa ta leta
               do sedaj posegala v področje obrambe in oboroževanja, kadar je bilo treba kaj, ampak
               moram reči, da takrat, kadar sem bila opozicijska poslanka, niti ni bilo upov v to,
               da bi kakšen od predlaganih amandmajev bil sprejet. Tako da, so to zgolj potem
               larpurlatistične zadeve brez posebnih učinkov. Učinkovitost je pa v rebalansu in v
               obrazložitvah pogosto uporabljena beseda. Tisto kar želim uvodoma povedati je tudi
               to, da če bi sama imela možnost oblikovati in vplivati na proračun države Slovenije,
               potem bi si želela, da so stvari drugače urejene na prihodkovni strani, ker bi potem
               tudi na odhodkovni strani bilo mogoče bremena za posamezne resorje zmanjševati. Ne
               vem, to tudi naslavljam gospodu državnemu sekretarju z Ministrstva za finance ta
               vprašanja. Poglejte, mi smo prejšnji teden sprejeli tri zakone po nujnem postopku.
               Eden od teh je bil tak, da iz njega lahko sklepam, da bo zmanjšan pritok, da bo
               prihodkovna stran utrpela nekatera zmanjšanja zaradi tega, ker smo sprejeli Zakon o
               zmanjšanju davka od dobička pravnih oseb, ki po nekaterih ocenah za leto  2012 pomeni 170 milijonov
               zmanjšanega prihodka. Če govorim potem še o drugih stvareh, ki niso bile sprejete in
               kjer smo se odrekli možnosti povečevanja prihodkovne strani, bi bilo potem mogoče
               tudi drugače stvari zastavljati. Socialni demokrati smo v odzivih na rebalans in v
               razpravi ob zlatem fiskalnem pravilu, pa tudi ob uravnoteženju javnih financ že
               nekajkrat povedali, da bi se zadev lotili drugače, tudi povedali, da ne vidimo težav
               v zvišani stopnji DDV-ja za višji razred, ampak ne tako visoko kot nekateri strašijo.
               Slišala sem nedavno, da bi morali za 5% zvišati DDV, ker smo zvišanje DDV-ja vezali
               na strukturne reforme in to je sedaj drugo vprašanje, ki si ga lahko zastavim. Ali je
               napovedana, ali ni napovedana, ali bo izvedena in kdaj bo izvedena pokojninska
               reforma je vprašanje, ki je bilo večkrat zastavljeno in ne gre toliko neposredno na
               ta odbor. Drugo vprašanje pa je zvezano s tem, kaj se nam pravzaprav z rebalansom in
               zlasti z drugim zakonom še odpira. Ali gre res samo za varčevalne ukrepe, ali še za
               kaj drugega? Jaz si pa, ne zameriti, razen teh stvarnih podatkov za koliko je
               rebalans zarezal v področje, ki ga pokriva Ministrstvo za zdravje. In ta podatek je
               bil že nekajkrat povedan. Zelo težko ustvarim sliko, ker iz tega, kar je dodano k
               rebalansu, obrazložitev predloga rebalansa proračuna Republike Slovenije, berem samo
               podatke, ki so naštevalne narave, da tako rečem. Zaradi tega, ker so samo v pravilu
               našteti zakoni, ki so s kakšnim ukrepom zvezani, ali pa so potem zapisane besede, da
               bo kazalnik, ki je določen učinkovitost meril po tem, kakšna je bila izvedba ali
               dosega plana. To o vsebini sami nič kaj dosti ne pove, sploh nič ne pove. In se mora
               človek zelo truditi, da kakšne stvari vsebinske narave prebere. Jaz nimam nobene
               težave s stavkom zapisanim na 6. strani, ki pravi: Eden temeljnih programskih ciljev
               Republike Slovenije je ohranjanje in krepitev zdravja prebivalstva. Podpišem. No, pa
               tudi tisto: Glavni cilj utrditve sistema zdravstvenega varstva v Republiki Sloveniji,
               katerega raven se približuje razvitim evropskim državam je uravnoteženje socialnega
               in ekonomskega razvoja Republike Slovenije in zagotavljanja načela socialne
               pravičnosti. Tudi s tem nimam težav. Imam pa že težave v enem od naslednjih stavkov,
               ki pravi: Ob poslovno in strokovno opredeljenih prioritetah in oblikovanju politiki
               strateškega načrtovanja bodo vzpostavljeni pogoji za odločanje na vseh ravneh, in
               tako naprej. Zakaj? Zato, ker je tu na prvem mestu zapisano poslovno in na drugem
               mestu strokovno. Jaz bi vsaj za zdravstvo pričakovala, da je vse na prvem mestu vedno
               strokovno. In da je poslovno resda naloga menedžmenta, ampak jaz tudi poslovne
               odločitve merim po tem, koliko so strokovno utemeljene. Ker vidite potem v
               nadaljevanju pa piše: Tako bo možno dosegati višjo strokovno, stroškovno in ekonomsko
               učinkovitost.</p>
               <p>Da me boste razumeli kje imam težave in zakaj o tem govorim, poglejte, danes je bilo
               v razpravah in uvodnih obrazložitvah že govora o zagotavljanju zdravstvenega varstva
               socialno ogroženim. Tu pravi: to prispeva k rezultatu, pa je šifra in potem naprej:
               <q>"Zagotovitev zdravstvenega varstva in zdravstvenega zavarovanja določenim kategorijam
               prebivalstva se meri s kazalnikom,"</q> pa spet šifra, <q>"odstotek socialno ogroženih
               prebivalcev, ki so vključeni v sistem doplačil k polni vrednosti zdravstvenih
               storitev."</q> Jaz iz takega teksta  ne morem čisto ničesar razbrati, ne tega kako se povečuje, ne tega
               kako se zmanjšuje. Za tiste, ki nismo v koaliciji je ustvarjanje celovite slike ob
               predlaganem rebalansu zelo naporna in težavna zadeva, ob tem, da je rebalans nekaj
               čisto normalnega, saj se več, če se proračun dve leti prej postavlja, da se razmere
               toliko spremenijo, da je rebalans treba sprejemati. Ampak koliko pa se da iz teh
               stvari tudi poleg grobih absolutnih številk še razbirati kam gremo, razen tistega
               grobega, da je zarez v zmanjševanju investicij največji.</p>
               <p>Prej je bilo govora tudi o uporabi zdravil, sem sama šla gledati, ker vem, da javnost
               zelo zanima možnost uporabe novih zdravil, novih tehnologij. In je tu, recimo,
               zdravstveno varstvo: Neposredni učinki in kazalci s katerimi se bo merilo doseganje
               zastavljenih ciljev. Tam je, koliko bo nacionalnih: število pripravljenih in
               sprejetih nacionalnih protokolov. Jaz pa ne vem, ali imate za uspešnost določeno tudi
               kakšno merilo, ki bi, recimo kakšen cilj. Jaz ga ne poznam. Tu notri ga ne razberem.
               Če je kje zapisan, se opravičujem, da ga nisem znala najti. Ampak kot rečeno, so
               stvari, ki so zapisane in ki z njimi sploh ni mogoče polemizirati, zaradi tega, ker
               so na načelni ravni popolnoma sprejemljivi. Kakšno kakovost informacije mi pa to
               zapisano daje, je pa druga zgodba. Na načelni ravni, bom sklenila s tem, da je
               rebalans lahko glede na povedano odgovornost in pravica koalicije, ki bo ta rebalans
               sprejemala. Zato se jaz do tega rebalansa ne morem pozitivno opredeliti. Jaz sem bila
               odgovorna za sprejemanje rebalansa, ko sem bila članica vladajoče koalicije in sem
               bila deležna takrat, kot poslanka, tudi številnih pomislekov in pripomb. Sedaj pa
               lahko kot opozicijska poslanka samo ugotovim, da je moja stopnja informiranosti
               takšna, da mi ne daje možnosti, da bi se do rebalansa pozitivno opredelila, ker iz
               njega ne vidim vseh tistih podatkov, na katere lahko vplivam, pa še toliko manj. Ker
               sem povedala, da je pri teh rečeh treba gledati obe plati medalje. Jaz pa sem
               prepričana, da sem vsaj kakšno vprašanje tudi zastavila in da bom na kakšno tudi
               dobila odgovor. Hvala lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospa Potrata. Želimo si odgovorno zdravstvo, odgovorno s strani
               zdravstvenih izvajalcev in odgovorno s strani uporabnikov zdravstvenih
               dejavnosti.</p>
               <p>Kar se tiče zdravil, vam lahko odgovorim, da res obstajajo strokovne službe na
               ministrstvu, ki pa delajo tako, da bi res bilo zagotovljeno za vse bolnike vsaj
               najboljše kar se da v dani situaciji. Res je, da so sredstva za zdravila zmanjšana.
               Da tudi za presaditve, kri, cepiva, tu imamo velik primanjkljaj iz 3 milijone 400 na
               milijon 700. Skrbijo nas nova cepiva. Skrbi nas več bolezni. Skrbijo nas več uporab
               generičnih zdravil, ki niso vedno prava paralela. Sicer veliko je takih, ki so.
               Verjamem, da  ministrstvo in
               vlada želijo enako, tako kot mi narediti najboljše, in verjamem, da bodo še
               premislili, v katerih postavkih se da kakšna stvar popraviti. Izvolite.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala, gospa predsednica. Smer, v katero ste zapeljali razumevanje moje razprave
               moram vendarle korigirati. Iz moje razprave verjetno ni bilo mogoče razbrati, da jaz
               dvomim o strokovnosti odločitev zdravstvenega osebja in tistih, ki kot strokovnjaki
               odločajo o posameznih rečeh. Sploh ne gre za to, zlasti področje zdravja štejem tako,
               da ravnajo vsi v dobri veri in se do njih vedno obračam tako, ko pride uporabnik
               storitve do zdravstvenega osebja, dobi najboljšo možno oskrbo. Pustim ob strani ali
               je to vedno tako ali ni, zaradi tega, zame so pomembne potem samo poti ali takrat,
               kadar tako ni, posameznik tudi ima odprte poti za pritožbene postopke in to, da
               doseže svojo pravico. Ko govorim o uporabi novih zdravil, torej ne razpravljam o
               kakovosti odločitev, ki so, ampak govorim o tem, da kazalniki učinkovitosti za nas,
               ki to spremljamo samo iz predloženih dokumentov niso dovolj transparentni zaradi
               tega, ker ne poznamo osnov, ne poznamo ciljev, ne poznamo strategij tako dobro, da bi
               lahko glede na to tudi si sami ustvarili sliko. Tisto, kar pa kot poslušalka zasledim
               v javnih odmevih na posamezne stvari je pa tako, da so prizadeti praviloma vedno zelo
               občutljivi za to in da se pogosto oglašajo z neravno veliko izraženim zadovoljstvom,
               ker smo pač pri nas tako vajeni, da kadar je kaj dobro, razumemo, da je to samo po
               sebi umevno, da je dobro takrat, kadar je slabo pa skušamo povedati, da je to slabo.
               Tako, da ni moja razprava šla v to smer, da bi jaz kakorkoli zatresla strokovne
               temelje slovenskega zdravstva. Nikakor ne. Tisto, kar mene skrbi je samo to, kako
               lovimo ravnovesje pri učinkovitosti med ekonomsko učinkovitostjo in strokovno
               učinkovitostjo. Vem namreč za področje socialnega varstva, da za to socialno varnost,
               ki jo zagotavlja slovenski sistem lahko ugotavljamo razmeroma visoko učinkovitost
               glede na druge evropske sisteme. Za zdravstveno pa to ne in tukaj je samo ta moja
               zaskrbljenost iz tega izzvenela. Hvala lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospa Potrata. Repliko ima gospa Čokleva. Izvolite.</p>
            </sp>
            <sp who="SDT6:ČoklBrigita">

               <speaker>BRIGITA ČOKL:</speaker>

               <p>Hvala lepa za besedo. Na nekaj vprašanj bi odgovorila. Glejte, iz vaše razprave sem
               razbrala, da se, bom rekla, povezujete pravzaprav dve stvari, ki ne sodita pravzaprav
               pod to 1. točko. Pod 1. točko smo obravnavali rebalans proračuna in v okviru tega
               rebalansa proračuna pravzaprav zdravstvena blagajna kot taka s proračunom 3,2
               milijarde ni vključena. Mi se pogovarjamo tukaj v kontekstu 90-ih milijonov, se pravi
               naš proračun kot tak s skladom. In bi recimo jaz odgovorila na ta del, ki se nanaša
               na 1. točko, ker mislim, da pod 2. točko bomo imeli še kakšno vprašanje, pa bi v
               okviru tistega potem odgovarjali.</p>
               <p>Glejte, iz tega dela, teh 90 milijonov, se pravi proračuna plus sklad. Ne morem jaz
               ugotoviti, da bi šlo za nek razdor socialne države, razdor pristopa k zdravstvenemu
               varstvu. In bom rekla v zvezi z zmanjšano dostopnostjo do zdravil, do medicinsko
               tehničnih pripomočkov, ogroženost v zvezi s krvodajalstvom oziroma s krvjo,
               preskrbljenostjo s krvjo in take zadeve. Poglejte in tudi bom rekla vprašanje nujnega
               zdravstvenega varstva nezavarovanih oseb.  Pri vseh teh podatkih sem razbrala iz vaše razprave, da ste primerjali
               podatke proračun leto 2012 in rebalans leto 2012. Vendar moramo vedeti, da pri
               primerjavah moramo izhajati iz realizacije 2011. In realizacijo 2011 primerjati z
               rebalansom 2012. Namreč, proračun 2012 je pravzaprav za mene zbir želja, ki se ne
               more uresničiti. Vedeti moramo, da v tem primeru smo imeli mi proračuna 103 milijone
               evrov, od česar je bilo 37 milijonov namenjeno za investicije. Za investicije smo že
               povedali, kako stvari stojijo. Za ostale stvari bi pa takole rekla. Poglejte, kar se
               tiče bioloških zdravil, zadeve smo pregledali po vseh protokolih in bodo, ko bo
               rebalans sprejeti tudi napisali kriterije in vse ostale, kar v bistvu danes še danes
               nismo, še tega ne moremo narediti. In po naši oceni dostopnost ni nič slabša, kot je
               bila do sedaj. Kar se tiče izboljšanja preskrbe sistema z zdravili. To se pravi, gre
               pravzaprav za dotacijo javni agenciji, agenciji za zdravila in medicinsko tehnične
               pripomočke. Moramo reči, da smo v skladu s proračunskimi izhodišči zmanjšali njihovo
               dotacijo preprosto zaradi tega, ker so imeli dobičke oziroma ostanek, ne moremo
               dobiček, ampak ostanek rezultata iz preteklih let in se na podlagi tega morajo zadeve
               pravzaprav pokrivati. Se pravi, da imamo manjšo potrebo po pokrivanju teh zadev v
               letošnjem proračunu.</p>
               <p>Kar se tiče transplantacijske dejavnosti, to seveda je Slovenija Transplant v
               povezavi in zadeve so bile dejansko tudi pregledane. Ničesar ni bilo narejeno kar na
               pamet. Se pravi, da smo izhajali iz tega, da zagotavljamo osnovno, bom rekla in
               socialno čuteče zdravstveno varstvo. In v zvezi s tem moramo reči, da smo vztrajali
               tudi na tem, da sredstva, ki jih namenjamo za krvodajalstvo ne zmanjšujemo, a veste,
               ker je krvodajalstvo eno izmed temeljnih vrednot našega sistema. Tako, da stvari so
               specifične in jih ne moremo kar enostavno bom rekla po dolgem in počez obravnavati,
               ampak moramo pogledati vsak posamezni primer posebej. Tako, da mislim, da se k
               zadevam pristopa na strokovnem nivoju, kot sem že poudarila. In seveda vemo, da tukaj
               kriza je. In da bo treba narediti določene prioritete. Vendar prioritete so narejene
               v tej smeri, da se ta, bom rekla, dostopnost do zdravstvenega varstva ne zmanjšuje.
               Res pa je, da bomo več govorili o tem v okviru druge točke. Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Prosim, gospod Mišič.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ (PS PS):</speaker>

               <p>Jaz bi repliciral gospe sekretarki in sicer v tistem delu, kjer je omenila, da
               proračuna za leto 2012 predstavlja zbir želja, ki se ne morejo uresničiti. Če vi
               tako, gospa sekretarka gledate na to situacijo, potem se jaz moram reči tukaj z
               velikim obžalovanjem, mislim, da je čas streznitve, gospa sekretarka. To ni zbir
               želja ali pa skupek želja, to je zbir nujnih zdravstvenih potreb. Ker jaz mislim, da
               se v proračun ne zapisujejo želje, ampak potrebe. In zakaj te želje, ko jih vi
               imenujete ali pa potrebe niso uresničene v nekem proračunskem obdobju iz enega
               preprostega razloga, zato ker so stvari specifične, kot ste omenila, zato ker so
               zahtevne, visoko zahtevne in zato sedite tam, kjer sedite, visoko izobraženi
               uslužbenci s področja financ, gospodarstva, zdravstva in še bi lahko našteval,
               sociale. Zakaj ne uresničite te zahteve, te potrebe. In bi vas prosil, da nikoli in
               nikdar  več v bodoče, vas zelo
               opozarjam, da si ne drznete reči, da so v proračun zapisane želje, skupek želja, zato
               tudi nimamo realizacije, zato tudi nimamo uspeha, ker to tako napačno razumete, pa
               vzemite to kritike dobro namerno, gospa sekretarka.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Izvolite, gospa Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala. Gospa sekretarka, vi ste zdaj že drugi, ki enako očitate, da bi morali gledati
               realizacijo leta 2011 ampak potem morate pogledati kakšen dokument smo dobili
               poslanke in poslanci v roke.</p>
               <p>Dobili smo dokument v katerem so tri kolone. Ena kolona je sprejeti proračun 2012,
               spremembe in predlog rebalansa proračuna 2012. Če naj bi primerjali z realizacijo
               2011, potem bi morali imeti tudi tak dokument.</p>
               <p>Samo to prosim, da upoštevate, jaz se pa o drugih rečeh kaj je skupek želja in kaj ni
               ne bom izrekala, jaz si tudi mislim, da so stvari tudi takrat bile pripravljene na
               nekih osnovah, ker so se pa okoliščine spremenile, je pa treba tudi kaj drugega
               spremeniti, pa tudi morebiti kakšna prioriteta se je spremenila.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospa Potrata. Replika, gospa Brigita Čokl.</p>
            </sp>
            <sp who="SDT6:ČoklBrigita">

               <speaker>BRIGITA ČOKL:</speaker>

               <p>Čisto na kratko.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Izvolite.</p>
            </sp>
            <sp who="SDT6:ČoklBrigita">

               <speaker>BRIGITA ČOKL:</speaker>

               <p>Bi rekla takole, poglejte, kar se tiče pripombe gospe Potrata, jaz se opravičujem,
               jaz niti nisem vedela kakšen material ste dobili poslanci, mi izhajamo iz naših
               dokumentov, tako da očitno bo treba tudi nekaj na tem področju spremeniti.</p>
               <p>Drugače pa bi rekla takole. Proračun leta 2012 je bil spreje leta 2010 in situacija
               se je bistveno, bistveno spremenila od takratnih izhodišč in zato se opravičujem, če
               sem rekla, bom rekla, ampak v smislu dejansko tako poslabšanih vseh kazalcev
               Sloveniji, da jaz ne morem drugega reči zakaj je zadeva zdaj v tem trenutku tako
               drugačna, kot je bila leta 2012 in dejansko so to neuresničljivi cilji, ki so bili
               postavljeni v proračunu.</p>
               <p>Resnično pa mi delamo strokovno in delamo na tem, da se zdravstvo ne obravnava kot
               ostale kategorije.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Proračun leta je bil sprejet v novembru, od novembra do aprila je zelo
               malo časa, tako da nekih velikih sprememb ni bilo, razlike v podanih podatkih pa so
               primerljive.</p>
               <p>Besedo dajem <gap n="..."/> Prosim? Še eno repliko in potem bo gospa Šulin. Hvala.</p>
            </sp>
            <sp who="SDT6:ŽgajnerTavšBarbara">

               <speaker>BARBARA ŽGAJNER TAVŠ:</speaker>

               <p>Samo ena kratka replika spoštovana gospa sekretarka in vsi tisti, ki res verjamete v
               zgodbo, ki nam jo poskušate prodati.</p>
               <p>Prvič. Gre za paket varčevalnih ukrepov.</p>
               <p>Drugič. Gospod Živkovič je dejal, da gre v tem rebalansu in v zakonu, ki mu sledi za
               strukture spremembe. To so koreniti posegi na področju zdravstva.</p>
               <p>In tretjič spoštovana gospa sekretarka, sami ste dejali, da gre za izjemno specifične
               stvari v rebalansu proračuna, da je potrebno vsak primer obravnavati posebej, potem
               se boste najbrž strinjali, da je neodgovorno od vlade Republike Slovenije, da poskuša
               izsiliti sprejem tako pomembnih stvari, tako specifičnih stvari v štirinajstih
               dneh.</p>
               <p>Ob dejstvu, da tem spremembam nasprotujejo srčni bolniki, nasprotujejo različne
               družbe, civilna družba, da so celo ministra zaradi takšnega hitenja pri sprejemanju
               tako pomembnih in tako kot pravijo, negativnih rešitev, pozivali k odstopu.</p>
               <p>Še enkrat pravim, verjetno se strinjate, da je takšno hitenje pri sprejemanju tako
               pomembnih zakonov ob dejstvu, ki smo ga danes slišali, da poslanke in poslanci nimamo
               niti vseh gradiv, ki bi bili potrebni za res kakovostno določanje, najbrž se
               strinjate, da je neodgovorno s strani vlade. 
               </p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Zdaj dajem besedo gospe Patriciji Šulin, izvolite.</p>
            </sp>
            <sp who="SDT6:ŠulinPatricija">

               <speaker>PATRICIJA ŠULIN (PS SDS):</speaker>

               <p>Hvala za besedo predsedujoča. Lep pozdrav vsem skupaj.</p>
               <p>Rebalans poračuna Republike Slovenije je nujen, da kar pozabljamo in prav gotovo ne
               gre za nobeno hitenje, če vemo, da gospodarska rast najpomembnejših udeležencev
               svetovnega gospodarstva nezadržno pada navzdol in da so tudi po napovedih mednarodnih
               organizacij in institucij se upočasnjuje tudi rast in se bo zastoj še nadaljeval tudi
               v letošnjem letu.</p>
               <p>Zame je sprejem rebalansa proračuna nujna in ne hitenje.</p>
               <p>Slovenija, kot vemo, si tudi ne more več privoščiti zadolževanja, tudi zaradi tega
               ne, ker je cena denarja postala vse večja in za nas predraga, že tako smo
               prezadolženi.</p>
               <p>Kot vemo moramo znižati primanjkljaj državnega proračuna v letu 2012 na raven 3%.</p>
               <p>Pravzaprav po eni strani gre za varčevanje, po drugi strani pa mislim, da gre za
               omejitev zadolževanja.</p>
               <p>Če pokomentiram še sprejete ukrepe in zakone, ki vplivajo na prihodkovno stran
               proračuna leta 2012 in seveda tudi v nadaljevanju let, kajti vemo, da ukrepi na
               davčnem področju se ne odrazijo tako hitro ampak imajo za posledico tudi oddajo
               določenih dokumentov in davčnih bilanc, ki so vezani na zakonske roke. </p>
               <p>Če smo sprejeli davčne olajšave za investicije, če smo povečali davčne olajšave za
               raziskave in razvoj in zmanjšali procent davka od dohodkov pravnih oseb, to pomeni,
               da smo gospodarstvenikom, investitorjem, raziskovalcem pravzaprav tudi v tujini dali
               pozitiven signal, da našo država postaja davčno sprejemljiva za vse te subjekte.</p>
               <p>Gotovo se bo prihodek iz davka od dohodkov pravnih oseb na tem segmentu zmanjšal,
               vendar če bodo gospodarstveniki, in verjamem, da bodo znali ta denar pravilno
               porabiti za odpiranje delovnih mest, za ponovno usmeritev denarja v gospodarstvo, na
               primer v nova naročila, bo to po drugi strani na drugih davčnih segmentih davke te
               ukrepi povečevali.</p>
               <p>Tudi gospodarstvo že sedaj pri nas te ukrepe pozdravlja, ker kot sem že povedala,
               gospodarstvo s temi ukrepi razbremenjujemo. Davčna bremena so pri nas visoka.</p>
               <p>Če pokomentiram zahtevo mnogih, za dvig stopnje davka na dodano vrednost. Vemo, da bi
               ta ukrep, če bi se ta stopnja povečala za nekaj odstotnih točk, bi ta ukrep prizadel
               ravno najšibkejše.</p>
               <p>Ukrepi, ki so predvideni v rebalansu proračuna, pa najšibkejših, najrevnejših ne
               prizadenejo.</p>
               <p>Tudi z dvigom DDV-ja bi se na trgu, predvidevam, tudi gospodarski subjekti začeli
               obnašati drugače, cene bi bile verjetno drugačne. Tudi potrošnja bi bila manjša,
               kajti vemo, da če se nekaj draži, se po navadi temu ko ni denarja moramo
               odpovedati.</p>
               <p>Verjamem, da je ministrstvo za zdravje pri vseh smernicah in pri pripravi zakona in
               vseh ukrepov skrbelo ves čas za to, da se ne poslabšajo pogoji za kakovostno javno
               zdravstvo in tudi kot sem slišala in tudi verjamem bo tudi od prejema rebalansa in
               ustrezne zakonodaje naprej javno  zdravstvo dostopno vsem.</p>
               <p>Tudi trenutno javnofinančno stanje naše države žal ne dopušča vse večjega obsega
               investicij in subvencij, vendar to nikakor ne pomeni, da se spodbujanje investicij
               ukinja in me veseli podatek, ki ga je sekretarka povedala, da znižanje investicij ne
               bo ogrozilo investicijskih vlaganj v teku, da bomo dobili tako prepotrebne urgentne
               centre, kot sem razumela deset, da bodo v letu 2012 gradbena dovoljenja izdana, da so
               pripravljalna dela zaključena in da bomo lahko ta evropska sredstva počrpali.</p>
               <p>Pa še če pokomentiram očitek, da se znižuje odstotni delež kritja zdravstvenih
               storitev iz obveznega na dopolnilno zdravstveno zavarovanje.</p>
               <p>Vemo, da zavarovalnice, ki ponujajo to dopolnilno zdravstveno zavarovanje, pri nas so
               to Vzajemna, Triglav, Adriatic in Slovenica imajo prav na račun nižanja cen iz
               obveznega zdravstvenega zavarovanja za storitve in zdravila dobiček že iz preteklih
               let, tako da bodo tudi zavarovalnice morale racionalizirati svoje poslovanje in da
               bodo tudi morale znižati svoje previsoke stroške dela. Hvala lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, kolegica Šulin. Repliko ima gospod Mišič, izvolite.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa predsednica. Torej gospa Patricija Šulin, poglejte, govorila ste tukaj
               tudi o tistem kar ni danes točka dnevnega reda ampak zato, ker ste se dotaknila
               določenega stanja.</p>
               <p>Torej javnofinančna situacija države je zelo slaba. Takšno stanje je bilo tudi v
               prejšnjem sklicu in vse reforme, ki so bile predvidene jih žal, kot opozicijska
               stranka SDS ni podprla.</p>
               <p>Takrat, danes govorite kako je cena denarja visoka in še višja in vedno višja.
               Govorite o neki nuji. Ta nuja je bila tudi pred tremi leti, pred štirimi leti in
               govorite danes kako nas vsak dan košta ne vem koliko milijonov evrov. To nas je
               koštalo tudi prej in bi lahko to zajezili in ustavili že bistveno prej.</p>
               <p>Govorite, da se bo popravilo, ker gospodarska rast se bo povečala. Kako za božjo
               voljo, če pogledate malo zakon in to kar se predvideva. Dejansko se zmanjšujejo vse
               infrastrukturne investicije. Zagon gospodarstva ni moč pričakovati, če se zmanjšujejo
               te infrastrukture in infrastrukturne investicije in naložbe. To je problem te
               države.</p>
               <p>Resnično vas svarim pred tem. Iz narobe smeri, iz narobne štartne točke ste začeli
               pripravo rebalansa in vsega kar se greste.</p>
               <p>To je velik problem, zato je dobro da prisluhnete opozorilom opozicije, ker je dobro
               namerna. Ker vsi smo na tisti barki, ki jo peljete, katere krmilo držite vi v rokah
               in želim pomagati, ne želimo vas samo grajati ampak dejansko se dajte ozreti. Dajte
               narediti en korak nazaj, da bi potem naredili dva koraka naprej ampak skupaj za dobro
               te države, ker resnično ta smer ni prava.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Gospa Žgajner se je javila prej, potem boste vi repliko, izvolite.</p>
            </sp>
            <sp who="SDT6:ŽgajnerTavšBarbara">

               <speaker>MAG. BARBARA ŽGAJNER TAVŠ:</speaker>

               <p>Glede na dopolnilna zavarovanja in nov sistem, ki ga vpeljuje vlada Republike
               Slovenije.</p>
               <p>Po nekaterih izračunih, spoštovana gospa predstavnica vladne koalicije, naj bi s
               predlaganim ukrepom preoblikovanja dopolnilnega zdravstvenega zavarovanja povzročili
               dvig letne premije dopolnilnega zdravstvenega zavarovanja za okoli 30%.</p>
               <p>Ali lahko v tem trenutku v popolnosti zanikate to dilemo? Ali lahko jamčite, da dviga
               zavarovalnih premij v okviru dopolnilnega zdravstvenega zavarovanja ne bo. Kako lahko
               vlada vpliva na trg oziroma na zavarovalnice, ki nudijo dopolnilno zdravstveno
               zavarovanje?</p>
               <p>Vpeljevala naj bi se oziroma odpiral naj bi se trg za tuje zavarovalnice. Kako bo
               vlada vplivala na to delovanje oziroma preprečila, da dviga premij za dopolnilno
               zdravstveno zavarovanje ne bo?</p>
               <p>Kako bo socialno oziroma ekonomski šibkejšimi, kdo spada po vaši oceni v to
               kategorijo in ali bodo  zopet
               bremena teh vaših vladnih potez nosili ljudje. In tisto, kar je osnovno, kar sem
               dejala, ali lahko danes na tem odboru daste besedo, da zaradi teh vladnih ukrepov, če
               bodo v takšni meri in takšni obliki sprejeti, dviga zavarovalnih premij v okviru
               dopolnilnega zdravstvenega zavarovanja ne bo.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa.</p>
               <p>Izvolite, kolegica Patricija.</p>
            </sp>
            <sp who="SDT6:ŠulinPatricija">

               <speaker>PATRICIJA ŠULIN (PS SDS):</speaker>

               <p>Hvala lepa.</p>
               <p>Jaz sem vesela, da se lahko danes tukaj pogovarjamo. Ta dialog je nujno potreben. V
               vseh vladah do zdaj je tudi potekal in tudi se moramo pogovarjati. Menim tudi, da je
               nujno potrebno, da imamo različne poglede na stvari in da potem naše poglede,
               predloge zbližamo in da ne smemo obstati, ne ena ne druga stran, trdno na svojem
               bregu. Jaz mislim, da je tudi vlada, ves čas, kar še vedno pravzaprav počne, dajala
               možnost sindikatom in ekonomsko-socialnemu svetu, da se še vedno pogovarja tudi o teh
               zadevah. Tako ta pozdravljam tudi vse te vaše replike in priporočila. Gotovo pa
               zadolževanja, ki smo ga dosegli ne moremo več preseči oziroma ga ne smemo več
               preseči. Tako, da se obema zahvaljujem za vaše pomisleke.</p>
               <p>Hvala lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa.</p>
               <p>Zadolževanje ni zaželeno, ampak lahko se tudi zadolžujemo za določena sredstva,
               posebej na Zavodu za zdravstveno zavarovanje. Sprejeli smo odločitev, da ne. Nemčija
               je sprejela, da se ne bo zadolževala in uskladila proračun z letom 2016, vmes pa ima
               BDP dosti večji, boljše gospodarstvo in se še zadolžuje. Nam je omejen čas do 2015
               leta. Situacija je resna in bojim se, da se ne bo dalo tako, kot bi želeli.</p>
               <p>Zdaj dajem<gap n="..."/> Izvolite.</p>
            </sp>
            <sp who="SDT6:PojbičMarijan">

               <speaker>MARIJAN POJBIČ (PS SDS):</speaker>

               <p>Spoštovana predsednica, predlagam da niste tukaj javni komentator razprav poslank in
               poslancev. In niste niti minister, niti državna sekretarka, in vas prosim, ker ste
               samo predsednica tega odbora, da ne komentirate vsakega izvajanja vsake poslanke in
               poslanca. Lepo prosim.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Upoštevala bom tisto, kar vas moti, čeprav čas, ki ga uporabim je zelo kratek.</p>
               <p>Zdaj pa dajem besedo kolegu Tislu.</p>
            </sp>
            <sp who="SDT6:TiselŠtefan">

               <speaker>MAG. ŠTEFAN TISL (PS SDS):</speaker>

               <p>Lep pozdrav vsem prisotnim. Spoštovana gospa predsednica, spoštovana državna
               sekretarka s sodelavkami, poslanke in poslanci, vsi prisotni.</p>
               <p>Moram pohvaliti delo ministra, državne sekretarke in ministrstva na tem področju. Če
               pogledamo kaj so dosegli v pogajanjih, če tako rečem, s finančnim ministrstvom, ki je
               zahtevalo še veliko bolj zahtevne reze, še veliko večje zniževanje, tako da je bila
               že na tem nivoju borba res huda, ker se zavedajo, da je področje zelo občutljivo in
               specifično. Tako da bi vendarle ohranili dostopnost do zdravja oziroma zdravstvenih
               storitev vsem državljankam in državljanom v Sloveniji kolikor je mogoče. Tako, da to,
               kar je ostalo je še vedno več, čeprav je precej zmanjševanja pri investicijah, pa
               vendarle večina investicij, ki so že začete, tečejo naprej, ostale pa se bodo
               upočasnile.</p>
               <p>Mogoče je malo bolj zaskrbljujoče na področju iztrošene opreme, pa tudi tam se bo
               verjetno dalo še kaj dogovoriti, da ne bo škode za naše zavarovanke in zavarovance.
               Tako, da v tej težki situaciji v kakršni smo, finančni, so si skušali izboriti napram
               finančnemu ministrstvu tisto, kar se je dalo. Ni idealno, pa vendar je treba na vseh
               področjih nekoliko stisniti, kar bomo potem pri naslednjem zakonu slišali, tako da
               vsak nekaj prispeva, nekaj procentov, tako pri nadomestilih in podobno, da bi
               vendarle v čim večji meri ohranilizdravstvo oziroma nivo zdravstva v Sloveniji, kot je bilo do zdaj. Vemo, da
               so stvari nemogoče, da bi šlo enako naprej, in tudi tista slikovita primerjava, da je
               to seznam želja, je bila res slikovita in vsak, ki jo razume jo razume. Gospa
               sekretarka, ki je delala v realnem sektorju že ve zakaj se je tako izrazila. Tako da
               še enkrat pohvala in korajžno delo naprej.</p>
               <p>Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, kolega Tisel.</p>
               <p>Zdaj dajem besedo gospodu Pojbiču, izvolite.</p>
            </sp>
            <sp who="SDT6:PojbičMarijan">

               <speaker>MARIJAN POJBIČ (PS SDS):</speaker>

               <p>Hvala, gospa predsednica.</p>
               <p>Povedati moram, in tudi prepričan sem, da je Ministrstvo za zdravje zagotovo
               pripravilo ta rebalans na tak način, da je upoštevalo vse tisto, kar je vitalnega
               pomena za naše zdravstvo. Prepričan sem, da so to preigrali, ker so strokovnjaki
               preigrali velikokrat in na koncu poiskali tisto rešitev, ki je v danih okoliščinah
               sprejemljiva.</p>
               <p>Danes je bilo veliko povedanega zakaj je rebalans takšen kakršen je. tega rebalansa
               si ni izmislila niti ta vlada, oziroma razlogov za tak rebalans si ni izmislila niti
               ta vlada niti mi poslanci. Okoliščine, ki so se zgodile in so v tej družbi in državi,
               so pač prisilile sedanjo vlado in koalicijo, da se odloči za drugačne rešitve, kot so
               bile in kot so se izvajale v prejšnjem mandatu. Ker čisto vsi, ki sedimo tukaj se
               zavedamo, da smo v prejšnjih treh letih porabili več kot 20% več kot smo pridelali.
               In če kdo tukaj, ki sedi v tej dvorani, in lahko meni trdi, da lahko, če vsak mesec
               porabi 20% več kot je prislužil oziroma pridelal, kako dolgo lahko to traja in ali
               lahko v tem svetu vzdrži. Ne more. Vsi vemo, če se spustimo na čisto družinsko
               situacijo in vidimo, če smo v družini vsak mesec porabili 20% več denarja, kot smo ga
               zaslužili, vemo kako daleč in kako dolgo lahko funkcioniramo. Seveda en določen čas
               ko najemamo kredite, potem se nam zgodi situacija ko so v resnici predragi, potem pa
               se nam zgodi situacija, ko kredita ne dobimo več. Kaj storiti v tistem trenutku? In
               Slovenija je pred situacijo, ko imamo še izjemno majhen manevrski prostor, da bomo
               sploh še lahko prišli do kakšnega kredita. In dragi moji, pred nami je naloga, da iz
               te situacije na nek način izidemo. Izidemo na tak način, da vsi nekako preživimo. In
               dejstvo je da mora vsak en delček prispevati k temu, da bomo konsolidirali javne
               finance, ker brez tega država ne bo funkcionirala, niti državljanke in državljani, ki
               živijo v tej državi, torej bodo izjemno težko preživeli v takšnih okoliščinah in
               takšni situaciji, kot se nam predvideva, če seveda ne bomo sprejeli teh ključnih
               rešitev, ki so zdaj predlagane.</p>
               <p>In rebalans je predlagan na realnih temeljih, res pa je, da se morda še možno tu in
               tam pogajati. In kot je moja kolegica že povedala, še vedno tečejo pogajanja s
               socialno-ekonomskim svetom, torej tudi s sindikati z vsemi tistimi skupinami, s
               katerimi je nujno potrebno iskati nek ustrezen kompromis, neko ustrezno rešitev, da
               bomo skupaj našli pravo pot iz te kritične situacije.</p>
               <p>Moram pa se odzvati na diskusijo kolega iz Pozitivne Slovenije gospoda Mišiča, ko je
               govoril, da je opozicija v prejšnjem mandatu rušila vse, kar je predlagala Vlada. To
               moram strogo zanikati zato, ker je opozicija podprla praktično čisto vsak protikrizni
               ukrep, ki je bil predlagan v Državnem zboru, ga je podprla. Poleg tega pa je še sama
               predlagala štiri sklope ukrepov, čez 100 ukrepov, da bi pomagali rešiti situacijo, ki
               se nam je kot posledica zgodila.  Če bi takrat sprejemali tiste ukrepe, ki jih je vlada
               predlagala, torej opozicija, danes ne bi bili v tej situaciji, danes ne bi bili
               zadolženi in prezadolženi. In danes bi bile obresti na kredite, ki jih najemamo
               bistveno drugačne, kot so zdaj. In ne bi prišlo do znižanja bonitet za tri stopnje in
               tako naprej. Vsega tega danes ne bi bilo potrebno, če bi v prejšnjem mandatu vladna
               koalicija in vlada pravilno pristopila k reševanju nastale situacije.</p>
               <p>In ko govorimo o reformah, pokojninski in tako naprej, ni opozicija tista, ki je
               sproducirala referendum, ampak se ve kdo je tisti, ki je poslal ta zakon na
               referendum. In ne želim, da se na tak način obsoja opozicijo da je kriva za to, ker
               je koalicija slabo obvladovala svoje delo in zato pripeljala to državo v takšno
               kritično situacijo, kot je danes.</p>
               <p>In še nekaj. V tem trenutku, s tem pa tudi zaključujem, nam čisto nič ne koristi in
               pomaga, če se obtožujemo en drugega zakaj je kdo in kaj je kdo storil narobe. Čisto
               nič. Mi smo v dani situaciji in naloga vsakega slehernega poslanke in poslanca v
               Državnem zboru je, da poskuša po svojih močeh, po zdravi pameti pomagati k temu, da
               najdemo ustrezne rešitve, da bodo vse generacije, vsi sloji v tej državi lahko
               normalno preživeli. Tukaj pa je treba zdaj poiskati en širši družbeni konsenz, ker
               smo vsi na nek način v tej zgodbi udeleženi. In brez vseh skupin, brez vsega tega, da
               se bo vsak moral nečemu odpovedati, prihodnosti ta država potem prihodnosti nima več.
               In jaz si ne želim, da bi živel v takšni državi, ki je stara komaj 20 let, ki ni bila
               sposobna iti po poti, kot je šla večina Evrope in jaz mislim, da na ustrezen način
               išče primerne rešitve za izhod iz te krize. Prepričan sem, da je dovolj politične
               modrosti, volje in pripravljenosti vseh in vsakogar, da to krizo prebrodimo in
               ustvarimo pogoje, da bodo v neki daljni prihodnosti lahko normalno preživele vse
               generacije. In to mora biti naša naloga, naša obveza in naš cilj ne glede na to kdo
               pripada kateri politični opciji. Tako resnega položaja, kot je danes v tej državi, ga
               še ni bilo.</p>
               <p>Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospod Pojbič.</p>
               <p>Se res strinjam z vami, ampak ljudje, ki nam pišejo vsak stran na 80 emailov, stalno
               postavljajo vprašanja zakaj je prišlo do tega.</p>
               <p>Zdaj imamo repliko gospoda Mišiča.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa, gospa predsednica.</p>
               <p>Jaz se iskreno opravičujem gospodu Pojbiču, če je tako razumel, da sem obtožil
               stranko SDS da je kriva za krizo v kateri smo se znašli. Ne, gospod Pojbič, kriva je
               moja nona za vse to kar smo danes in tukaj kjer smo se znašli.</p>
               <p>Je pa resnica, če nekdo ni sposoben sprejeti krivde ali odgovornosti za tisto, kar se
               je dogajalo, potem mu ni treba. Saj nihče ni prisiljen, saj vam ni treba sprejeti.
               Zato poudarjam, da za vse je kriva moja babica, ali na Obali rečemo moja nona.</p>
               <p>Tri ključne reforme niso bile podprte. Pokojninska, ki bi nam prinesla minimalno 300
               milijonov evrov prihranka. Trg dela in siva ekonomija, če bi to podprli, bi že
               prihranili. To se pač ni zgodilo. In dopustite mi, iskanje krivca danes je
               nesmiselno. Vi ste to takoj razumeli, kot napad nase, ampak roko na srce, gospod
               Pojbič, če bi pa resnično malo več posluha dali takrat predlogom takratne vlade
               gospoda Boruta Pahorja, bi mi danes bili na boljšem, kot smo. In ta kriza ne bi bila
               tako velika. Res da je manjkal dialog, zato jaz tudi svarim in pozivam k večji
               strpnosti, večji kulturi političnega dialoga, ki je nujna, danes je nujna, jutri bo
               nujna, bila je tudi v preteklosti.</p>
               <p>Hvala lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala.</p>
               <p>Besedo dajem gospe Potrati, izvolite.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala.</p>
               <p>Jaz mislim, da so volivci izstavili račun, tako za mandat 2004/2008 kot za mandat
               2008/2011, zato se  z analizo
               teh dveh obdobij podrobno ne bom ukvarjala. Bi tudi bila bolj zadovoljna, če bi o
               prihodnosti govorili, ampak da ne bi večkrat ponovljena laž postala resnica, je pa
               nekaj stvari le treba povedati. Največji strukturni primanjkljaj je nastal v času
               konjunkture. Gospodarska rast s katero se tako hvalimo iz tega obdobja, je bila v
               Sloveniji tako kot drugod, povod za gospodarsko pregrevanje, prekomerno zadolževanje
               in še vse drugo kar je iz tega nastalo. Samo pravljičarji verjamejo v dobronamernost
               opozicije v prejšnjem mandatu. Samo padec pokojninske reforme je prispeval 300
               milijonov strukturnega primanjkljaja v letošnjem letu in še bi vam lahko govorila. Te
               podatke je mogoče prebrati in ukrepi, ki jih napoveduje ta vlada, bodo dodatno
               zmanjšali gospodarsko rast za pol odstotka. To je Umarjeva napoved. 11. maja ali
               sredi maja nam bo Evropa povedala kaj si misli o vsem tem, ampak če gledamo kakšni so
               ukrepi drugod po Evropi, zlasti če gledamo Avstrijo, ki velja za vzorčen primer
               primernih ukrepov, potem vidimo, da to kar zdaj hvalite kot najboljšo možno pot iz
               krize, da tega vzdevka ne zasluži. Samo varčevanje in ponavljanje tega, da je bilo
               zadolževanje neprimerna pot in reševanje. Če leta 2009 ne bi pomagali z nekaterimi
               ukrepi in dvema zakonoma, bi bil odliv v brezposelnost še bistveno večji in bi bili
               problemi še večji. In bi lahko še o čem razpravljali, ampak jaz hočem nekaj samo
               povedati, ne govoriti o tem, da ste vse kar je bilo pomembnega za izhod iz krize v
               prejšnjem mandatu podprli, tudi če bo predsednik vlade na televiziji še ne vem
               kolikokrat ponovil, da je bila z zakonom predlagana ukinitev sosedske pomoči. To ni
               res, ker tega v zakonu o omejevanju in preprečevanju dela in zaposlovanja na črno ni
               bilo res. Ste pa javnost uspešno prepričali, da je na referendumu zakon padel. Kolik
               izpad iz prihodkov zaradi sive ekonomije imamo, je pa drugo vprašanje, ampak da ne
               bom v repliki predolga, samo toliko za zdaj. Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Želite besedo? Prosim, da se predstavite. V katerem imenu ministrstva.
               Izvolite.</p>
            </sp>
            <sp who="SDT6:MahneMarjetica">

               <speaker>MARJETICA MAHNE:</speaker>

               <p>V imenu Ministrstva za finance. Nisem sicer prijavljena, ampak državni sekretar je
               moral oditi, in če smem samo na kratko.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Oprostite, pooblastilo morate imeti.</p>
            </sp>
            <sp who="SDT6:MahneMarjetica">

               <speaker>MARJETICA MAHNE:</speaker>

               <p>Nimam.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Lahko glasujemo za besedo?</p>
               <p>Izvolite.</p>
            </sp>
            <sp who="SDT6:MahneMarjetica">

               <speaker>MARJETICA MAHNE:</speaker>

               <p>Hvala lepa. Marjetica Mahne, sekretarka na Ministrstvu za finance. Zgolj tri kratka
               pojasnila. Proračun za leto 2012 je bil sprejet novembra, spoštovana gospa
               predsednica, ne 2011, ampak 2010. V tem smislu je z vidika novih ekonomskih pogojev
               in finančnih omejitev nerealen. Drugo ključno vprašanje, zakaj ste poslanci dobili
               takšen dokument, se pravi, brez primerjave z realizacijo 2011. Priznam, da sem bila
               sama presenečena, ko sem za to izvedela, ampak to je natančno v skladu z veljavnimi
               predpisi. Žal je to tako. Rebalans se primerja s sprejetim dokumentom. Poudarjam, da
               v obrazložitvi je tabela, kjer so vse primerjave tudi z realizacijo 2011 dane.
               Kolikor pa jih poslanci želite, jih lahko pa še dodatne, podrobnejše dobite. Torej v
               obrazložitvi je primerjava po proračunskih uporabnikih in po ekonomski klasifikaciji.
               Vse ostale primerjave z realizacijo lahko dobite.</p>
               <p>Kar zadeva pa, to je pa morda najbolj bistveno, realizacija samega ministrstva za
               zdravje v primerjavi s predlaganim rebalansom.  Zadeve niso tako kritične, ampak so v bistvu drugačne kot
               izgledajo na prvi pogled. Če pogledamo koliko je dejansko ministrstvo za zdravje v
               letu 2011 porabilo sredstev in pri tem upoštevamo proračunski sklad, ki je bil vsa
               leta, poudarjam, izjemno slabo črpan. Lani je bila realizacija okrog 45%. Potem
               vidimo, da je lanska realizacija dobrih 68 milijonov evrov. Letos pa je na voljo ob
               zagotovilih, da bodo v resnici izkoristili in porabili sredstva proračunskega sklada
               skoraj 74 milijonov evrov. Tako da, v bistvu je marsikatero zmanjšanje na
               investicijskem področju zgolj navidezno, in če gledamo celovito informacijo, zadeve
               niso kritične in so veliko boljše kot izgledajo. Zato lahko verjamemo, da bodo letos
               realizirane investicije, ki si jih je zdravstvo začrtalo. Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Prosim, če poveste še priimek in ime zaradi magnetograma. Ste povedali. Najlepša
               hvala, se opravičujem.</p>
               <p>Imate prav, zamenjala sem proračun in rebalans. Eno je bilo novembra 2010, eno je
               bilo 2011. Ampak velike razlike v tem ni. Gospod Mišič replika.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ (PS PS):</speaker>

               <p>Predsednica, hvala lepa, in gospa. Jaz se vam zahvaljujem za to pojasnilo, da ste
               pojasnila to nerazumevanje, ker poglejte, in da ste poudarila, da smo poslanke in
               poslanci seznanjeni v skladu s predpisi, vendarle Proračun za leto 2012 je bil
               sprejet decembra 2010. Realizacija proračuna v letu 2011 je bila vaša osnova iz
               katerih ste vi izhajali in mi smo dobili primerljiv dokument, proračun, ki je bil
               predviden predlagan za 2012 iz leta 2010 in smo lahko primerjali samo ti dve tabeli.
               Četudi je v skladu s predpisi, mislim, da bi bilo normalno in za pričakovati od vas,
               ki pokrivate to strokovno področje, da bi nas seznanili tudi z realizacijo proračuna
               v letu 2011. Zakaj tega mi nismo prejeli, meni ni razumno. In jaz sem hvaležen, ker
               se tudi vi strinjate, da je ta postopek, četudi govorimo v skladu s predpisi, dajte
               potem ta predpis zamenjati oziroma kar se tudi očitno vam zdi normalno, da bi morali
               biti seznanjeni. Sedaj mi dejansko primerjamo, bom rekel, potrebe oziroma, v
               narekovajih, želje, iz leta 2010 za 2012 in je logično, da govorimo o dveh različnih
               obdobjih. Iz tega razloga vas pozivam, da vas tudi, ker je še vedno čas, kot je rekel
               gospod Pojbič, še vedno so možnosti kakršnihkoli dopolnitev. Problem, ki ga pa jaz
               vidim, da je rebalans vložen v parlamentarno proceduro, ko še niso zaključena
               pogajanja s socialnimi partnerji in seveda, mi sedaj razpravljamo in se pogovarjamo o
               nečem, kar se utegne še spremeniti v morebitnih pogajanjih s socialnimi partnerji.
               Zato bi morda, spet je v skladu s predpisi, ampak mislim, da bi bilo bolj smotrno, če
               bi spoštovali normalno naravno zaporedje, da se najprej doseže konsenz s socialnimi
               partnerji in šele potem, da se vloži v parlamentarno proceduro zadeva. Tako pa
               dejansko smo zmešali eno in drugo in vprašanje je, kaj bo iz tega še ratalo do
               konca.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Prosim, gospod Mišič, da končamo. Hvala.</p>
               <p>Izvolite, proceduralno.</p>
            </sp>
            <sp who="SDT6:PojbičMarijan">

               <speaker>MARIJAN POJBIČ (PS SDS):</speaker>

               <p>Torej proceduralno. Jaz sem prepričan, da vsi poslanci, ki sedimo v tej dvorani, vemo
               da je to predlog rebalansa, in da je možno rebalans spreminjati na seji Državnega
               zbora z amandmaji. In ne vidim nobenega problema, da se ta razprava sedaj vodi o
               predlogu rebalansa in amandmaje je možno vložiti na plenarnem zasedanju. In jaz
               mislim, da je to postopkovno čisto pravilno vodena zadeva in gospod Mišič, samo zato
               sem vam hotel odgovoriti, ker mislim, da ste nepravilno povedal nekatere stvari. Samo
               toliko.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospod Pojbič. Izvolite, gospa Barbara. 
               </p>
            </sp>
            <sp who="SDT6:ŽgajnerTavšBarbara">

               <speaker>MAG. BARBARA ŽGAJNER TAVŠ (PS PS):</speaker>

               <p>Hvala lepa. Tudi jaz imam proceduralni predlog, glede na to, da je naše delovno telo
               zainteresirano delovno telo za obravnavo rebalansa proračuna. In v preteklih
               razpravah oziroma pred nekaj minutami je bilo izpostavljeno, da poslanke in poslanci
               res nismo seznanjeni z realizacijo za leto 2011. Jaz moram reči, da po posvetu s
               strokovnimi službami, pa ne samo naše poslanske skupine, tudi drugih poslanskih
               skupin še vedno ostaja, bom rekla nekakšno dejstvo, da do teh podatkov nismo prišli.
               Enostavno ni dostopa do podatkov o realizaciji za leto 2011, da bi dobili podrobno
               tabelo, konkretno na področju zdravstva, zdaj, če govorimo o tem delovnem telesu. Jaz
               prosim, da vladne službe pripravijo ta dokument in ga razdelijo poslankam in
               poslancem, zato da bomo spoštovani kolega Pojbič lažje vlagali amandmaje na sami seji
               matičnega delovnega telesa. In verjamem, da tudi na državnem zboru.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospa Barbara. Želi mogoče še kdo razpravljati? <stage>(Ne želi.)</stage> Ker ni več
               prijavljenih za razpravo, dajem predlog sklepa, da smo se seznanili s predlogom
               rebalansa proračuna Republike Slovenije za leto 2012 v delu, ki se nanaša na področje
               Ministrstva za zdravje, na glasovanje.</p>
               <p>Kdo je za seznanitev? <stage>(10 članov.)</stage> Kdo je proti? <stage>(2 člana.)</stage></p>
               <p>Ugotavljam, da je sklep sprejet.</p>
               <p>Za predstavitev rebalansa na seji matičnega delovnega telesa kot predstavnika odbora
               za zdravstvo predlagamo gospo Patricijo Šulin. Zaključujem 1. točko dnevnega
               reda.</p>
               <p>Prehajamo na <title>2. TOČKO DNEVNEGA REDA - TO JE PREDLOG ZAKONA ZA URAVNOTEŽENJE
                  JAVNIH FINANC, NUJNI POSTOPEK, EPA 263-VI.</title> Predlog zakona je objavljen na
               spletni strani državnega zbora in v Poročevalcu z dne 17. 4. in 18. 4. 2012 nova
               priloga. Predlog zakona obravnavamo kot zainteresirano delovno telo in k obravnavi so
               vabljeni Vlada Republike Slovenije, Ministrstvo za finance, Ministrstvo za zdravje,
               Slovensko zdravniško društvo, Zavod za zdravstveno zavarovanje Slovenije, Zdravniška
               zbornica Slovenije, Združenje zdravstvenih zavodov Slovenije, družinska pobuda in
               civilna iniciativa. Gradiva ste prejeli na klop, mnenje Državnega sveta Republike
               Slovenije, poslanska skupina Socialnih demokratov je vložila tudi amandmaje, ki so na
               spletni strani Državnega zbora Republike Slovenije.</p>
               <p>Besedo dajem predstavniku vlade. Ali imamo predstavnika vlade? Gospa je, ali imate
               pooblastilo? Ker po poslovniku žal brez pooblastila ne morete<gap n="..."/> Potem pa dajem
               besedo Ministrstvu za zdravje. Izvolite.</p>
            </sp>
            <sp who="SDT6:ČoklBrigita">

               <speaker>BRIGITA ČOKL:</speaker>

               <p>Hvala lepa za besedo. Jaz moram reči, da sicer sem pričakovala, ker je vlagatelj tega
               zakona Ministrstvo za finance, da bo tudi Ministrstvo za finance bom rekla podalo
               obrazložitev tega dela, vendar ne glede na to ga bom podala v kratkih besedah.</p>
               <p>Naši predlogi v zvezi z uravnoteženjem javnih financ sestavljata dva zakonska
               predloga, ki se nanašata na zakon o zdravstvenem varstvu in zdravstvenem zavarovanju
               in pa zakon o zdravstveni dejavnosti. Finančni učinki so izračunani za zakon o
               zdravstvenem zavarovanju,  in
               sicer v elementih, ki zmanjšujejo odhodke zdravstvene blagajne in na drugi strani
               tudi eventualno povečujejo oziroma zmanjšujejo prihodke zdravstvene
               zavarovalnice.</p>
               <p>Kakšna je situacija? Situacija na področju zdravstvene blagajne je takšna, da v letu
               2012 glede na preliminarne ocene pričakujemo minus v zdravstveni blagajni. In sicer
               bi bil nepokrit primanjkljaj približno 120 milijonov evrov. V skladu s paktom
               stabilnosti pa je sprejeto, da zdravstvena blagajna konec leta ne sme imeti
               primanjkljaja in je treba ta primanjkljaj med letom pokriti. Situacija je takšna, da
               se soočamo s prenosom primanjkljaja že iz leta 2011 in dodatnemu zmanjšanju
               razpoložljivih sredstev zaradi prevelikih odhodkov v letu 2012.</p>
               <p>Zakaj prihaja do takšne situacije je več razlogov. In moram ugotoviti, da gre tudi tu
               za multiplikacijske efekte, padanja gospodarske aktivnosti, zmanjševanja števila
               zaposlenih in drugih ukrepov. Vedeti moramo, da se zdravstvena blagajna financira
               izključno iz prispevkov, ki se plačujejo v zdravstveno blagajno z namenom pokrivanja
               stroškov zdravljenja. In zadeva je v tem, bom rekla, ne samo za stroške zdravljenja,
               ampak tudi vse obveznosti, ki so v skladu z zakonom.</p>
               <p>Zadeva je v tem, da imamo mi 25 kategorij zavarovancev, ki vplačujejo v zdravstveno
               blagajno. Med drugim je en del tudi zavarovancev, ki se vežejo na proračun Republike
               Slovenije, en del pa, bom rekla, je tako imenovanih zavarovancev, ki plačujejo polno
               stopnjo. To je 12,92% plus prispevek za nesreče pri delu. Ugotavljam lahko, da je teh
               zavarovancev vedno manj in to je tudi eden izmed bistvenih razlogov zakaj prihajamo
               do problemov.</p>
               <p>Naslednji razlog je v novih tehnologijah, ki se uvajajo v zdravstvo. Poleg tega pa
               tudi novih storitev, novih programov, ki obremenjujejo zdravstveno blagajno.</p>
               <p>V izogib vsem tem problemom smo predlagali ukrepe, ki so usmerjeni v štiri oziroma
               pet različnih smeri, in sicer prvi ukrep se nanaša na dopolnilno zdravstveno
               zavarovanje, se pravi, da se delež dopolnilnega zdravstvenega zavarovanja, ki krije
               zdravstvene storitve poveča za 5%. Potem je naslednji ukrep, ki je vezan na delovanje
               Zavoda za zdravstveno zavarovanje v smislu zmanjševanja stroškov, ki se nanaša na
               zdravila in medicinsko tehnične pripomočke, se pravi uvajanje terapevtskih skupin
               zdravil, kar je zmotno prepričanje, da gre za zamenjave. Tu gre za povsem druge
               učinke, ki obremenjujejo pravzaprav oziroma zmanjšujejo možnost veledrogerije in
               farmacevtske industrije, da lahko povečuje cene. Ker na ta način s tem ukrepom
               pravzaprav držimo cene zdravil nekje na nižjem nivoju in te cene zmanjšujemo.</p>
               <p>Kar se tiče medicinsko tehničnih pripomočkov moram reči, da smo imeli v zvezi s tem
               precej razprave, da ne bi zmanjšali dostopnost in na drugi strani ohranili cenovno
               učinkovitost sistema. To so ti ukrepi. Naslednji ukrep je zmanjšanje odstotka
               nadomestila za čas odsotnosti od dela, ki gre  v breme zdravstvene zavarovalnice. Tu smo sprejeli ukrep, da
               se to nadomestilo zmanjša za čas od 30 do 90 dneva odsotnosti, to se pravi skupaj 60
               dni tako za tiste, ki so upravičeni do tega nadomestila iz naslova bolniškega
               staleža. Izločili pa smo iz tega ukrepa nego za bolnega družinskega člana. Tam se to
               nadomestilo na zmanjšuje. Drugače pa vsem kategorijam za 10%.</p>
               <p>Kar se tiče spremembe plačila prispevnih stopenj za brezposelne. Zadeva je v tem, da
               smo imeli nesistemski ukrep v zakonu, da lahko brezposelni uveljavljajo pravico do
               bolniškega staleža in smo to zadevo odpravili. Res pa je, da smo na ta način dobili
               dodaten ukrep s področja ministrstva za delo, da je Ministrstvo za delo ukinilo
               prispevek Zavoda za zdravstveno zavarovanje v višini 6,56%, kar pa pomeni zmanjšanje
               prihodkov v zdravstveno blagajno. V zvezi s tem še tečejo razgovori in ta ukrep še ni
               dokončen. Vendar moram tudi reči, da to ni ukrep Ministrstva za zdravje kot
               takega.</p>
               <p>Potem imamo naslednji ukrep, ukinitev možnosti odpisa oziroma odprave dolga ali
               obročnega odplačila prispevkov za zdravstvene prispevke iz osnovnega zdravstvenega
               zavarovanja, in sicer moram reči, da se je v razpravah v parlamentu v zvezi s tem
               prišlo do napačnega zaključka. Namreč, tu gre za možnost ukinitve odpisa dolga
               fizičnim osebam, ne pa pravnim osebam, ker za pravne osebe velja to že po osnovnem
               predpisu, in sicer predpisu o davčnem postopku.</p>
               <p>Kar se tiče naslednjega ukrepa, povišanja pavšalne odškodnine od premij za obvezno
               avtomobilsko zavarovanje. Tega povišujemo iz 6,5% na 8,5%. Kajti, vsi podatki kažejo,
               da je ne samo obseg nesreč, ampak obseg poškodb, ki se krijejo iz obveznega
               zdravstvenega zavarovanja iz tega naslova pravzaprav vedno večji.</p>
               <p>To bi bili generalni ukrepi iz naslova zakona o uravnoteženju javnih financ. Moram pa
               povedati, da imamo v zvezi s tem še dodatni ukrep, ki bremeni izvajalce zdravstvenih
               storitev, kar pa je obravnavano v okviru osnovnega sporazuma o izvajanju zdravstvene
               dejavnosti in ga zakon o uravnoteženju javnih financ ne vsebuje. Se pravi, to je
               osnovni dogovor in aneks za leto 2012.</p>
               <p>Če se, bom rekla, nisem bila čisto decidirana, da bi rekla prvi, drugi, tretji,
               četrti, peti, ki bo nosil težo ukrepov. Vendar to je, bom rekla, na kratko pahljača
               naših ukrepov, ker smo poskušali, da se naši ukrepi nanašajo pravzaprav na čim večji
               diapazon upravičencev oziroma tistih, ki naj bi krili izdatke iz zdravstvene
               blagajne, se pravi, da ne bi zmanjševali obsega socialne države in pa obsega
               dostopnosti do zdravstvenih storitev. Toliko na kratko.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Izvolite, gospod Gašpar. 
               </p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa predsednica. Bom zelo kratek. Proceduralen predlog. Najprej moj pomislek.
               Vlagatelj, predlagatelj tega zakona je ministrstvo za finance.</p>
               <p>Naj me popravijo kolegice in kolegi iz koalicije, če se motim, vendar zdi se mi pa
               skrajno nedopustno in nesprejemljivo, celo ignorantsko s strani vlade, da danes ni
               med nami ključnega poročevalca, vlagatelja tega zakona. Je prav, da je gospa med
               nami, vendar brez pooblastila.</p>
               <p>Ali je to odnos? Ali je res tako nujno, ali je pri vsem tem hitenju, glejte,
               štirinajst dni nazaj smo dobili obvestilo ali pa približno tam nekje, da bo danes
               seja odbora za zdravstvo in danes obravnavamo rebalans, predlog zakona celo,
               dopolnilni smo sejo, dnevni red seje.</p>
               <p>Obravnavamo zelo pomemben zakon o uravnoteženju javnih financ in glej ga zlomka,
               predlagatelja ni med nami.</p>
               <p>Ali je potem sploh smiselno sejo nadaljevati? Kdo nam bo podal ključne odgovore,
               gospa, ali bomo za vsakič ko bomo kaj potrebovali glasovali, da se gospa oglasi in
               nam pojasni? Verjamem, da obvladate to situacijo in to področje, vendar vseeno.</p>
               <p>Vabim tudi kolegice in kolege iz koalicije, da se mi pridružijo in da postavijo enako
               vprašanje, ker gre za veliko ignoranco vseh nas, tako koalicijo kot opozicijo.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Mogoče rešimo to zadrego na ta način, da gospa priskrbi pooblastilo ali
               pa dočakamo čez pol ure, da gospod državni sekretar končna na drugem mestu, kjer ima
               obveznosti, potem pa odgovori.</p>
               <p>Prosim povejte.</p>
            </sp>
            <sp who="SDT6:MahneMarjetica">

               <speaker>MARJETICA MAHNE:</speaker>

               <p>Hvala lepa. V imenu ministrstva za finance se opravičujem. Tudi sama nisem vedela za
               takšno situacijo.</p>
               <p>V opravičilo na dosedanjih, na preteklih sestankih odborov in skratka delovnih teles
               Državnega zbora, to ni bilo tako strogo spoštovano in verjetno je tudi to posledica,
               da enostavno niso za to poskrbeli.</p>
               <p>V kolikor se boste odločili, da počakate gospoda Živkoviča, je to najboljše, sicer pa
               sem pripravljena jaz pojasniti karkoli bo potrebno in odgovoriti na vprašanje in tudi
               predstaviti.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Če veste za kateri čas bomo imeli priložnost poslušati državnega sekretarja, lahko
               počakamo, če pa ne v petnajstih minutah, lahko poskrbite pooblastilo, prosim.</p>
               <p>Ena ali druga varianta bi bila prijazna, da končamo sejo tako, kot je potrebno.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Postopkovno ne gre za prijaznost. Gre za spoštovanje postopka.</p>
               <p>Če si privošči ministrstvo za finance, da z enim aktom posega v 45 zakonov, potem je
               minimalno kar mora doseči, da pride na sejo tudi zainteresiranega delovnega telesa
               ustrezno pripravljeno z ustreznimi predstavniki.</p>
               <p>Ne gre za prijaznost, kot rečeno, postopek je postopek in postopek je kraljica
               demokracije. Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala. To vemo, ampak vedno je poslovni in človeški faktor. Torej za deset minut
               prekinjam sejo in prosim, če poskrbite za pooblastilo ali prisotnost nekoga, ki bo
               predstavil zakon. Hvala lepa.</p>
               <p><stage type="time">(Seja je bila prekinjena ob 11.26.)</stage>
               </p>
               <stage type="time">(Seja se je nadaljevala ob 11.38.)</stage>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Zdaj pa imamo predstavnika vlade in prosim, da obrazloži predlog zakona za
               uravnoteženje javnih financ, nujni postopek. Izvolite.</p>
            </sp>
            <sp who="SDT6:ŽivkovičAleš">

               <speaker>ALEŠ ŽIVKOVIČ:</speaker>

               <p>Hvala lepa, gospa predsednica. Poslanke, poslanci. Veseli me pomembnost Ministrstva
               za finance v tem visokem domu. Zdaj, kar se tiče zakona o uravnoteženju javnih
               financ. Zakon je bil pripravljen predvsem kot dejansko izvedbeni pravni akt tistih
               zadev, ki smo si jih zastavili z rebalansom proračuna. Jaz sem že uvodoma pri 1.
               točki tega dnevnega reda današnjega odbora predstavil razloge in vzvode za sprejem
               rebalansa proračuna. In zakon o uravnoteženju javnih financ je poleg zakona o
               izvrševanju proračuna Republike Slovenije glavni pravni akt, ki bo omogočil ta
               rebalans. Mogoče generalno glede samega zakona in njegove vsebine, podrobnosti pa
               mislim, da vam je že kolegica državna sekretarka Ministrstva za zdravje predstavila
               oziroma vam jih bo predstavila.</p>
               <p>Uravnoteženje javnih financ na odhodkovni strani v samem zakonu sloni predvsem na
               treh glavnih področjih in sicer notranjem varčevanju, prilagoditvah delovanja javnega
               sektorja in prilagoditvah pri programih in politikah. Ta področja si nekako tudi
               sledijo bom rekel po prioriteti oziroma jih je vlada ob svoji pripravi v tem vrstnem
               redu tudi nekako obravnavala. In sicer, da bi zagotovila nekako še nadaljnjo bom
               rekel delovanje socialne države. Ukrepi so horizontalni in vertikalni, horizontalni
               ukrepi obsegajo dejansko celoten javni sektor in ostale politike in jih nekako
               obremenjujejo v enaki meri, med tem, ko vertikalni ukrepi so bili dejansko
               prilagojeni posameznemu resorju in posamezni politiki. Ukrepi tako obsegajo področje
               izobraževanja, s katerim se nekako tudi po priporočilih OECD-ja povišuje racionalnost
               in ekonomska učinkovitost rabe sredstev na področju šolstva. Z reformami in
               modernizacijo posameznih politik pa naj bi bili znižani tudi izdatki za politike trga
               dela, zdravstvenega varstva in socialne varnosti. To bi bilo nekako v grobem to, kar
               se tiče  zakona o
               uravnoteženju javnih financ, kar se tiče pa področja zdravstva, ki ga zakon obravnava
               pa kot pravim, Ministrstvo za zdravje. Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Dobili smo obrazložitev od predstavnika ministrstva za finance, prej smo
               pa dobili obrazložitev gospe Čoklove. To sem hotela povedati. Zdaj pa dajem besedo
               predstavnici Zdravniške zbornice. Izvolite.</p>
            </sp>
            <sp who="SDT6:ŽivčecKalanGordana">

               <speaker>DR. GORDANA ŽIVČEC KALAN:</speaker>

               <p>Spoštovana predsednica odbora, spoštovane poslanke in poslanci. Spoštovana državna
               sekretarka in državni sekretar.</p>
               <p>Ta zakon je v osnovi namenjen kot interventni zakona na področju javnih financ in ga
               tako tudi razumemo. Mogoče je za pogledati nekatere postavke, pa vendarle bi se
               omejila na tisti del, ki se neposredno dotika dela zdravnikov in zobozdravnikov v
               državi Sloveniji in menim, da v ta zakon ne sodi. Ne sodi s tega, kar pač ureja
               področje, ki ga urejuje druga zakonodaja in kot je bilo danes povedano interventni
               zakon se naslanja na nekaj deset zakonov in menim, kljub temu, da je potrebna
               interventna dejavnost na področju financiranja, na področju organiziranja zato ni
               potrebe ta trenutek. Zdravstveni sistem je preveč kompleksen sistem, da bi prenesel
               interventne ukrepe, kljub temu, da so lahko dobronamerni. Da se omejim torej v
               razpravo samo na tisti del, ki menim, da ne sodi v ta zakon oziroma ki se neposredno
               tiče dela zdravnikov, zobozdravnikov, to je 53.c člen, ki govori v svoji zadnji
               alineji, sklepanje podjemne pogodbe za opravljanje zdravstvenih storitev z lastnim
               zaposlenim zdravstvenim delavcem ni dovoljeno. Dovolite, da vas opozorim, da to
               določilo prinaša v sistemu neuravnoteženost, ker ugotavljamo, da je ureditev, ki je
               danes in za katero pomembni, namenili pomembni čas in energijo v preteklih letih je
               prinesel ureditev, da je lahko delodajalec, ki je imel zainteresiran zdravniški kader
               razširil svoj program oziroma zagotovil svojim oskrbovancem na katerikoli ravni
               oskrbo na mestu, kjer jo potrebujejo. Na način, da je s svojim zaposlenim razširil
               njegovo možnost nagrajevanja tudi izven obsega rednega dela. V kolikor se določilo,
               ki je tukaj zapisano, torej prepoved sklepanja podjemnih pogodb z lastnim
               delodajalcem uveljavi, bo to pomenilo potovanje po Sloveniji. Torej zaposleni
               zdravnik, če sem jaz zaposlena v Zdravstvenem domu Postojna, želijo me dodatno
               obremeniti in me seveda tudi ustrezno nagraditi, ne bom tega mogla delati v
               Zdravstvene domu Postojna, bom šla v</p>
               <p>Zdravstveni dom Logatec. V čem bo razlika? Samo, da se bosta dva zdravnika
               izmenjavala, iz Logatca v Postojno, iz Postojne v Logatec. Celo hujše. Sedanja
               ureditev omogoča, da lahko delavec, če se tudi v javnem zavodu pridobi dodaten
               program, ta program opravi pri lastnem delodajalcu, torej pomeni na lastnih
               sredstvih, z lastnim kadrom in tudi z izkušnjami teh bolnikov, ki tam gravitirajo. To
               je ena izkušnja iz preteklosti, ki se je izkazala kot ustrezna, še posebej v
               trenutku, ko smo soočeni s pomanjkanjem zdravnikov za obseg programa, ki ga je
               potrebno opraviti. Druga rešitev, ki pa govori o konkurenčni prepovedi pa dovolite,
               da vas opozorim, sicer to je zapisano v drugi zakonodaji, predvsem delovnopravni in
               je tukaj zelo všečno zapisana tudi metodologija pridobivanja soglasja pri matičnem
               delodajalcu. Vendar lahko pride do velikih težav pri nesodelovanju različnih zavodov.
               Izjemno velika pooblastila so prepuščena vodstvu javnega zavoda, pa da ne bo pomote,
               mislim, da javni zavod in njegov direktor mora imeti pooblastila, da lahko javni
               zavod vodi, vendar mu ne nalaga nobene odgovornosti v smislu spodbud. Da vam torej
               povem na primeru, če dva javna zavoda nimata dobrih odnosov, direktor ne bo dal
               svojemu zaposlenemu zdravniku dovoljenja, da svoje storitve, oziroma storitve ta
               zdravnik opravlja v drugem zavodu. Pogostokrat se zdravniki odločamo, da gremo
               pomagati, torej večji zavodi manjši zavodom ali s svojim prenosom znanja v drug
               zavod, pa bom rekla kar operativi, ki je najbolj mogoče reprezentativna. Torej, gre
               za to, da zdravniki Kliničnega centra operirajo po perifernih bolnišnicah, zato ker
               te bolnišnice nimajo kadra, da bi ta program lahko izpeljale in je seveda zdaj dobra
               volja enega ali drugega direktorja, če bosta imela soglasje. To ne sme biti temu
               prepuščeno. Potrebe prebivalcev so regionalne, niso vedno centralne in v kolikor je
               interes in je pripravljenost izvajalcev  zdravnikov, da se približajo uporabnikom, to je bolnikom, je potrebno
               ta interes zagovarjati in tudi nadgraditi. Torej, predlagam, da predlagatelj zakona
               ali pa vi kot matično zainteresirano telo o tem razmislite in sprejmete ustrezen
               sklep, da interventni zakon o financah ne vsebuje organizacijskih ukrepov, ki
               pomembno posegajo v organizacijo zdravstvenega sistema na hiter način. Ta sistem je
               potrebno urediti, verjamem da bo ta visoki dom o tem še razpravljal in bo tudi
               sprejel pravo odločitev ampak ne v temu zakonu. Hvala lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala, gospa predsednica. Zdaj dajem besedo predstavnici Zavoda za zdravstveno
               zavarovanje, izvolite.</p>
            </sp>
            <sp who="SDT6:JeršeJanUršula">

               <speaker>URŠULA JERŠE JAN:</speaker>

               <p>Hvala lepa. Pozdravljeni, moje ime je Urušila Jerše Jan. Sem direktorica področja za
               obvezno zdravstveno zavarovanje na Zavodu za zdravstveno zavarovanje Slovenije.</p>
               <p>Spoštovana gospa predsednica, spoštovane poslanke, poslanci in spoštovani vabljeni
               ostali prisotni. V svoji razpravi se bom uvodoma navezala kar na razpravo, ki jo je
               podala gospa državna sekretarka namreč pri pojasnjevanju situacije je zelo povzela
               tudi situacijo samega Zavoda za zdravstveno zavarovanje in dejstev, da v temu času ni
               omogočeno uravnoteženo finančno poslovanje. tako da ukrepi na temu področju so nujni.
               Tudi sam zavod za zdravstveno zavarovanje je že pred časom pripravil nabor možnih
               ukrepov za uravnoteženje poslovanja zdravstvene blagajne in jih nekako usmerjal na
               čim širši nabor, na vse udeležence na temu področju, tako na zavarovanju osebe kot na
               izvajalce zdravstvenih storitev, na izvajalce prostovoljnih zdravstvenih zavarovanj
               in tudi na dobavitelje medicinsko tehničnih pripomočkov.</p>
               <p>Po pregledu predloga zakona o uravnoteženju javnih financ ugotavljamo, da je tudi ta
               zakon v delu, ki se nanaša na poslovanje zdravstvene blagajne usmerjen v teh smereh
               kot sem jih nekako povzela in tudi na zavodu to ocenjujemo kot primeren pristop.
               Hkrati pa menimo, da nekateri ukrepi potrebujejo določene izboljšave iz različnih
               razlogov. Nekateri zaradi jasnosti in pa lažje izvedljivosti, tukaj bi uvodoma
               omenila na primer ureditev terapevtskih skupin, ureditev pojma medicinski pripomočki,
               ureditev nižanja nadomestil za čas nezmožnosti za delo.</p>
               <p>Nekateri ukrepi potrebujejo izboljšave za radi neugodnih vplivov na prihodke
               zdravstvene blagajne kar je tudi uvodoma omenila sama gospa državna sekretarka. Tukaj
               je mišljen ukrep, ki pravzaprav ukinja plačilo prispevkov Zavoda za zaposlovanje za
               brezposelne osebe. To na strani blagajne pomeni skoraj enaindvajset milijonov nižjih
               prihodkov na letni ravni. Ocenjujemo, da je potreben tudi popravek ukrepa, ki se
               nanaša na nižanje odstotnih deležev, ki jih krije obvezno zdravstveno zavarovanje in
               sicer z namenom, da bi se dosegel ta namen te določbe. Namreč sam ukrep ne bi
               učinkoval nepotrebno na podlagi zakona ampak potrebuje še neko prehodno določbo ki bi
               tudi v samem zakonu določila, da ti odstotni deleži veljajo takoj do odločitve
               skupščine v katere sicer je ta pristojnost. Želela pa bi opozoriti tudi na potrebne
               izboljšave predvsem v delu, kjer gre za vplivanje na uresničevanje pravic. Eno je
               tudi že omenila gospa državna sekretarka, gre za vprašanje pravice pogrebnine in
               posmrtnine brezposelnih oseb. Sami ocenjujemo, da gre tukaj za neupravičen poseg in
               ne vidimo razloga, da bi se ta pravica ukinila. Posebej pa želim tudi opozoriti na
               področje medicinsko tehničnih pripomočkov.</p>
               <p>Gotovo je samo področje potrebno določenih sprememb, predvsem sprememb, ki se
               nanašajo na določevanje cenovnih standardov in to tudi sami ocenjujemo, da je
               potrebno k tem pristopiti. Ukrep, kakršen je pa predviden, ki predvideva
               uresničevanje teh  pravic na
               podlagi sistema javnega naročanja pa ocenjujemo za neprimeren. Menimo namreč, da
               lahko posega tudi v kakovost in pa samo dostopnost kar pa sta dva izmed temeljnih
               ciljev na temu področju poleg seveda tudi vzdrževanja finančne stabilnosti.</p>
               <p>Ocenjujemo tudi, da je predlog zakona potreben natančnejšega pregleda finančnih
               učinkov. Sami smo ugotovili, da namreč ni prikazanih finančnih učinkov kadar gre za
               zmanjšanje na prihodkovni strani vendar pa vse to kar sem omenila skupaj razčiščujemo
               tudi s predstavniki ministrstva za zdravje in verjamem in tudi upam, da bo v
               nadaljnjih postopkih tudi v okviru Državnega zbora še možno najti rešitve v teh
               smereh, ki sem jih nakazala. Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Dajem besedo predstavnikom Združenja zdravstvenih zavodov Slovenije, če
               želite? Izvolite.</p>
            </sp>
            <sp who="SDT6:MezekMetod">

               <speaker>METOD MEZEK:</speaker>

               <p>Hvala lepa. Mezek, združenje zdravstvenih zavodov Slovenije.</p>
               <p>Skratka, v določeni meri se bom zagotovo ponavljal in poudaril to kar je rekla že
               predsednica zdravniške zbornice vendar gre za očitno problem, ki presega zgolj
               zdravništvo ampak gre tudi v področje menedžmenta, ki je odgovoren za organizacijo
               dela in direktorji opozarjajo, da je takšna določila oziroma takšna zakonska
               ureditev, kot je predvidena z omejitvijo pogodbenega dela in avtorskih pogodb, da je
               v bistvu to nesprejemljivo. gre v bistvu za efekt, ki ne bo dosežen ampak bo celo v
               nasprotni smeri. Zakaj? Skratka, plačevanje dela na področju zdravstva ni plačevano
               direktno iz proračuna ampak je vrednost dela v ceni zdravstvene storitve. Zato
               menedžment še kako skrbno pazi, da v okviru razpoložljivih sredstev ki so na voljo
               tudi organizira delo tako, da bo čim ceneje oziroma čim učinkovitejše omejevanje. Na
               takšen način bi bilo kontra produktivno zakaj? Zato, ker je število zdravnikov v
               slovenskem zdravstvu očitno oziroma precej manjše od tistega kar bi potrebovali in ta
               razlika se naredi oziroma opravi v pogodbenem delu oziroma v drugih oblikah civilnega
               prava.</p>
               <p>Omejevanje tega, kot pravim, bi bilo enostranski poseg in avtorske pogodbe so
               zagotovo tudi tiste, ki so na področju zdravstva tudi pomembne. Zakon sicer omogoča,
               da na področju izobraževanja in znanosti to obliko dela tudi omogoča, medtem ko na
               področju zdravstva ne. Poudarjam pa, da je na področju terciarne dejavnosti kar
               precejšen obseg dela odvisen od avtorskih pogodb.</p>
               <p>Zato predlagamo, da bi se to na področju zdravstva izvzelo oziroma obravnavalo
               specifikam zdravstva primerno. Hvala lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa.</p>
               <p>Zdaj dajem besedo predstavniku družinske pobude<gap n="..."/> Se je opravičil, je šel. Civilna
               iniciativa, imamo predstavnika? Tudi nimamo. Prav, zdaj odpiram razpravo. Gospod
               Mišič, izvolite.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa predsednica. Gospod sekretar in sekretarka iz Ministrstva za finance in
               zdravje.</p>
               <p>Torej, naprej se lepo zahvaljujem, da se nam je pridružil tudi gospod sekretar, ker
               pa danes obravnavamo zelo pomembno eno celo, bom rekel cel opus zakonov, ki šteje
               petinštirideset zaobjema takšno veliko področje, veliko zakonov, Zakon o
               uravnoteženju javnih financ, bi imel uvodni komentar in sicer izpostavil bi vprašanje
               ustreznosti naslova obravnavanega predloga  zakona, saj je težko govoriti o uravnoteženju javnih financ, če večina
               ukrepov predstavlja posege na odhodkovni strani bilance in ima varčevalni predznak.
               Brez vloženih dodatnih naporov v zagotavljanje višjih prihodkov v proračun o
               uravnoteženju ne more biti govora o obravnavi zakona. Obravnavni zakon lahko
               predstavlja zgolj polovico poti do dosega cilja konsolidacije javnih financ.</p>
               <p>Spoštovani sekretar, omenili ste, da ta zakon obravnava ukrepe tako po horizontalni
               kot po vertikali, vpliva na celotni javni sektor<gap n="..."/> Jaz osebno vidim, da je ključni
               problem pri tem, da se javni in realni sektor med seboj dopolnjujeta in sta v tesni
               soodvisnosti drug od drugega. Javni uslužbenci vse svoje prihranke in prejemke
               vračajo v realni sektor, tako preprosto deluje vsaka družba. Če hočemo rešiti krizo
               moramo spodbujati porabo in konstanten pretok denarja in storitev. Zapravijo lahko le
               tisti ki nimajo. Zato vladni predlog o nižanju plač v javnem sektorju utegne imeti le
               negativen efekt. Na žalost je nesporna ugotovitev, da poslabšanje gospodarskih in
               socialnih dejavnikov v času krize ni zgolj posledica učinka zunanjega šoka svetovne
               finančne in gospodarske krize temveč v veliki meri posledica notranjih dejavnikov in
               strukturnih pomanjkljivosti iz slovenskega gospodarstva ter napačne politike.</p>
               <p>Če pa gremo konkretno na enega izmed izbranih zakonov, področnih zakonov in sicer na
               Zakona o zdravstvenem varstvu in zdravstvenem zavarovanju lahko ugotovimo, da se za
               5% nižajo minimalni odstotki kritja zdravstvenih storitev in obveznosti zdravstvenega
               zavarovanja. Ukinja se kritje stroškov za nujne reševalne prevoze, tukaj so tudi
               dializni in rakavi bolniki in zdraviliškega zdravljenja, ki ni nadaljevanje
               bolnišničnega. Prav tako je neustrezno oziroma se spreminja termin očesni pripomočki
               in medicinski pripomočki na kar vas opozarjajo strokovnjaki pa dajte jim
               prisluhniti.</p>
               <p>Na novo se ureja način zagotavljanja sredstev za zdravila, glede na razvrstitev
               zdravil na pozitivno oziroma vmesno listo v 3. členu. Zamenjuje se terminologija
               ortopedski, ortodontni in drugi pripomočki, ki terminu medicinski pripomočki, tukaj
               vas opozarjajo tudi strokovnjaki pa dajte jim prisluhniti, da ne bo potem pomote
               oziroma, d ne bo nesporazumov kasneje, ko bo zakon sprejet. Za 10% se znižuje
               nadomestilo bolnišničnega staleža po preteku trideset dni, ko jih krije Zavod za
               zdravstveno zavarovanje Slovenije in za 90% osnove od zadržanosti od dela zaradi
               poklicne bolezni, poškodbe pri delu, presaditev živega tkiva in organov v korist
               druge osebe, posledice dajanja krvi ter izolacije ki jo odredi zdravnik, prej je bilo
               to 100%. 80% od zadržanosti od dela zaradi bolezni, prej 90%. 70% osnove od
               zadržanosti od dela zaradi poškodb izven dela, nege družinskega člana in spremstva,
               ki ga odredi zdravnik, prej 80%.</p>
               <p>Ukinjajo se bolniški stalež za brezposelne osebe. Občine za družinske pomočnike
               plačujejo prispevek za nesrečo pri delu in poklicno bolezen, status po zakonu o
               socialnem varstvu. Spreminja se stopnja plačila prispevkov za določene zavarovalnice
               po Zakonu o zdravstvenem varstvu in zdravstvenem zavarovanju. Črtajo možnosti odloga
               odpisa in delnega plačila za obvezno zdravstveno zavarovanje. Črta se določilo po
               katerem mora povišanje premije dopolnilnih zdravstvenih zavarovanj v času trajanja
               zavarovanja predhodno pisno potrditi imenovani pooblaščenja Auter zavarovalnice. Gre
               za odstop od regulacije višine plačila dopolnilnega zdravstvenega zavarovanja. Črta
               se določilo 62. člena po katerem mora zavarovalnica, ki izvaja dopolnilno zavarovanje
               zavarovalne agencije za zavarovalni nadzor seznaniti za novi ali spremenjeni
               zavarovalnimi pogoji dopolnilnega zdravstvenega zavarovanja in sicer najmanj dva meseca prej preden jih začne
               uporabljati kar bi pomenilo prosti trg brez regulacije. Predlaga se, da se medicinske
               pripomočke, ki se predpisujejo na naročilnicah in so pravica iz obveznega
               zdravstvenega zavarovanja naroča v skladu z zakonom, ki ureja javno naročanje. Tukaj
               imate spet opombo strokovnjakov, da lahko v nekaj letih pride do monopolnega položaja
               določenega ponudnika, možen je tudi dvig cene izdelka.</p>
               <p>Torej in še mnogo tega bi lahko navedel, dve, tri strani imam napisanega vendar vem,
               da je naš čas tudi omejen. Upam, da si boste to zapomnili in da boste tudi do
               končnega sprejema in čistopisa pripravili tako in upoštevali vse naše pripombe, pa ne
               samo naše, ker so politične ampak predvsem na tiste na kar vas opozarjajo predvsem
               strokovnjaki. Mislim, da je naša naloga, da prenehamo v parlamentu sprejemati zakone,
               invalidne zakone, ki se v praksi ne morejo ali pa kvečjemu omejujejo normalno
               poslovanje in delo stroke.</p>
               <p>Razumem, da je kriza in da je potrebno varčevati, to se zavedamo vsi vendar, če že
               pripravljamo in spreminjamo množico zakonov, dajmo se potruditi, da ne bomo potem
               dobili na mizo čez mesec ali dva zakon po zakonih, da bomo potem morali spreminjati
               in popravljati te napake, ki jih imamo danes. Jaz ne rečem, če se kasneje ugotovijo
               določene napake, ki so na terenu tako ali drugače ugotovljene, problem je da vas že
               danes strokovnjaki in stroka opozarjajo na določene elemente, ki so vključeni v
               predloge za spremembo zakonov in napaka bi bila, če jih ne bi upoštevali oziroma, če
               jim ne bi prisluhnili. Zato si vzemite čas in tehtno pretuhtajte preden sprejmete
               nekaj kar bo lahko puščalo, bom rekel nepopravljive posledice za tiste, ki so
               koristni, ker tukaj se pogovarjamo o zdravstvu, pogovarjamo se o socialno najbolj
               šibkih in mislim, da ne bi bilo prav, da bi še bolj trpeli kot trpijo. Ko je človek
               bolan se mu zruši cel svet in takrat ne pomaga nič.</p>
               <p>Zato z velikim občutkom vsi, ki ste danes tukaj in tisti, ki vam pomagajo pri
               pripravi teh zakonov naj upoštevajo to dejstvo, da ranjenega človeka ne ranite še
               bolj. Hvala lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospod Mišič. Besedo dajem kolegi Jazbecu, izvoli.</p>
            </sp>
            <sp who="SDT6:JazbecDarko">

               <speaker>DR. DARKO JAZBEC (PS PS):</speaker>

               <p>Hvala lepa in lepo pozdrav vsem skupaj.</p>
               <p>Tudi mene veseli, da se nam je pridružil gospod državni sekretar z ministrstva. Upam,
               da ne bo samo se nam pridružil ampak bo tudi kaj pokomentiral, ker drugače od tega ni
               koristi.</p>
               <p>Bi pa rekel tako, več kot mesec dni samo poslušam lahko porabimo toliko kot smo
               pridelali. Torej, rešitev je, da več pridelamo potem pa tudi varčujemo, ker zdravje
               vseeno ne samo da je največja vrednota, to vemo vsi in se boste verjetno strinjali
               ampak je zdravje živa entiteta. Mi bi morali celo imeti neke rezerve, ne samo
               popolnoma oklestiti proračun, sploh ne moreš vedeti natančno za leto dni kakšna bo <stage>/
               Nerazumljivo/</stage> slika v Sloveniji, kakšni bodo točno predvideni stroški. In to se bo še
               spreminjalo in tukaj bi morali imeti, kot pravim, celo rezerve ne pa da je šlo v
               takšno klestenje proračuna v primerjavi z drugimi resorji celo mnogo več procentov.
               In jaz sem prepričan, da glede na to kar imamo sedaj na mizi, da bo na koncu leta
               izguba s sejo. Ne vem od kod boste to zgubo pokrili tudi v proračunu ni predviden
               denar za pokritje tega primanjkljaja.</p>
               <p>Drugače pa je nemogoče tako ločeno obravnavati, na mizi svoje pisarne imam kupček
               papirjev, torej rebalans pa potem drugo gradivo za  Zakon za uravnoteženje javnih financ potem pa na drugi
               strani gradivo kjer je, ko je še bil kandidat gospod Gantar za ministra za zdravje je
               predstavil svoj program. In ti papirji iz desne povozijo program katerega je imel
               gospod Gantar lepo predstavljenega in jaz izražam obžalovanje ministrstvu za zdravje,
               da sicer pozna probleme v zdravstvu in tudi nakazuje rešitve ampak jih na žalost ne
               bo moglo izpeljati. Zdaj, jaz verjamem vam, v te vaše številke se ne bom spuščal zato
               tudi vi meni verjemite, če vam zelo na hitro kaj povem, ker ni časa da bi
               argumentiral konkretno v podrobnost ampak nimam samo panoramskega pogleda v
               zdravstvo. Zdaj, skrbi me, projekcija tega rebalansa vse do 2015, seveda ni nobenih
               novih investicij, tudi stene bolnišnic, zdravstvenih domov bodo vzdržale ampak, če bi
               to bilo samo eno leto bi še mogoče šlo, tam do 2015 se bodo pa pojavili veliki
               problemi. Sami smo zadnjič lahko videli lep prispevek na televiziji, da na
               radiologiji od šestdeset aparatov jih je dvainštirideset starejših od deset let.
               Ampak to je zgodba po vseh javnih zavodih.</p>
               <p>Pa še nekaj, zdravstvo, če narediš en korak nazaj ker je kriza, to ni da potem, ko bi
               bila konjunktura, da uloviš ta korak v enem letu ponovno na isto točko. Mnogo več let
               potrebuješ, če sistem malo zavreš, ker zdravstveni sistem v Sloveniji gledano načelno
               je zaenkrat še vseeno dober in bi bilo res škoda, da v temu pogledu nazadujemo.</p>
               <p>Glede dodatnega zavarovanja bi rekel samo to, d ta premik iz obveznega v dodatno to
               je zdaj spet samo ena čarovnija številk, v principu pa lahko zelo preprosto poveste
               prebivalcem Slovenije, da se dviguje prispevna stopnja za zdravstvo. Ker dopolnilno
               si ne zasluži več tega imena, to ni neko prostovoljno, to je postalo že obvezno,
               sploh še s tem premikom iz obveznega praktično mora biti že vsak dodatno zavarovan.
               In saj ni nič narobe, če ste to rešitev poiskali samo dajte ljudem to razložiti.</p>
               <p>Vsekakor, z vsemi temi ukrepi se bodo zvišale nekatere čakalne dobe ali na operacijo
               ali na neke diagnostične posege. To vam lahko argumentiram pa ne bi zdaj izgubljal
               časa. Tudi na področju zdravil bo seveda trg farmacevtski se bo po svoje prilagodil
               na to kaj ste zdaj vi vnesli v zakon in nekje bo nekaj več za doplačati. V redu,
               odločitev je vaša, samo prosim, če ljudem to razložite. Pri podjemnih pogodbah ne bom
               izgubljal besed, vsebinsko tako ne sodi v takšen zakon, tudi zapisali ste v razlagi,
               da nima finančnih posledic, zakon se pa imenuje Zakon za uravnoteženje javnih
               financ.</p>
               <p>Dolgotrajna oskrba, vse več ljudi bo starejših, gospod državni sekretar to sem vam že
               zadnjič hotel razložiti na Ministrstvu za delo ampak ste prej zapustili pa nisem
               mogel pa tudi nisem dobil potem ogovora<gap n="..."/> Na vseh resorjih jemljete denar za
               starejše prebivalce, na Ministrstvu za delo je minus za to skupino ljudi, ki ne
               zmorejo samostojnega življenja, na Ministrstvu za zdravstvo je manj denarja in ne bo
               nobene nove negovalne bolnišnice. Občine tega ne bodo mogle prevzeti, družinski člani
               pa tudi ne. Ne vem kam ste planirali dati, nisem našel rešitve, verjetno boste znali
               razložiti.</p>
               <p>Kakor koli, bi vam želel povedati samo to, da kot konstruktivna opozicija bi mi
               seveda delali drugače ampak želim vam pomagati, da je potrebno ljudem razložiti
               vseeno koliko bo teh posledic in jih informirati, da ne bo zdaj vse to padlo  na izvajalce zdravstvenih storitev
               in bodo morale administratorke, sestre, zdravniki razlagati to pacientom, zdaj pa vam
               to ne pripada. Ne morete izbrati zdravnike, ker ne more delati oni tam in tako
               dalje.</p>
               <p>Prosil bi vas, da potem če ste se tako odločili, to je vaša volja in da na nek način
               naredite eno zloženko ali pa drugače informirate ljudi kakšne bodo posledice teh
               ukrepov.</p>
               <p>Lahko vam tudi jaz po točkah vse napišem in vam pomagam kot konstruktivna opozicija.
               Hvala lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala, kolega Jazbec. Zdaj dajem besedo kolegi Tislu, izvoli.</p>
            </sp>
            <sp who="SDT6:TiselŠtefan">

               <speaker>MAG. ŠTEFAN TISEL (PS SDS):</speaker>

               <p>Hvala. Še enkrat lep pozdrav vsem.</p>
               <p>Torej s področja zdravstva se zakon o uravnoteženju javnih financ dotika dveh zakonov
               in sicer zakona o zdravstvenem varstvu in zdravstvenem zavarovanju ter zakona o
               zdravstveni dejavnosti.</p>
               <p>Prav gotovo, da cilj interventnega zakona oziroma o uravnoteženju javnih financ je,
               da se breme krize enakomerno porazdeli med vse prebivalce, če lahko tako rečem.</p>
               <p>Pogovori oziroma pogajanja socialnih partnerjev še potekajo. Tako je tudi predlog za
               znižanje nadomestila za nego otroka je že bil umaknjen, se pravi že neka
               izboljšava.</p>
               <p>Verjetno bo še kakšna drugo področje doživelo izboljšavo, kar se tiče pravic
               zavarovancev.</p>
               <p>Vlada obljublja, da bo dogovorjene spremembe vključila v sam predlog zakona oziroma
               predlagala amandmaje odboru za finance, kot matičnemu odboru.</p>
               <p>In ravno zato pogovori oziroma razprave še tečejo, tako da so zadeve še vedno odprte.
               Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala, kolega Tisel. Besedo dajem gospe Žgajner, izvoli.</p>
            </sp>
            <sp who="SDT6:ŽgajnerTavšBarbara">

               <speaker>MAG. BARBARA ŽGAJNER TAVŠ (PS PS):</speaker>

               <p> Hvala lepa. No glede na to, da pogovori tečejo in očitno bo vlada prisluhnila
               nekaterim predlogom, ki so dani s strani civilne družbe sindikatov oziroma ostalih
               zainteresiranih v tem postopku usklajevanj, bi pa morda vseeno dobili vsaj neke
               usmeritve, da vidimo v kateri smeri je sploh smiselno razpravljati.</p>
               <p>Če je velika večina predlogov, ki so bili dani in ki jih imamo tudi mi na mizi, ki
               smo jih poslanci predvsem opozicije danes že izpostavljali, naj si bo v okviru
               rebalansa proračuna ali v okviru te točke mislim, da je zelo smiselno, pa saj veste
               kaj so ključni problemi, ki žulijo tudi opozicijske poslance.</p>
               <p>Gre konkretno za dopolnilno zdravstveno zavarovanje oziroma ali dobo zavarovanci, ki
               bodo zaradi znižanja prispevne stopnje na strani obveznega zdravstvenega zavarovanja
               morali obvezno plačevati dopolnilno zdravstveno zavarovanje po obstoječem sistemu po
               procentualno višjem znesku oziroma premiji? Na kak način se bo odprl trg za tuje
               zavarovalnice? Kaj to pomeni s stroški, ki jih bodo imele zavarovance, čisto
               operativnimi stroški, kaj to pomeni na strani zavarovancev, kako je z medicinskimi
               pripomočki, kako je z javnim naročanjem oziroma novim sistemom naročanja medicinskih
               pripomočkov glede na to, da kolikor sem seznanjena so določeni naslovili tudi na
               vlado oziroma pripravljavca zakona konkretne pripombe, skratka odgovori v tej smeri
               nam bodo veliko pomagali pri nadaljnji razpravi.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala. Besedo dajem gospodu Ribiču, izvolite.</p>
            </sp>
            <sp who="SDT6:RibičJanez">

               <speaker>JANEZ RIBIČ (PS SLS):</speaker>

               <p>Hvala za besedo. Spoštovane gospe in gospodje. V poslanski skupini Slovenske ljudske
               stranke se strinjamo, da je nujno potrebno sprejeti ukrepe za stabilizacijo javnih
               financ.</p>
               <p>Varčevanje naj se zaostri glede nepotrebnih stroškov znotraj posameznega resorja.</p>
               <p>Pri skrbi za zdravje je najtežje varčevati, prepričani pa smo, da so tudi znotraj
               tega področja še rezerve, da ne bo potrebno zmanjševati pravic bolnikom.</p>
               <p>Zagotovo imajo prav tisti, ki opozarjajo pred pretiranimi posegi na področjih, kjer
               bi posledice in poslabšanje zdravja pomenile večje breme za zdravstveno blagajno, kot
               pa izvajanje ustrezne in pravočasne terapije in preventive v skladu z normativi.</p>
               <p>Kot na primer pri srčnih bolnikih, saj so posledice dražje in usodnejše, če se ne
               ukrepa ali ne zdravi bolnikov pravočasno. Zdravstvo je v krizi že dlje časa. V Slovenski ljudski stranki
               smo večkrat, v večih mandatih pozivali k določitvi mreže zdravstva, odpravi čakalnih
               dob in ureditvi razmerij glede števila posegov in podobno.</p>
               <p>Zdravstvena reforma oziroma prenova se niti ni začela, pa moramo z ukrepi posegati
               tudi na to občutljivo področje.</p>
               <p>Zato me zanima in prosim za dodatna pojasnila ali je pri ukrepih premišljeno dovolj
               dobro na katerih segmentih v zdravstvu se bo brez škode lahko poseglo z zmanjšanjem
               porabe sredstev, da ne bodo posledice usodne za zdravje ljudi?</p>
               <p>Ali nadomestna zdravila res lahko enako učinkujejo in ali je res pametno varčevati na
               ta način, kot opozarjajo v forumu farmacevtskih družb in društvo srčnih bolnikov?</p>
               <p>Že do sedaj smo ugotavljali, da so nekatera področja zdravstva v zaostanku, kako se
               bodo našle rešitve, če se z varčevanjem lahko povečajo zaostanki, poslabša
               položaj.</p>
               <p>Vse preveč ljudi pri nas še vedno umre za rakom, za žilnimi boleznimi, vse preveč je
               poškodb pri delu in podobno, ki se bodo s krizo zagotovo še povečevale zaradi stisk
               ljudi.</p>
               <p>V naprej se zahvaljujem za pojasnila, ukrepe pa bomo seveda v Slovenski ljudski
               stranki podprli. Hvala lepa.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospod Ribič. Želi še kdo razpravljati? Besedo je želel gospod Živkovič,
               izvolite.</p>
            </sp>
            <sp who="SDT6:ŽivkovičAleš">

               <speaker>ALEŠ ŽIVKOVIČ:</speaker>

               <p>Hvala lepa. Gospa predsednica, poslanke, poslanci. Želel bi par besed povedati
               generalno o zakonu, čeprav to ni dejansko tema današnjega odbora, ki se tiče
               zdravstva ampak samo toliko, da nekako poslanke in poslance obvestimo oziroma
               pojasnimo kaj smo s tem zakonom želeli in kje je bilo vodilo.</p>
               <p>Kot sem že povedal gre za zakon o uravnoteženju javnih financ in zakon res obsega
               spremembe velikega števila zakonov, je pa njegov namen ravno to, se pravi
               uravnoteženje javnih financ.</p>
               <p>Njegov namen je, da dejansko omogoči izvajanje rebalansa proračuna.</p>
               <p>Kot sem omenil že uvodoma, v svoji uvodni predstavitvi, je tretja točka na katero
               posega zakon o uravnoteženju javnih financ tudi prilagoditev pri programih in
               politikah.</p>
               <p>To je točka, ki obsega tudi socialne transfere in dejansko socialni status naših
               državljanov in te transferi posegajo tudi na področje zdravstva, ne pa zgolj na
               področje zdravstva.</p>
               <p>Mi se srečujemo na odborih Državnega zbora, ki se posveča posamezni temi s podobnimi
               vprašanji.</p>
               <p>Vsako od resornih ministrstev je dejansko pripravilo svoje predloge glede lastnih
               področij, enako velja za področje dela, za področje šolstva in enako velja za
               področje zdravstva.</p>
               <p>Vlada je po posameznih področjih zadeve na to integrirala in dejansko kot rezultat
               dobila zakon, ki je dejansko danes na mizi in je pred vami.</p>
               <p>Je pa potrebno povedati eno zadevo in sicer vodilo pri vseh teh posegih v socialne
               transfere, v socialni status za socialne pravice je bil, da se povsod spoštuje
               socialni cenzus in sicer cenzus socialne ogroženosti, ki je kolikor jaz vem približno
               64% povprečne plače. Dejansko ta cenzus poskušamo povsod, tako na področju dela,
               družine, socialnih zadev, kot na področju šolstva dejansko upoštevati in enako je
               bilo predviden tudi na področju zdravstva.</p>
               <p>Poseganje v pravice, ki ste jih omenjali, spoštovani poslanci,  bolniške in podobne zadeve dejansko sledi enakemu
               cilju.</p>
               <p>Dejansko sledimo temu, da socialno najbolj ogroženih slojev prebivalstva s tem ne
               prizadevamo.</p>
               <p>Mogoče bi želel opozoriti tudi na sklep vlade, ki je bil sprejet in sicer, da zakon o
               uravnoteženju javnih financ dejansko je v postopku socialnega dialoga. O njem se
               razpravlja tudi na ekonomsko socialnem svetu. Pri razpravi sodelujejo tako
               delodajalci, kot sindikati in te razprave lahko ocenimo kot plodne.</p>
               <p>Vlada se je tudi zavedala, da bo v primeru, da v okviru socialnega dialoga pride do
               določenih predlogov oziroma določenega konsenza za spremembo določil samega zakona,
               ki je danes v Državnem zboru, bo vlada v tem primeru tudi predlagala amandmiranje
               tistih določil oziroma preko koalicijskih strank.</p>
               <p>Na podlagi tega socialnega dialoga dejansko nameravamo zadeve še korigirat.</p>
               <p>Kar se tiče konkretnejših vprašanj glede zdravstva bi mogoče tudi prepustil zadevo
               kolegom z ministrstva za zdravje, bi pa povedal, da določene zadeve pa le ne velja
               oziroma ni smiselno urejati s tem zakonom oziroma spreminjati in reformirati s tem
               zakonom in to je recimo zadeva, ki se tiče financiranja zdravstva, financiranje
               zdravstva z vidika financiranja pravic iz obveznega zdravstvenega zavarovanja,
               doplačevanja doplačil do polne vrednosti zdravstvene storitve, to je pač del, ki bo
               moral biti urejen z reformo in sistemskimi ukrepi.</p>
               <p>Kar pa ta zakon obsega pa ni dejansko reforma tega sistema financiranja ampak le
               prilagoditev odstotkovnih vrednosti kritja. Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Besedo dajem gospe Barbari Žgajner. Izvoli.</p>
            </sp>
            <sp who="SDT6:ŽgajnerTavšBarbara">

               <speaker>MAG. BARBARA ŽGAJNER TAVŠ (PS PS):</speaker>

               <p>Hvala lepa. Spoštovani gospod državni sekretar na ministrstvu za finance, vse lepo in
               prav, če uravnotežujemo stvari pa naj si bo v okviru rebalansa, kjer skrbimo za
               uravnoteženje javnih financ, človek pričakuje, da bo in plus in minus. O rebalansu se
               pogovarjamo samo v minusu.</p>
               <p>Mi samo jemljemo, prihodkovne strani rebalansa proračuna ni. Tudi na področju
               zdravstva, ni, ker ni novih investicij.</p>
               <p>Ko ste dejali, da je potrebno sprejeti reformo zdravstvenega sistema, da bomo lahko
               govorili o dopolnilnem zdravstvenem zavarovanju. V tem zakonu, ki je danes pred nami,
               ste dali osnovo, da se bo nekaj spremenilo tudi na področju dopolnilnega
               zdravstvenega zavarovanja.</p>
               <p>Če se motim, me prosim popravite in mi recite, da teh sprememb ne bo.</p>
               <p>Po drugi strani vas sprašujem, če bo prispevna stopnja na strani obveznega
               zdravstvenega zavarovanja nižja, ali to pomeni, da bodo zavarovanci upravičeni do
               nižjih manjših storitev?</p>
               <p>Kaj je z dopolnilnim zdravstvenim zavarovanjem v sklopu nižanja prispevne stopnje pri
               obveznem zdravstvenem zavarovanju?</p>
               <p>Kolikor je meni znano in te informacije imam s strani medijev, če hočete, da naj bi s
               tem odpirali trg tudi za tuje zavarovalnice, ki bodo ponujale dopolnilno zdravstveno
               zavarovanje, ki je kot razumem v sklopu obveznega zdravstvenega zavarovanja, če
               hočete, saj ga vsi plačujemo kot obvezno zavarovanje. Ta pojasnila bi želela dobiti. </p>
               <p>Posege v socialne transfere ste omenili, gospod državni sekretar na ministrstvu za
               finance in se sklicevali na cenzus 64% neto plače. To je 622 evrov, približno. Bog ne
               daj, da kdo v družini, ki ima 622 evrov resno zboli.  To je vidik, ki ga je potrebno upoštevati takrat, ko se reže
               vse povprek, vertikalno, horizontalno. Da so izjeme, da nismo vsi zdravi, da so
               ljudje, ki imajo drugačne potrebe. Pa bom dala zdaj tisti skrajni primer do katerega
               lahko pride. Konkretno, ko pride do odpovedi nadomestila, izplačevanje bolniške v
               primeru, ko je oseba izgubila službo. To namreč zakon določa, da ne bo več opravičena
               do plačila bolniškega nadomestila. Kaj se zgodi po treh mesecih, če dobi ta oseba, da
               je zbolela za diagnozo rak. Izgubi pravico do bolniškega nadomestila in ker preseže
               na družino cenzus za 1 evro, nima niti pravice do denarne socialne pomoči. Ali lahko
               takšna oseba zaradi posegov, varčevalnih posegov v osnovni zakon ostane brez
               kakršnihkoli sredstev, lastnih sredstev za preživljanje? To so skrajni primeri, ampak
               tudi do teh skrajnih primerov lahko pride. Ne vem, sprašujem, zato prosim za
               pojasnila. Kolikor razumem, imamo možnost, prostor in čas za razpravo, da si
               razčistimo določene dileme, ki se pojavljajo. In ne nazadnje, opozorila so bila, tudi
               kolega iz SLS je dejal, da ima v SLS določena vprašanja, določene dileme, ker se ne
               strinjajo z določenimi ukrepi, ki bi lahko privedli do nekih negativnih posledic za
               ljudi, čeprav bodo zakon podprli navkljub vsemu. Jaz pa resno sprašujem, če bo imel
               ta zakon res tako negativne posledice na katere je opozoril tudi kolega iz koalicije,
               ali je ta zakon še vedno v javnem interesu? Ali je edini iz izključni način tega
               zakona, vertikalno, horizontalno varčevanje, tudi na področju zdravstva?</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Kratko repliko gospod Mišič, potem pa državna sekretarka.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa predsednica. Torej gospod sekretar, prej ste povedali, da namen zakona o
               uravnoteženju javnih financ je, da omogoči izvajanje rebalansa proračuna. Torej da
               gre za začasne ukrepe. Jaz bi vas samo opozoril, da gre za reforme obstoječe
               zakonodaje. Vlada dodatno potrjuje na strani 77, ko pravi, da s tem zakonom se ne
               določajo tudi začasni ukrepi na področju plač, povračil stroškov in drugih prejemkov
               zaposlenih ter drugi začasni ukrepi za omejevanje stroškov v javnem sektorju. S tem
               vlada zopet posredno prizna, da predlog zakona vsebuje cel kup sklopov rešitev, ki
               niso začasne in torej tudi ne interventne, kar zopet pomeni, da gre za reforme
               obstoječih ureditev, na primer na področju zdravstva, šolstva, visokega šolstva in
               sociale. Omenili ste tudi, da je zakon v postopku socialnega dialoga. Srčno upam, da
               bo vlada prisluhnila argumentom stroke in javnosti, in da boste prisluhnili tudi
               tistim, ki so v koaliciji in zatrjujejo, da bodo zakon podprli, vendar imajo tudi
               sami pomisleke, da boste prisluhnili tudi tistim, ki so znotraj koalicije in bi
               želeli, da bi bil zakon bolj uravnotežen, bolj pravičen za vse, ki ga bodo morali
               izvajati in tiste, ki se ga bodo morali pridrževati. Tukaj je velika odgovornost na
               vas, ki imate v rokah vodenje te države v naslednjih dneh, tednih, mesecih in
               letih.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Izvoli Barbara.</p>
            </sp>
            <sp who="SDT6:ČoklBrigita">

               <speaker>BRIGITA ČOKL:</speaker>

               <p>Hvala lepa za besedo. Upam, da sem si zapomnila vsa vprašanja katera ste zastavili,
               in da bom lahko odgovorila.</p>
               <p>Vidim, da vas najbolj nekje, bom rekla, boli oziroma da je najbolj pereče vprašanje
               dopolnilnega zdravstvenega zavarovanja in vprašanje črtanja prvega in drugega
               odstavka 62. člena Zakona o zdravstvenem varstvu in zdravstvenem zavarovanju.
               Poglejte, mislim, da se sporno navaja, da mi uvajamo s tem avtomatično neko
               konkurenčnost  tujih
               zavarovalnic, ki bodo lahko prosto razpolagale tudi z deležem denarja javne
               zdravstvene blagajne oziroma javnih zdravstvenih storitev, da tako rečem. Moram
               povedati, da je črtanje teh dveh odstavkov posledica sodbe evropskega sodišča v treh
               točkah, ki se nanaša na nepravilno implementacijo direktive o dopolnilnem zavarovanju
               v slovenski pravni red, ki smo ga mi sprejeli z vstopom v Evropsko unijo. Zadeva je v
               tem, da na podlagi odzivnega poročila in zagovora te sodbe, je prišlo do delne
               umaknitve členov, ki so se izpodbijali in direktiva oziroma evropska komisija nam več
               ne osporava oblike dopolnilnega zavarovanja. Odpravlja, nalaga pa nam, da moramo
               odpraviti določene stvari, ki niso v skladu z evropskim pravnim redom. Vendar s tem
               dejansko mi ne želimo povzročiti vstopa tujih zavarovalnic na ta trg za področje
               košarice pravic, ki izhajajo iz osnovnega zdravstvenega zavarovanja. Res je, da se
               danes mora en del košarice pravic, ki jo imamo, pokriti z dopolnilnim zdravstvenim
               zavarovanjem. V našem delu v letu 2012 moramo mi redifinirati to košarico, da bo
               prišlo do tega, da ne bo potrebno doplačevati za osnovne storitve, ki se vežejo na
               osnovno zdravstveno zavarovanje, tudi z vidika nove direktive o prostem pretoku
               pacientov, ker namreč, če tega ne storimo, se nam lahko zgodi, da bo osnovno
               zdravstveno varstvo, se pravi naša zdravstvena blagajna plačevala v polnem znesku za
               storitve pacientov, ki bodo odhajali na zdravljenje v tujino, dopolnilno zdravstveno
               zavarovanje pa iz tega naslova ni dolžno plačati ničesar. In mi moramo z reformo
               pravzaprav pokriti ta dva elementa. Ta dva elementa se pa nanašata izključno samo na
               to, da ohranimo javno zdravstveno mrežo v taki obliki kot jo danes imamo in storitve
               našim prebivalcem v takem obsegu kot jo imamo danes. Zadeva je v tem, da so te stvari
               sistemske narave in ne sodijo v okvir tega zakona, vemo pa mi, da moramo to stvar čim
               prej izvesti v letu 2012. In jaz srčno upam, da se mi ne bomo toliko ukvarjali z
               zakonom o uravnoteženju javnih financ, ker nam to jemlje čas, ki ga moramo nameniti
               pravzaprav tem sistemskim ukrepom in pripravi stvari, da se stvari čim prej uredijo,
               in da mi to sivo cono, ki s tem nastane, pokrijemo. To je v temelju.</p>
               <p>Kar se tiče kritja dodatnih 5% iz sredstev dopolnilnega zdravstvenega zavarovanja.
               Poglejte. Dopolnilno zdravstveno zavarovanje pobere letne premije ca 420 milijonov.
               Tukaj so določene rezerve v tem sistemu in to samo pomeni, da mi pravzaprav
               poskušamo, da se te rezerve prelijejo v zdravstveni sistem, da ne ostanejo izven
               zdravstvenega sistema, ker je to denar, ki je namenjen zdravstvu in ničemur drugemu.
               Kar pomeni, da je ta denar že bil pobral od ljudi, da tako rečem, in da se nameni za
               področje zdravljenja. Se pravi, da se ne obremenjuje dodatno ljudi. In mislim, da je
               to izhodišče temeljno pri katerem, bom rekla, in to je naš namen, ne pa zvišati
               premije dopolnilnega zdravstvenega zavarovanja in s tem dodatno obremeniti  družinske proračune.</p>
               <p>Kar se tiče zdravil. Uvrščanje na liste in zdravstvene paralele niso eno in isto. Mi
               že slišimo farmacevtske lobije, kako bo to povzročalo probleme, gor in dol, sem in
               tja. Vendar, zavedati se moramo, da farmacevtski lobi pravzaprav krije svoje
               interese, mi pa s tem pokrivamo interese ljudi, ker s tem ne bi bili v ničemer
               obremenjeni ali da bi se pri njih zmanjšale pravice. Zadeva je samo v tem, da na ta
               način poskušamo vzpostaviti večjo vzdržnost zdravstvenega sistema.</p>
               <p>Kar se tiče dolgotrajne oskrbe pacientov in tako dalje. V uvodnem izvajanju sem
               rekla, da je minus v naši zdravstveni blagajni tudi posledica dejstva, da imamo nove
               storitve. In ena izmed novejših storitev, ni nova, ampak novejša, ki pa raste s
               sorazmerno veliko stopnjo, je tudi dolgotrajna oskrba. Mi namenjamo za to dolgotrajno
               oskrbo v domovih za ostarele in za domsko oskrbo duševno prizadetih in telesno
               prizadetih oseb, ki rabijo to oskrbo v domovih, na leto preračunano ca 120 milijonov.
               Poglejte, ta zadeva se povečuje. In kdorkoli dobi koncesijo s strani Ministrstva za
               delo, želi dobiti tudi za vsakega varovanca denar za zdravstveno oskrbo. Moram reči,
               da izračuni kažejo, če je domska oskrba ostarelih oseb ca 900 do 1.000 evrov, je
               treba skoraj enkrat toliko nameniti za varovanca, za njegovo zdravstveno oskrbo, se
               pravi nego, zdravnika, medicinske pripomočke in zdravila. Se pravi, da to krijemo
               pravzaprav iz bolniške blagajne.</p>
               <p>Kar se tiče sklepanja pogodb, je zadeva naslednja. Kaj nas je vodilo k temu ukrepu,
               ki po sodbi ne bi sodil v interventne ukrepe. Na podlagi naših analiz je ugotovljeno,
               da so stroški za zdravstvene storitve v zdravstvenih zavodih, sklenjenih z lastnimi
               zaposlenimi, z espeji, z deooji, tudi tujimi, v zelo velikem porastu. In ker se od
               teh pogodb ne odvaja sredstev v zdravstveno blagajno v smislu zdravstvenih
               prispevkov, se pravi, na ta način v bistvu zdravstveno blagajno malo siromašimo. In
               siromašimo verjetno še tudi kakšen del proračuna. Zato je bilo naše vodilo, da
               poskušamo zadeve optimizirati. Vemo, da se teh pogodb ne da v celoti odpraviti, sploh
               ne, in da lahko popolna odprava, popolna prepoved pomeni določene probleme, kot ste
               jih sami navedli. In tega se močno zavedamo, zato pripravljamo v zvezi s tem
               uravnotežen ukrep, ki pa naj ekscese, ki so bili izraziti v zadnjih dveh letih
               oziroma v letu 2011, odpravi.</p>
               <p>Kar se tiče MTP-jev, nomotehničnih izrazov, kaj je eno, drugo, mislim, da smo se, kar
               se tega tiče, z Zavodom za zdravstveno zavarovanje uskladili, da ne povzročamo drug
               drugemu nepotrebnih težav, kar bi lahko pomenilo za koristnike oziroma tiste, ki jim
               pripada tozadevna zdravstvena storitev, kakršnokoli težavo.  Moram reči, da so spremembe zakona umeščene v
               tej smeri, da zavarovanci ne bi smeli tega čutiti, ker gre tu pravzaprav za odnos
               zavarovalnice do dobaviteljev oziroma distributerjev vseh teh pripomočkov in tako
               dalje.</p>
               <p>Upam, da sem pokrila vsa področja. In za konec naj še izrečem eno misel: Za nas bi
               bil pravi balzam izravnana zdravstvena blagajna z neko rezervo. Ker če bi to bilo, se
               danes ne bi pogovarjali o teh ukrepih. Strinjam se, epidemiološko sliko prebivalstva
               ne moremo načrtovati za naprej in da bi morali imeti neke rezerve. Zato vse poslance
               pozivam, da nam pri tem pomagajo, ker mi smo za presežek zdravstvene blagajne.
               Hvala.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa. Gospa Žgajner je želela repliko.</p>
            </sp>
            <sp who="SDT6:ŽgajnerTavšBarbara">

               <speaker>MAG. BARBARA ŽGAJNER (PS PS):</speaker>

               <p>Zelo na kratko, ker so bili odgovori res izčrpni. Vesela sem, da zavarovanci ne bi
               smeli čutiti posledic tega zakona, da so ukrepi pripravljeni tako. Še bolj vesela
               bom, če zavarovanci po sprejetju tega zakona res ne bodo čutili posledic. Tisto, kar
               boste še uskladili bomo najbrž poslanke in poslanci videli v kratkem. Verjamem, da
               smo tudi naše pomisleke, ki niso zrasli kar tako na naših glavah, ampak so zrasli
               tudi na podlagi opomb, opozoril in pripomb ljudi, ki se dnevno srečujejo s problemi
               in ki jih lahko prizadene ta zakon, tudi utemeljeni. Kaj bo sprejeto, pa bomo videli
               in o tem odločali potem tudi na matičnem delovnem telesu. Odvisno od tega, kako se
               bodo odvijale razprave naprej je tudi, ali bomo v Poslanski skupini Pozitivna
               Slovenija vlagali amandmaje oziroma pripravili morda še kak amandma na matičnem
               delovnem telesu. Zaenkrat jih nismo.</p>
            </sp>
            <sp who="SDT6:HercegovacLejla">

               <speaker>PREDSEDNICA MAG. LEJLA HERCEGOVAC:</speaker>

               <p>Želi še kdo razpravljati? Ne. Pri obravnavi predloga zakona na seji matičnega
               delovnega telesa bo veliko dodatnih razprav. Osebno se bom vključila sama za dve
               minuti. Vesela sem, da smo danes omenili, da so zdravstvena mreža, primanjkljaj
               zdravnikov, zakon o zdravstvenem varstvu in zdravstvenem zavarovanju in zakon o
               zdravstveni dejavnosti prioriteta ureditve sistema, ker ta predlog zakona ni predmet
               usklajevanja s pravnim redom Evropske unije. Res je, da tudi ni niti v nasprotju z
               njim. Torej, v drugih pravnih sistemih niso pristopili k ureditvi za zmanjšanje
               izdatkov blagajne javnega financiranja na način, da bi z enim zakonom spreminjali
               vsebino področnih zakonov, pač pa da so reforme izvedli s posameznimi zakoni. To se
               mi zdi prav, da razmišljamo v tej smeri in da res gremo na usklajevanje zakonov.</p>
               <p>Če ni več drugih za razpravo, povzetek je, da se je odbor seznanil s predlogom zakona
               o uravnoteženju javnih financ s področja zdravstva. O vloženih amandmajih bo odločalo
               matično delovno telo, to je Odbor za finance in monetarno politiko. O tem danes ne
               glasujemo.</p>
               <p>Zaključujem 2. točko dnevnega reda.</p>
               <p>Vsem prisotnim se zahvaljujem, ker ste bili potrpežljivi v razpravah.</p>
               <p>Prehajamo še na <title>3. TOČKO DNEVNEGA REDA - RAZNO.</title> Želi kdo razpravljati?
               Ne.</p>
               <p>Zaključujem 3. točko dnevnega reda.</p>
               <p>S tem je dnevni red izčrpan.</p>
               <p>Zaključujem 3. nujno sejo odbora in še enkrat se vsem zahvaljujem. <stage type="time">Seja je bila
                  končana 26. aprila 2012 ob 12.45.</stage>
               </p>
            </sp>
         </div>
      </body>
   </text>
</TEI>