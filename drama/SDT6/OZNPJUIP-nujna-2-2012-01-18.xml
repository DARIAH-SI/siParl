<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZNPJUIP-nujna-2-2012-01-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2985033FC0A15051C1257D1F005A5664</idno>
               <idno type="custom" subtype="day">A91E0F17A826813DC1257989003E13BD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=A91E0F17A826813DC1257989003E13BD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZNPJUIP-nujna-2-2012-01-18.OZNPJUIP" n="2">
               <name>nujna seja</name>
               <date when="2012-01-18"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZNPJUIP-nujna-2-2012-01-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZNPJUIP-nujna-2-2012-01-18.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR ODBOR ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">2. nujna seja</stage>
            <stage type="date">(18. januar 2012)</stage>
            <stage type="chairman">Sejo je vodila Maša Kociper, predsednica odbora.</stage>
            <stage type="time">Seja se je pričela ob 9.00. </stage>


            <sp xml:id="SDT6-OZNPJUIP-nujna-2-2012-01-18.sp1">

               <speaker>PREDSEDNICA MAŠA KOCIPER:</speaker>

               <p>Spoštovani členice in člani odbora, spoštovani vabljeni, spoštovani ostali prisotni.
               Lepo pozdravljeni.</p>
               <p>Pričenjam 2. nujno sejo Odbora za notranjo politiko, javno upravo in pravosodje.
               Nimamo opravičil zadržanih članov, imamo pa enega nadomestnega člana. In sicer,
               gospod Matevž Frangež bo s pooblastilom nadomestil gospo mag. Majdo Potrata.</p>
               <p>Dne 16. 1. letos sem predlagala tudi razširitev dnevnega reda s 3. točko, in sicer
               gre za obravnavo zahteve Okrožnega sodišča v Ljubljani za oceno ustavnosti 1. do 17.
               člena zakona o postopkih za uveljavitev ali opustitev odgovornosti družbenikov za
               obveznosti izbrisanih gospodarskih družb, kot je razvidno tudi iz predloga za
               razširitev, ki ste ga prejeli, prejeli pa ste tudi gradivo.</p>
               <p>Na podlagi smiselne uporabe Poslovnika razprava o predlogu za razširitev ni
               predvidena, lahko pa o tem predlogu predstavijo stališča poslanske skupine. Vodje
               poslanskih skupin, morda želite besedo? Ne, hvala lepa.</p>
               <p>Če ne želite, prehajamo kar na odločanje o tem predlogu za razširitev. Prosim če
               glasujete za predlagano razširitev. Glasovanje. <stage type="mag"/> <stage>(nadaljevanje)</stage> Glasovanje poteka. Prosim glasujte.</p>
               <p>Kdo je za? <stage>(19 članov.)</stage> Je kdo proti? <stage>(Nihče.)</stage></p>
               <p>Soglasno sprejeto.</p>
               <p>Ugotavljam, da je predlog sprejet.</p>
               <p>Prehajam na <title>1. TOČKO DNEVNEGA REDA.</title>... <stage>/ oglašanje v ozadju./</stage></p>
               <p>Izvolite.</p>
            </sp>
            <sp xml:id="SDT6-OZNPJUIP-nujna-2-2012-01-18.sp2">

               <speaker>JOŽEF JEROVŠEK (PS SDS):</speaker>

               <p>Spoštovana gospa predsednica.</p>
               <p>Predstavil bom proceduralni predlog, ki ga bom najprej obrazložil.</p>
               <p>V ponedeljek je bila ugledu Državnega zbora in integriteti slovenskega poslanca
               povzročena težko popravljiva škoda. Gre za glasovanje petih poslancev Pozitivne
               Slovenije v zadevi Marko Jaklič v mestnem svetu Mestne občine Ljubljana. Zato da
               zaščitimo ugled in digniteto Državnega zbora in tega odbora, vas pozivam/predlagam,
               da predate vodenje današnje seje podpredsedniku, gospod Prevc je baje. In bom še
               obrazložil.</p>
               <p>Spoštovana gospa predsednica. Obstaja dejstvo, da ste vi, kolegica poslanka skupaj s
               štirimi poslanci, če so navedbe v medijih pravilne z gospodom Möderndorferjem,
               Jakličem, Vilfanom in Meršolom glasovali za imenovanje gospoda Marka Jakliča na
               funkcijo pomembnega javnega uslužbenca. To nezaslišano dejanje predstavlja hud madež
               za Državni zbor in meče senco na vaš format poslanke ter sproža vprašanje sposobnosti
               vašega zavedanja odgovornosti funkcije za katero so vas izvolili poslanci. Enako
               valja za vaše kolege. S svojim glasovanjem ste glasovali za promocijo goljufije, kot
               vrednote v slovenski družbi, za legalizacijo tatvine avtorskih pravic in za
               flagrantno kršenje etičnega kodeksa javnih uslužbencev ter za izigravanje
               pravnomočnih sklepov državnih organov, tako Računskega sodišča, kot pravosodnih in
               upravnih organov glede ravnanj in kršitev zakonitosti s strani gospoda Marka Jakliča
               in to v času, ko je v Evropi veliko primerov takojšnjega odstopa in umika z javne
               funkcije ob razkritju plagiatorstva, kot najbolj zavrženega in tudi kaznivega
               dejanja. Navajam primer nemškega obrambnega ministra Guttenberga.</p>
               <p>Kot sem rekel, zato vas za zaščito ...<stage>/ nerazumljivo/</stage> časti pozivam in predlagam da
               to vodenje seje predate podpredsedniku, prav tako pa vas in vaše kolege iz Pozitivne
               Slovenije, ki so nedopustno glasovali javno pozivam k častnemu ravnanju. To je, da
               zaradi zavrženega ravnanja nezdružljivega z odgovornostjo poslanca in zaradi
               nespoštovanja volivcev vrnete poslanski mandat in odstopite. Vendar to je
               kasneje.</p>
            </sp>
            <sp xml:id="SDT6-OZNPJUIP-nujna-2-2012-01-18.sp3">

               <speaker>PREDSEDNICA MAŠA KOCIPER:</speaker>

               <p>Ste končali, ne.</p>
               <p>Jaz bi, glede na to, da gre tudi za osebno obdolžitev, ne samo politično, vendarle
               odgovorila, potem pa dala vaš predlog na glasovanje. </p>
               <p>Tudi za predstavnike v mestni skupščini je značilno, da imajo svoboden glas in lahko
               glasujejo po svoji vesti. To je prvo.</p>
               <p>Drugo. Vaše obtožbe seveda niso najbolj realne in tudi niso najbolj nepristranske.
               Imenovanje gospoda Jakliča na to funkcijo je predlagal strokovni svet zavoda, organ,
               ki je edini pristojen za to, da predlaga njegovo imenovanje. Z njegovim imenovanjem
               se je strinjala tudi Mandatna volilna komisija mestnega sveta Mestne občine
               Ljubljana. Proti gospodu Jakliču sta sicer odprta dva postopka, ki ste ju omenili, od
               katerih pa noben od teh postopkov še ni pravnomočno končan. Morda vi, kot nepravnik,
               lahko sklepate o osebah na podlagi nepravnomočnih končanih postopkov. Jaz kot
               pravnica si to težko privoščim, postopek razlastitve ni pravnomočno končan, in se o
               njem še odloča, prav tako postopek o magistrski nalogi še ni končan, kajti o njem
               teče upravni postopek.</p>
               <p>Toliko v obrazložitev. Pred seboj sem imela predlog edinega legitimnega strokovnega
               organa za njegovo izvolitev. Gospod Jaklič se je doslej izkazal, kot dober direktor,
               in samo ti parametri so v tej fazi lahko odločali o odločitvi. Če pa bo odločitev
               kateregakoli od organov odločanja, se pravi kateregakoli od obeh sodišč postala
               pravnomočna, pa se lahko in se bom tudi sama zavzela za to, pogovarjamo o drugih
               odločitvah.</p>
               <p>Zdaj pa dajem na glasovanje predlog. Ali vztrajate da dam predlog na glasovanje?</p>
            </sp>
            <sp xml:id="SDT6-OZNPJUIP-nujna-2-2012-01-18.sp4">

               <speaker>JOŽEF JEROVŠEK (PS SDS):</speaker>

               <p>Gospa predsednica, jaz sem vas pozval k častnemu ravnanju. <stage type="mag"/> <stage>(nadaljevanje)</stage> In seveda gospod Marko Jaklič, mu je bil odvzet zaradi
               plagiatorstva naziv magistra, na senat univerze oziroma ekonomske fakultete. To je
               več kot vsaka pravnomočna sodba in poslanci smo zavezani k časti, k častnemu in
               moralnemu in etičnemu ravnanju in tudi nemškemu obrambnemu ministru ni bilo dokazano
               nič drugega kot to, še preden mu je kdorkoli odvzel doktorski naslov, je bila celotna
               nemška javnost, se je strinjala s tem, da je potrebno odstopiti. In vaše ravnanje,
               tudi v današnjih financah, pomembni javni delavci omenjajo kot nedopustno. In zaradi
               tega zaščitite čast, zmorete toliko moči in predajte danes glasovanje, vodenje seje
               podpredsedniku odbora, mi imamo za takšne primere podpredsednike, to samo vas pozivam
               za danes, potem pa vas pozivam o tem nujnem koraku in častnem koraku. Hvala lepa.</p>
            </sp>
            <sp xml:id="SDT6-OZNPJUIP-nujna-2-2012-01-18.sp5">

               <speaker>PREDSEDNICA MAŠA KOCIPER:</speaker>

               <p>Če prav razumem, ne zahtevate da glasujemo ampak prepuščate to meni, moji
               presoji?</p>
            </sp>
            <sp xml:id="SDT6-OZNPJUIP-nujna-2-2012-01-18.sp6">

               <speaker>JOŽEF JEROVŠEK (PS SDS):</speaker>

               <p>Prepuščam vaši časti, ja.</p>
            </sp>
            <sp xml:id="SDT6-OZNPJUIP-nujna-2-2012-01-18.sp7">

               <speaker>PREDSEDNICA MAŠA KOCIPER:</speaker>

               <p>Glede na to, da jaz mislim, da nisem storila nič narobe ne bom odpustila, glede na to
               pa kar ste v nadaljevanju izvajali pa morda samo še ta odgovor, če se prav razumeva,
               razmišljamo o tem kakšni so naši standardi, moralno etični pri tem ko koga podpiramo
               ali ne. Moj standard sem si kot pravnica zastavljala kot pravnomočno odločbo, vi
               očitno imate boljše, bolj visoke standarde. Zato me zelo zanima ali boste glasovanje
               o morebitnem mandatarju podprli vašega predsednika, ki pa v kazenskem postopku na
               sodišču na podlagi pravnomočne... <stage>/ oglašanje iz dvorane/</stage> Naš ni niti v postopku
               preiskave, kajti sklep o preiskavi še ni bil izdan, prosim bodimo korektni, smo na
               odboru za notranjo politiko in pravosodje. Proti gospodu Jankoviću ni izdan niti še
               sklep o preiskavi v tej zadevi v zvezi z Mercator, bil je pozvan samo na informativni
               razgovor v okviru predkazenskega postopka. Med tem ko o predsedniku, vašem, teče
               kazenski postopek na podlagi pravnomočne obtožnice oziroma obtožnega predloga. Če se
               pogovarjamo o moralnih standardih in etičnih potem imejmo iste. Hvala lepa.</p>
               <p>Zdaj bi pa nadaljevali z vodenjem seje, prosi. Prehajamo na <title>1. TOČKO DNEVNEGA
                  REDA - TOREJ TO JE PREDLOG STALIŠČA REPUBLIKE SLOVENIJE DO PREDLOGA UREDBE
                  EVROPSKEGA PARLAMENTA IN SVETA O UVEDBI PROGRAMA ZA PRAVOSODJE ZA OBDOBJE OD 2014
                  DO 2020, KI GA NA PODLAGI PRVEGA ODSTAVKA, 4. ČLENA ZAKONA O SODELOVANJU MED
                  DRŽAVNIM ZBOROM IN VLADO V ZADEVAH EVROPSKE UNIJE, V OBRAVNAVO DNE 5. 1.
                  POSREDOVALA VLADA.</title>
               </p>
               <p>Gradivo za to točko je bilo objavljeno v računalniškem omrežju, na točko so bili
               vabljeni gospod Aleš Zalar, minister v upravljanju tekočih poslov za pravosodje in
               gospod mag. Mitja Gaspari, minister za upravljanje tekočih poslov za razvoj in
               Evropske zadeve.</p>
               <p>Pričenjam obravnavno tega predloga. Opravili jo bomo na podlagi 154. člena Poslovnika
               in po opravljeni razpravi o predlogu stališč ter po razpravi in glasovanju o
               morebitnih amandmajih bomo oblikovali mnenje in ga poslali odboru za zadeve Evropske
               unije kot pristojnemu odboru. Želi morda minister za pravosodje podati dopolnilno
               obrazložitev k predlogu tega stališča? Gospod Zalar? Izvolite.</p>
            </sp>
            <sp xml:id="SDT6-OZNPJUIP-nujna-2-2012-01-18.sp8">

               <speaker>ALEŠ ZALAR:</speaker>

               <p>Hvala lepa gospa predsednica. Ker prvič nastopam v temu odboru v novi sestavi
               Državnega zbora naj vam najprej vsem skupaj čestitam ob izvolitvi in vam želim
               uspešno delo.</p>
            </sp>
            <sp xml:id="SDT6-OZNPJUIP-nujna-2-2012-01-18.sp9">

               <speaker>PREDSEDNICA MAŠA KOCIPER:</speaker>

               <p>Hvala lepa.</p>
            </sp>
            <sp xml:id="SDT6-OZNPJUIP-nujna-2-2012-01-18.sp10">

               <speaker>ALEŠ ZALAR:</speaker>

               <p>Glede samega predloga uredbe Evropskega parlamenta in sveta o uvedbi programa za
               pravosodje za obdobje 2014 do 2020 pa mislim da je potrebno izpostaviti predvsem to,
               da gre za predlog komisije, ki naj poenostavi sistem financiranja programa na
               področju pravosodja. V bistvu gre za združitev treh predhodnih programov, ki so bili
               ločeni, eden je bil za civilno pravosodje, eden za kazensko in eden za preprečevanje
               uporabe drog in obveščanje. In zdaj gre to v bistvu za združitev, ki naj omogoča
               enostavnejše, preglednejše financiranje, ki naj omogoča dodeljevanje sredstev za
               horizontalne vsebine, ki naj omogoča podpiranje usposabljanja in podpiranja
               ozaveščenosti, krepitev spletnega povezovanja, mednarodnega sodelovanja, in pa tako
               dalje.</p>
               <p>Komisija bo potem na osnovi te uredbe vsako leto določila prednostne naloge
               financiranja po posameznih področjih in Slovenija <stage type="mag"/> <stage>(nadaljevanje)</stage> v okviru tega stališča, ki ga predlagamo, pozdravlja
               ta predlog uredbe, podpiramo združitev predhodnih treh programov iz razlogov, ki sem
               jih ravnokar navedel. Zavzemamo se za takšno vsebino uredbe, ki bo omogočala razpise
               programov, ki bodo učinkoviti, ki bodo vzajemno koristni, ki bodo administrativno
               enostavnejši in dostopni vsem, torej tudi manjšim nevladnim organizacijam v državah
               članicah. Pripomba, ki jo dajemo oziroma sugestija, ki jo priporočamo pa je, da bi v
               besedilu jasno določali delitev teh sredstev za civilne, kazenske in horizontalne
               projekte, ker bi s tem preprečili premalo kontrolirano ali pa nezaželeno prelivanje
               sredstev v okviru enega področja na račun drugega. Sicer pa štejemo, da gre za isti
               predlog. Hvala.</p>
            </sp>
            <sp xml:id="SDT6-OZNPJUIP-nujna-2-2012-01-18.sp11">

               <speaker>PREDSEDNICA MAŠA KOCIPER:</speaker>

               <p>Hvala lepa. S strani službe Vlade za razvojne evropske zadeve je z nami gospod
               namestnik direktorja Andrej Engelman, želite besedo morda tudi vi?</p>
            </sp>
            <sp xml:id="SDT6-OZNPJUIP-nujna-2-2012-01-18.sp12">

               <speaker>ANDREJ ENGELMAN:</speaker>

               <p>Bi samo čisto na kratko glede načrtnega finančnega okvira. Obe dve teoriji sta del
               tega paketa, ki se prične obravnavati sredi leta. Pričakujemo, da bo najprej morebiti
               sprejet splošni dogovor, politični dogovor glede obsega večletnega finančnega okvira,
               pričakujemo da bi bilo to doseženo do konca letošnjega leta, eventualno v začetku
               2013 in potem bosta ti uredbi nekaj mesecev po tem celovitem dogovoru o obsegu
               večletnega finančnega okvira tudi dokončno lahko sprejete, drugače bo pa, bi rekel
               obravnava potekala na svetu za pravosodne in notranje zadeve.</p>
               <p>Gre pa še mogoče, samo še toliko, ne gre za dva dokumenta oziroma za sredstva, ki bi
               sodila v tako imenovano nacionalno ovojnico ampak verjetno je oboje centralno
               upravljanje...</p>
            </sp>
            <sp xml:id="SDT6-OZNPJUIP-nujna-2-2012-01-18.sp13">

               <speaker>PREDSEDNICA MAŠA KOCIPER:</speaker>

               <p>Se pravi je še dodatno. Hvala lepa. Zdaj pa dajem besedo članicam in članom odborov,
               želi kdo razpravljati mogoče? Mislim da ne. Potem zaključujem razpravo. In, ker k
               predlogu stališč ni predlaganim amandmajev odboru kar predlagam, da sprejme naslednje
               mnenje, bom prebrala: Odbor za notranjo politiko, javno upravo in pravosodje podpira
               predlog stališča Republike Slovenije do predloga uredbe Evropskega parlamenta in
               sveta o uvedbi programa za pravosodje, za obdobje 2014 do 2020 ki ga je predložila
               Vlada in predlaga pristojnemu odboru za zadeve Evropske unije, da ga sprejme. Želi še
               kdo morda z besedilom mnenja besedo? Ne.</p>
               <p>Potem pa kar zaključujem razpravo in prehajam na odločanje o predlaganem mnenju.</p>
               <p>Kdo je za? <stage>(18 članov.)</stage> Kdo je proti? <stage>(nihče.)</stage></p>
               <p>Hvala lepa, mnenje je sprejeto.</p>
               <p>Odbor bo v skladu s 154. členom Poslovnika Državnega zbora kot matično delovno telo
               pripravil to mnenje in ga posredoval odboru za zadeve Evropske unije kot pristojnemu
               delovnemu telesu da bo lahko o njem odločal. Poročevalka na seji pristojnega
               delovnega telesa bo kdo? Bom potem kar jaz, Maša Kociper.</p>
               <p>S tem zaključujem 1. točko in se vam zahvaljujem za prisotnost.</p>
               <p>In prehajamo na <title>2. TOČKO DNEVNEGA REDA - TO JE NA OBRAVNAVO PREDLOGA STALIŠČA
                  REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O UVEDBI
                  PROGRAMA ZA PRAVICE IN DRŽAVLJANSTVO ZA OBDOBJE OD 2014 DO 2020, KI GA OBRAVNAVAMO
                  NA PODLAGI ISTEGA, 4. ČLENA ZAKONA O SODELOVANJU MED DRŽAVNIM ZBOROM IN VLADO O
                  ZADEVAH EVROPSKE UNIJE.</title>
               </p>
               <p>Vlada ga je v obravnavo Državnemu zboru posredovala dne 5. 1. Tudi tukaj je gradivo
               objavljeno v računalniškem omrežju, vabljeni so isti predstavniki Vlade kot so bili
               našteti pred tem in pričenjamo obravnavo na podlagi 154. člena Poslovnika, prav tako
               bomo o tej zadevi na isti način predlagali mnenje in ga posredovali Odboru za zadeve
               Evropske unije kot pristojnemu odboru. Želi gospod minister Aleš Zalar še kaj dodati
               k temu predlogu? Izvolite.</p>
               <p>Samo dva stavka; torej pravzaprav za skoraj identično situacijo tudi tukaj se
               predvideva združitev treh programov, program temeljne pravice in državljanstvo,
               program "<stage>/ Nerazumljivo/</stage> three" in program "Progress". Tako da sistem je torej
               zamišljen enako, bistvo <stage type="mag"/> <stage>(nadaljevanje)</stage> teh
               programov je, da naj spodbujajo uveljavljanje vseh pravic, ki izhajajo iz evropskega
               državljanstva, ki izhajajo iz načela nediskriminacije, enakosti med ženskami in
               moškimi torej med spoloma, programu, ki naj spodbujajo pravico do varstva osebnih
               podatkov, pravice otrok, varstva potrošnikov in v zvezi svobodo pobude na notranjem
               trgu. Princip je torej isti in tudi stališče Republike Slovenije v temu delu je zelo
               podobno. Torej pozdravljamo to pobudo, opozarjamo na dolžnost opredelitve koliko
               sredstev za posamezno področje in na kakšen način bodo razdeljena v nadaljevanju in
               menimo tudi, da bi bilo potrebno poseben poudarek dati boju proti vsem oblikam
               nasilja. Hvala.</p>
            </sp>
            <sp xml:id="SDT6-OZNPJUIP-nujna-2-2012-01-18.sp14">

               <speaker>PREDSEDNICA MAŠA KOCIPER:</speaker>

               <p>Hvala lepa. Želi gospod namestnik direktorja, Andrej Engelman besedo? Hvala lepa.
               Potem dajem članom in članicam besedo, če želi kdo razpravljati? Ne. Če razprave ni
               in tudi ne predlaganih amandmajev potem bi kar prebrala mnenje in sicer: Odbor za
               notranjo politiko, javno upravo in pravosodje podpira predlog stališča Republike
               Slovenije do predloga uredbe Evropskega parlamenta in Sveta o uvedbi programa pravice
               za državljanstvo za obdobje 2014 do 2020, ki ga je predložila vlada in predlaga
               pristojnemu odboru za zadeve Evropske unije, da ga sprejme. Želi še kdo besedo v
               zvezi z besedilom mnenje? Ne.</p>
               <p>Potem kar prehajamo na glasovanje in sicer odločamo o predlogu mnenja.</p>
               <p>Kdo je za? <stage>(19 članov.)</stage> Kdo je proti? <stage>(Nihče.)</stage></p>
               <p>Hvala lepa, predlog mnenja je sprejet in bo na enak način kot prejšnji posredovan
               Odboru za zadeve Evropske unije, ki ga bo obravnaval kot pristojno delovno telo. S
               tem zaključujem tudi... Poročevalka mi prišepetavajo, da bom zopet jaz. Hvala
               lepa.</p>
               <p>S tem zaključujem tudi 2. točko dnevnega reda. Predstavnikom Vlade se zahvaljujem za
               prisotnost.</p>
               <p>In prehajamo na <title>3. TOČKO DNEVNEGA REDA - TO JE OBRAVNAVA ZAHTEVE OKROŽNEGA
                  SODIŠČA V LJUBLJANI ZA OCENO USTAVNOSTI OD 1. DO 17. ČLENA ZAKONA O POSTOPKIH ZA
                  UVELJAVITEV ALI ODPUSTITEV ODGOVORNOSTI DRUŽBENIKOV ZA OBVEZNOSTI IZBRISANIH
                  GOSPODARSKIH DRUŽB, KI JO BOMO OBRAVNAVALI NA PODLAGI DRUGEGA ODSTAVKA 256. ČLENA
                  POSLOVNIKA DRŽAVNEGA ZBORA.</title>
               </p>
               <p>Na voljo imamo gradiva, objavljena na spletni strani Državnega zbora in sicer zahteva
               Okrožnega sodišča, mnenja Vlade in to dvakrat, najprej tudi o predlogu za zadržanje
               in mnenje Zakonodajno-pravne službe Državnega zbora. Na sejo odbora so bili vabljeni
               predstavniki Ministrstva za pravosodje, tukaj vidim je prisoten še naprej gospod
               minister Aleš Zalar in pa Zakonodajno-pravna služba Državnega zbora. Želi gospod Aleš
               Zalar ali kdo od njegovih kolegov uvodno besedo? Ne. Hvala lepa. Potem dajem besedo
               predstavnici Zakonodajno-pravne službe, izvolite.</p>
            </sp>
            <sp xml:id="SDT6-OZNPJUIP-nujna-2-2012-01-18.sp15">

               <speaker>JANJA KOROŠ:</speaker>

               <p>Hvala za besedo gospa predsednica.</p>
               <p>Torej Okrožno sodišče v Ljubljani je podalo zahtevo za oceno ustavnosti 1. do 17.
               člena Zakona o postopkih za uveljavitev ali odpustitev odgovornosti družbenikov za
               obveznosti gospodarskih družb, ker naj bi te navedene določbe posegale v pridobljene
               oziroma pričakovane pravice upnikov izbrisanih družb. Pri tem se Okrožno sodišče v
               celoti sklicuje na Ustavno odločbo številka 117 iz leta 2007. Ustavno sodišče je
               namreč v omenjeni odločbi ugotovilo, da gre za poseg v 33. člen Ustave Republike
               Slovenije v primeru že pridobljenih pravic pa tudi 155. člen Ustave. Spodbijaje
               določbe pa naj bi predstavljalo tudi kršitev 22. člena Ustave, ker naj bi bili
               upniki, še niso bili poplačani v enakopravnem položaju s tistimi, ki so se do
               uveljavitve zakona uspeli poplačati.</p>
               <p>Naša služba je v postopku sprejemanja zakona opozorila na navedeno ustavno odločbo in
               ugotovitev ustavnega sodišča v njej, ki so po našem mnenju veljale tudi za predlagano
               ureditev predloga zakona. Državni zbor je prisodil, da razlogi predlagatelja za
               sprejem zakona pretehta in opravičuje novo ureditev odgovornosti družbenikov za
               obveznosti družb, ki so bile izbrisane iz sodnega registra brez likvidacije. Predvsem
               je v ospredje postavljeno dejstvo, da je Zakon o finančnem poslovanju, ki je uvedel
               osebno odgovornost družbenikov bil krivičen, da je posegel v pravice družbenikov,
               prizadel ogromno število družbenikov in njihovih družin ter da je pomembno tudi za
               naprej preprečiti nastanek takšnih posledic. Glede na ureditev korporacijskega prava
               pa je osebna odgovornost tudi nesistemska.</p>
               <p>Glede na vlogo naše službe, glede na to da gre za odgovor Državnega zbora kot <stage type="mag"/> <stage>(nadaljevanje)</stage> nasprotnega udeleženca smo v
               nadaljevanju mnenja izpostavili tudi argumente, ki se pojavljajo v pravni teoriji in
               ki zagovarjajo odpravo osebne odgovornosti družbenikov kapitalskih družb. Tako je
               mogoče vzpostaviti argument, da gre v primeru vzpostavitve osebne odgovornosti za
               poseg v lastninsko pravico družbenikov, ker jim je naloženo poplačilo tujih
               obveznosti. Med obveznostmi, ki jih družbeniku nalaga zakonodaja ni najti obveznosti
               v zvezi z oddajo letnega poročila, prestrukturiranih ali sproženih insolventnih
               postopkov niti v zvezi s poslovanjem na poslovnem naslovu. Vse to so razlogi zaradi
               katerih lahko pride do izbrisa družb.</p>
               <p>Podlaga odgovornosti družbenikov je tako odčitane oprostitve obveznosti, ki jim jih
               pravni red sploh ne določa. Zato bi bilo dopustno pravico upnikov terjati poplačilo
               in obveznosti omejiti na tiste družbenike, ki jim je mogoče očitati, da so zlorabili
               pravno osebo zaradi lastnih interesov. Z ureditvijo osebne odgovornosti družbenikov
               pa slovenska ureditev tudi bistveno odstopa od ureditve drugih držav, ter je tudi
               nesistemska glede na ureditev korporacijskega prava in načela da družbeniki
               kapitalskih družb, razen v primeru spregleda pravne osebnosti ne odgovarjajo za
               obveznosti družbe. Postopki izbrisa po uradni dolžnosti so zajeli preko sedemnajst
               tisoč gospodarskih družbi n po večini posega v premoženje družbenikov in njihovih
               pravnih naslednikov. Hvala.</p>
            </sp>
            <sp xml:id="SDT6-OZNPJUIP-nujna-2-2012-01-18.sp16">

               <speaker>PREDSEDNICA MAŠA KOCIPER:</speaker>

               <p>Hvala lepa. V skladu s Poslovnikom se bo naš odbor opredeljeval zlasti o mnenju
               Zakonodajno-prave službe Državnega zbora. Zato pa zdaj kar takoj odpiram razpravo o
               temu mnenju in o tej zahtevi Okrožnega sodišča v Ljubljani. Želi kdo razpravljati?
               Izvolite.</p>
            </sp>
            <sp xml:id="SDT6-OZNPJUIP-nujna-2-2012-01-18.sp17">

               <speaker>MATEVŽ FRANGEŠ:</speaker>

               <p>Spoštovana predsednica, spoštovani gospod minister, spoštovane poslanke in
               poslanci.</p>
               <p>Dovolite mi, da na kratko opišem zakaj je pravzaprav prišlo do sprejema zakona, ki je
               danes predmet ustavne presoje. Razumevanje zgodovine je v temu pogledu ključnega
               pomena, ker je to nedvomno izjemno zahtevna pravna problematika, ki pa ima, bom
               rekel, svojo zgodovinsko poto in če jo želimo razumeti in želimo razumeti tudi
               ravnanja državnega zbora v prejšnji sestavi, ko je s petinšestdesetimi glasovi za in
               enim glasom proti sprejel Zakon o postopkih za uveljavitev ali opustitev odgovornosti
               družbenikov izbrisanih gospodarskih družb je to torej izjemno pomembno. </p>
               <p>Najprej, kot prvopodpisani pod sporni zakon moram reči, da sem vesel ustavne presoje.
               Predvsem zato, ker vendarle zakon v določenem pogledu posega v položaj upnikov in
               menim, da je iz tega vidika prav, da Ustavno sodišče, bodisi pritrdi rešitvam iz
               zakona, bodisi jih razveljavi. Ker ne bi želel, da pravzaprav nadaljujemo zgodbo v
               kateri je Ustavno sodišče v preteklosti že imelo, bom rekel svojo zgodbo in žal,
               tedaj ko je bilo to potrebno, konkretno mislim ob ustavni presoji Zakona o finančnem
               poslovanju podjetij, sprejetega leta 1999, ustavna odločba pa je bila sprejeta mislim
               da leta 2003 ni razveljavilo zakona, ki mu je mogoče očitati vse tisto kar danes
               Okrožno sodišče v Ljubljani očita zakonu, ki je v osnovi namenjen temu, da popravlja
               posledice takrat sprejetega zakona.</p>
               <p>Pri tem je zelo zanimivo, da ustavno presojo vlaga Okrožno sodišče v Ljubljani. In
               sodišče ima v tej problematiki zanimivo in posebno vlogo. Najprej bi spomnil, da je
               leta 1993 Državni zbor sprejel Zakon o gospodarskih družbah, tisti temelj
               gospodarskega prava, ki je praktično nesporno v Sloveniji mednarodno primerjalno
               zgledno uredil statusni vidik gospodarskih družb. Že leta 1993 je Državni zbor
               naložil sodiščem, s tem zakonom, da rešijo vprašanje z ZGD-jem neusklajenih družb. To
               so recimo družbe, ki niso pravočasno poskrbele za novi višino kapitalizacije
               gospodarske družbe, spomnite se po Zakonu o podjetjih, sprejetem še v bistvu v času
               Jugoslavije je bilo dovolj, da si podjetje ustanovil z osem tisoč tolarji, ZGD je to
               kapitalsko mejo bistveno dvignil. Sodišča tega niso storila in tudi nikoli ni bilo
               pravzaprav javno pojasnjeno zakaj so sodišča to svojo nalogo opustila.</p>
               <p>Še več, leta 1997 je v gospodarskih okoliščinah, ki jih je mogoče <stage type="mag"/> <stage>(nadaljevanje)</stage> primerjati tudi s sedanjimi Državni zbor
               sprejel Zakon o prisilnem prenehanju in stečaju in likvidaciji kjer so sodišča prav
               tako imela nalogo, da uvedejo postopek likvidacije za podjetja, ki so zajela, bom
               rekel, bodisi zajela likvidacijo ali stečaj. Tudi te naloge sodišča niso izvršila.
               Očitno je gospodarska in politična realnost do leta 1999 pripeljala tako daleč, daje
               pravzaprav takrat sodniško društvo predlagalo pravzaprav ureditev instituta izbrisa
               gospodarske družbe brez likvidacije. Prenehanja gospodarskih družb, torej obstaja več
               načinov, najpogostejši je stečaj, ki se uporablja vedno kadar ima družba neke
               obveznosti medtem, ko se likvidacija praviloma, ne v vseh primerih, uporabi tedaj
               kadar družba praviloma torej ima obveznosti pa v bistvu... Torej nima obveznosti
               ali... Torej nima obveznosti.</p>
               <p>Leta 1999 so bile z Zakonom o finančnem poslovanju podjetij sprejete rešitve, ki so
               za v bistvu neusklajene družbe po administrativno določenih kriterijih določila, bom
               rekel, izbris. In predpostavila, da so družbeniki takšne družbe pred notarjem
               podpisali izjavo s katero, bodisi izjavijo, da takšna družba nima obveznosti ali da,
               če obveznosti obstajajo, vse obveznosti te gospodarske družbe prevzamejo z medsebojno
               solidarno odgovornostjo. Ta izjava je bila fingirana, je torej pravna fikcija, nihče
               od teh družbenikov takšne izjave ni podpisal in na podlagi, bom rekel, te pravne
               domneve so sodišča seveda izvedba, bom rekel izbris, vseh osemnajst tisoč
               gospodarskih subjektov z vsaj po enim družbenikom. Po ocenah civilne iniciative je
               nasilno izbrisanih podjetij in prizadetih družbenikov tudi do sto tisoč.</p>
               <p>Razumeti moramo, da je tukaj mogoče obratna situacija kot uveljavljeno razumevanje
               položaja upnika in dolžnika, ker je upnik "good guy", dolžnik pa "bad guy". Dopušča
               možnost, da je tudi v temu primeru tako vendar in tukaj je ključni sporni vidik
               osnovnega zakona, se pravi Zakona o finančnem poslovanju podjetja. Nihče od teh
               družbenikov ni bil klican pred sodišča, nihče ni bil postavljen pred tožnika, nihče
               ni bil soočen s tem kar se mu pravzaprav očita, zakon je sam določil, bom rekel
               kazen, brez presoje konkretnih okoliščin. Zanesljivo vem, ker smo problematiko in
               pregled konkretnih primerov izbrisa naredili zelo podrobno in je mimogrede vsebovano
               v zelo reprezentativnem pogledu, tudi v obrazložitvah zakona, je šlo za to, da so
               bila ta podjetja praviloma nekje na koncu verig, kjer jim predhodno gospodarski
               subjekti, njihovi dolžniki niso poravnali obveznosti, oni so po spletu okoliščin
               prišli v položaj, ko so se administrativne predpostavke za izbris iztekle in ta
               podjetja so bila izbrisana, vse obveznosti teh družb pa bile prenesene nanj. Da še to
               ne bi bilo dovolj se je potem, po izbrisu teh podjetij začela, bom rekel zanimiva
               trgovina s terjatvami, s pretrganim obrestovanjem tako da so, bom rekel obveznosti
               merljive v recimo deset tisoč markah, do danes, postale tudi milijonske
               obveznosti.</p>
               <p>Tako Vlada kot tudi opozorilo Zakonodajno-pravne službe v fazi sprejemanja zakona s
               katerim smo želeli reševati se sklicuje na ustavno presojo novele B, Zakona o
               finančnem poslovanju podjetij, ki je bil prvi poizkus tega Državnega zbora, leta
               2006, da to problematiko na primeren način uredi. Vlada in ZPS sta se takrat
               sklicevala na Ustavno odločbo, ki pa je pomanjkljiva namreč pri pripravi Zakona o
               postopkih za uveljavitev ali opustitev odgovornosti družbenikov izbrisanih
               gospodarskih subjektov smo se predlagali, predvsem pa stroka, ki je ta zakon v veliki
               meri pripravljala, naslovili na ustavno odločbo, predvsem v temu delu, da je Ustavno
               sodišče tedaj noveli B očitalo to, da ne predvideva niti postopka po katerem bi
               prišlo do običajne odgovornosti <stage type="mag"/><stage>(Nadaljevanje)</stage> kapitalske družbe.</p>
               <p>Mi smo z zakonom poskušali rešiti naslednje: prvič - začasno prekinitev vseh
               postopkov, drugič - predlog, torej iniciativo družbenikov, torej dolžnikov, da podajo
               pred sodiščem predlog za odpust teh obveznosti po 12-letni kalvariji, tretjič -
               možnost upnikom, da očitajo spregled pravne osebnosti - tu bi se navezal tudi na
               neposrečeno formulacijo v mnenju Zakonodajno-pravne službe prav na koncu, ko pravi:
               "Zato je po mnenju Državnega zbora dopustno pravico upnikov terjati poplačilo
               obveznosti od družbenikov omejiti na primere, ko je družbenikom mogoče očitati, da so
               zlorabili pravno osebo zaradi lastnih interesov." Ne gre samo "zaradi lastnih
               interesov," gre za škodo upnikom. Če ti zlorabiš gospodarski subjekt v škodo upnikov,
               je s tem podan bistveno širši spekter dokazovanja kot zgolj v primeru lastnih
               interesov, ki pa so res prevladujoči motiv za oškodovanje upnikov, ampak mislim, da v
               smislu dokazovanja bistveno bolj restriktiven.</p>
               <p>Ta zakon torej predvideva postopek, po katerem bo lahko vsak upnik zatrjeval pred
               sodiščem, kar ni bilo primer po zakonu o finančnem poslovanju podjetij, da je
               družbenik ravnal v nasprotju z veljavnim pravnim redom, mednarodno primerjalnimi
               rešitvami, ki jih imamo urejene od leta 1993 s spregledom pravne osebnosti, zato da
               pride do poplačila na istem pravnem temelju. Če pa se bo izkazalo, da je družbeni
               naredil vse tako, kot je treba, da je bil pahnjen v ta neugoden položaj zaradi spleta
               okoliščin in tudi zakona presenečenja, ko je zakon o finančnem poslovanju podjetij
               čez noč spremenil do tedaj uveljavljena pravila na tem področju, pa bo možnost
               družbenika, da se po postopku, ki je povzet po zakonu o finančnem poslovanju,
               postopkih zaradi insolventnosti in prisilnem prenehanju, razbremeni naloženih mu
               obveznosti s postopkom odpusta obveznosti, ki je podoben postopku, kot ga poznamo v
               postopku osebnega stečaja.</p>
               <p>Torej rešitve, na katere se je zakonodajalec v prejšnje mandatu pri sprejemanju tega
               zakona naslonil, poznamo v naši sistemski zakonodaji, predvsem v insolvenčni
               zakonodaji in v tem pogledu ne bi smele biti sporne. Kot rečeno, osebno pa se veselim
               te ustavne presoje, ker mislim, da je z vidika javnega interesa, pravnega interesa,
               pravne države prav, da se presodi, ali so bila ravnanja Državnega zbora v tem pogledu
               korektna, predvsem z vidika posega v pričakovane pravice upnikov.</p>
               <p>Mislim, da je Okrožno sodišče v Ljubljani naredilo korekten, če lahko tako rečem,
               tožbeni zahtevek pred Ustavnim sodiščem. Mislim pa, da je prav, da Državni zbor s
               sprejetjem mnenja, kot ga je pripravila Zakonodajno-pravna služba, vendarle opozori
               na tisto drugo plat, ki je zakonodajalca vodila tudi v praktično soglasno sprejetje
               rešitev, ki, kot rečeno, pa bodo še gotovo nekaj časa delile pravno stroko, tako kot
               pravno stroko na zelo dinamičen način delijo pravzaprav rešitve osnovnega spornega
               zakona o finančnem poslovanju podjetij iz leta 1999.</p>
               <p>Se opravičujem, če sem bil nekoliko predolg. Hvala lepa.</p>
            </sp>
            <sp xml:id="SDT6-OZNPJUIP-nujna-2-2012-01-18.sp18">

               <speaker>PREDSEDNICA MAŠA KOCIPER:</speaker>

               <p>Hvala lepa.</p>
               <p>Gospod Gorenak, izvolite.</p>
            </sp>
            <sp xml:id="SDT6-OZNPJUIP-nujna-2-2012-01-18.sp19">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Tej zelo poglobljeni razlagi gospoda Frangeža v bistvu ni česa dodati. Vem, da se je
               on v to zadevo zelo poglobil, zato bom sam nekatere druge okoliščine zelo na kratko
               pojasnil in tudi ravnanje Poslanske skupine SDS.</p>
               <p>Ta zakon je bil eden tistih zakonov, ki bi jih lahko prešteli na prste ene roke,
               verjetno, ali še manj, ki so nastali v parlamentu, ki so dobili podporo vseh strank,
               ki so, skratka, doživeli podporo vseh strank, in vsaj meni kaže na to, da je to nek
               zakon, ki je imel resnično veliko parlamentarno podporo.</p>
               <p>Če pravilno razumem, je situacija taka, da je lahko nekdo v to situacijo zašel, tudi
               s številkami, o katerih je govoril gospod Frangež, brez svoje lastne vednosti.
               Namreč, lahko je bil nekje nek odstotni <stage type="mag"/>
               <stage>(nadaljevanje)</stage> lastnik neke firme pa za to sploh ni vedel. Tudi to je možno. Mi bomo
               mnenje Zakonodajno-pravne službe absolutno podprli.</p>
               <p>Naj pa ponovim besede nekoga, ki je bil na tem odboru ko smo zakon sprejemali. Ta
               gospod je rekel približno tako: Glejte, imamo naslednjo situacijo. Sodišče je
               odločilo 100 ljudi je treba ustreliti, 50 je že ustreljenih, potem pa ugotovimo,
               napaka se je zgodila. In zdaj odločamo kaj s tistimi 50. In potem rečemo, ja v imenu
               enakosti pred zakonom je treba še tistih 50 ustreliti. To se seveda ne bi smelo
               zgoditi, in jaz nisem tako prizanesljiv do Okrožnega sodišča v Ljubljani, kot je
               gospod Frangež, meni se bolj zdi, da se gospodom ne da in da iščejo neke poti, da bi
               se izognili izvajanju tega zakona.</p>
               <p>Mi bomo mnenje Zakonodajno-pravne službe seveda podprli.</p>
               <p>Hvala.</p>
            </sp>
            <sp xml:id="SDT6-OZNPJUIP-nujna-2-2012-01-18.sp20">

               <speaker>PREDSEDNICA MAŠA KOCIPER:</speaker>

               <p>Hvala lepa.</p>
               <p>Izvolite, gospod Braniselj.</p>
            </sp>
            <sp xml:id="SDT6-OZNPJUIP-nujna-2-2012-01-18.sp21">

               <speaker>RIHARD BRANISELJ (PS DLGV):</speaker>

               <p>Spoštovani kolegi, spoštovani minister.</p>
               <p>Moje mnenje je, da ta zakon o katerem se danes pogovarjamo je ustavno sporen. Moje
               mnenje je, da je ta zakon neustaven in seveda se ne strinjam z mnenjem
               Zakonodajno-pravne službe. Posebej pa se ne strinjam z argumentacijo kolega Frangeža,
               še najmanj pa z argumentacijo kolega Gorenaka.</p>
               <p>Govorimo o gospodarskih družbah, ki predstavljajo eno veliko anomalijo v tržnem
               gospodarstvu, predstavljajo nekaj kar uničuje zdravi del gospodarstva, in nagrajujemo
               tiste aktivne družbenike v teh družbah, ki so te družbe ustanovili in z njimi
               poslovali s figo v žepu. Tiste družbenike, ki niso zmogli toliko znanja in toliko,
               kako bi rekel, toliko poguma in toliko ravnanja dobrega gospodarstvenika, da niso
               pravočasno sprožili ustreznih postopkov insolventnosti in so se skrili in naredili
               velike škode zdravemu delu gospodarstva. Mi se ne sprašujemo koliko upnikov, ki pa so
               dejansko žrtve v teh anomalijah je ostalo brez kakršnekoli možnosti poplačila. In
               zdaj govoriti, da so ti upniki imeli možnost voditi postopek, neka dokazovanja,
               spregleda pravne osebnosti ali kaj drugega - niso imeli. Ti postopki so zahtevni in
               težki.</p>
               <p>In še enkrat. Ne strinjam se z do zdaj izraženimi mnenji. Prepričan sem, da je ta
               zakon neustaven, in slab signal bi dali, če bi to mnenje da je ta zakon v redu,
               potrdili. Tako, da... To je pač moje mnenje.</p>
            </sp>
            <sp xml:id="SDT6-OZNPJUIP-nujna-2-2012-01-18.sp22">

               <speaker>PREDSEDNICA MAŠA KOCIPER:</speaker>

               <p>Hvala lepa.</p>
               <p>Izvolite.</p>
            </sp>
            <sp xml:id="SDT6-OZNPJUIP-nujna-2-2012-01-18.sp23">

               <speaker>MATEVŽ FRANGEŽ (PS SD):</speaker>

               <p>Brez zamere, ampak jaz mislim, da je gospod Braniselj nekoliko pavšalno podal neke
               ocene. Da, jaz se strinjam, da je to področje velika anomalija, vendar je treba
               pogledati nazaj, da vidimo kje je izvor anomalij. Jaz mislim, da Slovenija ne more
               živeti v utvari, da bomo imeli urejen gospodarski sistem. Temeljna pravila o
               ravnanjih gospodarskih subjektov, o njihovih pravicah in dolžnostih in seveda tudi
               odgovornosti družbenikov, pa povsem drugačna, kot je to urejeno drugod po Evropi in
               svetu. Temeljno načelo korporacijskega prava je načelo ločenosti premoženja,
               osebnosti in premoženja gospodarske družbe in njenega družbenika. To je pravilo, ki
               je nastalo ob prvem pojavu delniške družbe, povsem pa se je razmahnilo v zadnjih 150
               letih od kar se je v Nemčiji pojavila <stage type="mag"/>
               <stage>(nadaljevanje)</stage> prva družba z omejeno odgovornostjo, kot temelj podjetništva.</p>
               <p>Želim opozoriti, da ni mogoče pričakovati, da bomo imeli urejen pravni sistem, kjer
               bodo pravice varovane, vseh enako po črki zakona z ustreznim varstvom pred sodišči,
               če bomo iskali do tega pravnega ideala bližnjice. In sporen zakon katerega posledice
               skuša reševati in odpravljati zakon, ki je danes predmet ustavne presoje je točno to.
               Je še ena od unicumov in bližnjic do tega, da pridemo do nekega želenega pravnega
               položaja. Spregled pravne osebnosti je ta izjema od prej omenjenega načela
               korporacijskega prava v katerem lahko pride do poplačila za obveznosti družbe in
               osebnega premoženja družbenikov, vendar kot je to tako rekoč civilizacijska
               pridobitev, šele tedaj, ko je pred sodiščem dokazana tvoja odgovornost, ne pa kar
               počez. Ne zato, ker nimaš poštnega nabiralnika na sedežu podjetja. Omenili ste, ker
               niso predhodno sprožili ustreznih insolventnih postopkov, je to torej kazen. V pravu
               velja, predsednica vi ste v tem bolj podkovani, popravite me, da mora biti kazen
               vnaprej predpisana in predvidljiva. Tisti, ki stopa na polje kršitve, mora vnaprej
               vedeti kakšna kazen je za določeno ravnanje pričakovana. Tukaj vsega tega ni bilo.
               Spregled pravne osebnosti, torej obvod in obvoz nazaj na tisto, kar je v mednarodnem
               pravu in gospodarskem pravu sicer uveljavljeno je zakon, ki je danes predmet ustavne
               presoje. Šele po tem zakonu bodo imeli dolžniki in upniki možnost stopiti pred
               sodnika, da žal z veliko količino novih postopkov, ker poti do pravne države mimo
               tega ni, da dokažejo svoj prav na temelju načela pravičnosti, ki je vendarle vgrajeno
               v temelje vsake pravne države. Če Slovenija to hoče biti, potem je prav, da ta zakon
               Ustavno sodišče z vso odgovornostjo in tudi kritično presojo dosedanjih odločitev,
               predvsem ustavne presoje iz leta 2003 na novo oceni in ugotovi kje je izvor problema
               in kje so rešitve problema. Gre pa za zapleteno situacijo, ki gotovo posega v tak
               položaj. Jaz pa trdim, da je med 17 tisoč izbrisanimi podjetij, tisoči družbenikov
               tudi kakšna baraba, ki je zlorabljala sistem, ki je oškodovala upnike. Vendar, ne
               njemu ne tistim drugim, ki plačujejo za škodljive posledice zakona o finančnem
               poslovanju podjetij to ni bilo dokazano, ker niso v vsem tem postopku v 12 letih
               praktično videli sodnika, razen možnosti ekskulpacije v primeru aktivnega družbenika,
               ki ga je Ustavno sodišče izumilo ob presoji zakona iz leta 2003.</p>
            </sp>
            <sp xml:id="SDT6-OZNPJUIP-nujna-2-2012-01-18.sp24">

               <speaker>PREDSEDNICA MAŠA KOCIPER:</speaker>

               <p>Če dovolite, spoštovani, bi tudi sama razpravljala na to temo.</p>
               <p>Imam tudi svoje strokovno stališče. Mislim, da je dobro, da razprava poteka na tako
               visoki strokovni ravni in ne glede na to, da ustavno sodišče ne bo vezano na naše
               mnenje se mi zdi, da je koristno, da se o teh stvareh pogovarjamo.</p>
               <p>Res je, kar pravi gospod Frangež, da ta kalvarija tega vprašanja sega že več kot 10
               let nazaj in vse skupaj izvira od tam, da je bilo v sodnih registrih vpisanih veliko
               število družb, ki so bile pravzaprav neaktivne. Nič se ni z njimi dogajalo, kar je
               slabo vplivalo na pravni promet. Prvi zakon, Zakon o finančnem poslovanju podjetij je
               posegel v to materijo, kot je povedal gospod Frangež, morda ne najbolj posrečeno, na
               način, da je res bolj favoriziral upnike, kot družbenike in zato je tudi prišlo do
               popravkov tega zakona, kar je prav, pri čemer je gospod Frangež omenil prvo odločbo
               Ustavnega sodišča v tej zvezi, ki je poleg tega, kar je povedal on, tudi jasno
               odločila, da tisti pasivni družbeniki, ki niso imeli nič pri tem poslovanju svojih
               družb seveda ne morejo odgovarjati za obveznosti svoje družbe in je <stage type="mag"/> <stage>(Nadaljevanje)</stage> Ustavno sodišče postavilo standard kdo so
               tisti družbeniki, ki jih lahko štejemo za aktivne družbenike, da lahko prevzamejo
               določeno odgovornost v tej zvezi. Sledila je ureditev v Zakonu o finančnem
               poslovanju, insolventnosti in tako naprej, insolvenčni zakon, ki je prinesla zelo
               podobno ureditev, kot jo prinaša ta sporni zakon, in sicer je dejala, da se postopki,
               ki tečejo proti tem družbenikom, se pravi upniki, ki nastopajo v postopkih proti tem
               družbenikom, ustavijo kar po uradni dolžnosti. Ustavno sodišče se je v svoji določbi
               117/07 opredelilo do tega in povedalo, da to pomeni nedopusten poseg v pravice
               upnikov. Prvič, v njihove pridobljene pravice. Se pravi, v pravice upnikov, ki so že
               pravnomočni, celo končali postopke, in čakajo samo še na poplačilo, recimo, v
               izvršilnem postopku. In v pričakovalne pravice upnikov, to so pa tisti upniki, pri
               katerih postopek, ker zahtevajo pač neko plačilo, še teče ali pa celo upniki, ki
               takih postopkov še niso sprožili. Povsem podoben je primer sedaj v tem konkretnem
               zakonu, samo da je zakonodajalec sedaj omilil to ureditev na ta način, da se postopek
               ne ustavi, ampak se prekine. Pri čemer je tudi postopek precej nenaklonjen upnikom,
               kajti sodišča morajo v 30 dneh po uradni dolžnosti ustaviti postopek, prekiniti
               postopek, pardon, prekiniti postopek in nato lahko dolžnik, družbenik, pardon, brez
               plačila sodne takse zahteva, da se mu oprosti oprostitev dolga. Nato pa lahko upnik z
               ugovorom in s plačilom takse šele ugovarja. In na vrsti je poseben postopek, ki bi
               seveda znatno obremenil sodišča in ki ima še to pomanjkljivost, da v naši sodni
               praksi pravzaprav ni primerov, ko bi bil dobljen postopek za spregled pravne
               osebnosti. Takih postopkov pri nas praktično ni. Prav tako je malo končanih
               postopkov, kjer bi bili kazensko spoznani, odgovornost družbenikov kazensko
               ugotovljena.</p>
               <p>Poleg tega je pa tu še en ključni problem, po mojem mnenju, kakorkoli se mi odločimo,
               in ta argumentacija, ki jo je gospod Gorenak povedal, seveda, velja. Ampak kakorkoli
               se odločimo, smo v polju neustavnosti glede enakopravnega obravnavanja. Kajti, tisti
               družbeniki, ki so bili, ne vem, korektni ali pa toliko nesrečni, da so svoje
               obveznosti doslej že plačali, so v veliko slabšem položaju kot tisti, ki sedaj po tem
               zakonu niso plačali, so morda šli na sodišče, zavlačevali, kakorkoli, in bodo sedaj
               tega plačila skoraj zagotovo oproščeni. V neenakopravnem položaju so tudi upniki,
               tisti, ki so dobili poplačilo doslej, so v veliko boljšem položaju kot upniki, ki
               poplačila sedaj praktično po novem zakonu skoraj ne morejo dobiti. In to so ti
               problemi, za katere se mi zdi, da nujno kličejo po odločitvi Ustavnega sodišča in da
               ta argumentacija v mnenju Zakonodajno-pravne službe stoji prav v tej osnovni
               predpostavki korporativnega prava. Mi, če se strinjamo s to razlago priznamo to tezo.
               Če si ti družbenik v neki družbi imaš od te družbe neke pozitivne doprinose, recimo,
               če družba dobro posluje dobiš dobiček in tako naprej. Če pa pride do negativnih
               konotacij, kakršna je ta, pa nimaš nobene odgovornosti. Pri čemer je gotovo
               odgovornost družbenikov, da po svojih močeh preko poslovodstva in uprave vplivajo na
               to, da se družba neha obstajati po zakonitih postopkih. Se pravi, z likvidacijo ali
               stečajem. Te družbe, dajmo biti pošteni, več ali manj niso bile ogromne družbe z ne
               vem koliko družbeniki. Šlo je za enoosebne družbe ali družbe z nekaj osebami, ki so
               imele vpogled v poslovanje. So praktično tudi sami bili te osebe poslovodni organi.
               In mislim, da ne moremo tako strogo ločevati teh družbenikov od obveznosti njihovih
               družb. To bi bila moja strokovna debata na to temo.</p>
               <p>Bom zelo vesela še kakšnega odgovora. Poudarjam pa še enkrat, da to mnenje ni
               relevantno za odločitev Ustavnega sodišča. In mi ne želimo tu v nikakršne spore
               prihajati, ampak želimo opozoriti tudi na drug segment, na katerega je že opozorila
               Vlada, tudi Zakonodajno-pravna služba v postopku, ki ga sodišče nujno mora upoštevati
               pri svojem odločanju in je dobro, da je zapisan v magnetogramu. Hvala lepa.</p>
               <p>Želi mogoče še kdo razpravljati? <stage type="mag"/><stage>(nadaljevanje)</stage> Izvolite, gospod Möderndorfer.</p>
            </sp>
            <sp xml:id="SDT6-OZNPJUIP-nujna-2-2012-01-18.sp25">

               <speaker>JANKO JANI MÖDERNDORFER (PS PS):</speaker>

               <p>Dober dan vsem skupaj. Ob poslušanju te razlage mi je najmanj, kar je nenavadno
               predvsem dvoje. Prvič, da seveda v prvi vrsti se več ali manj strinjamo za to mizo,
               da je ustavna presoja dobrodošla. In po drugi strani, da pravzaprav je služba za
               zakonodajo predlaga oziroma dala neko mnenje, ki pa ima neko drugo podlago. V izogib
               vsem tem, kar je pravzaprav meni sicer dobrodošlo, da je prejšnjo sestavo v tako
               visoki, skoraj da v ustavni večini, ne skoraj da, v ustavni večini sprejela tak
               zakon, sicer z nekim bom rekel pridihom, da pravzaprav vlada tega zakona niti ni
               podpirala, se bom pri takem stališču vzdržal in ne bom glasoval za ta predlog oziroma
               stališče, ki ga je dala služba za zakonodajo. Sem pa vesel, da bo šlo to v ustavno
               presojo in takrat bomo tudi pravzaprav dejansko videli, kaj je res in kaj ne.
               Hvala.</p>
            </sp>
            <sp xml:id="SDT6-OZNPJUIP-nujna-2-2012-01-18.sp26">

               <speaker>PREDSEDNICA MAŠA KOCIPER:</speaker>

               <p>Hvala lepa. Želi še kdo razpravljati? Stališče, če lahko samo v bran
               Zakonodajno-pravne službe stopim, sem včeraj še enkrat temeljito prebrala korektno
               navaja, da je treba opozoriti tudi na drugo plat te zgodbe, se pravi poleg tega
               stališča, ki ga predlagatelj, se pravi Okrožno sodišče v Ljubljani predlaga tudi to
               stališče, ki ga je izpostavil predlagatelj. Meni se zdi predlog, ki si ga dal Jani v
               redu. Mi tudi nismo sodelovali, naša poslanska skupina recimo ni sodelovala pri
               sprejemu tega predloga, ker se strinjamo, da je ta predlog nujno presojati na
               ustavnem sodišču, se bom tudi sama vzdržala pri glasovanju.</p>
               <p>Želi še kdo? <stage>(Ne.)</stage> Potem prehajamo na glasovanje. Predlog mnenja je kolegica
               prebrala, jaz pa samo povzetek, se opravičujem. Odbor za notranjo politiko, javno
               upravo in pravosodje podpira mnenje Zakonodajno-pravne službe o zahtevi za oceno
               ustavnosti 1. do 17. člena Zakona o postopkih za uveljavitev ali odpustitev
               odgovornosti družbenikov za obveznosti izbrisanih gospodarskih družb.</p>
               <p>Kdo je za? <stage>(11 članov.)</stage> Kdo je proti? <stage>(2 člana.)</stage></p>
               <p>Hvala lepa. Ugotavljam, da je mnenje sprejeto.</p>
               <p>Odbor bo sedaj na podlagi poslovnika pripravil poročilo, v katerem bo sprejeto mnenje
               vključeno in ga poslal Zakonodajno-pravni službi, ki bo v skladu z 266. členom
               Poslovnika pripravila odgovor za Ustavno sodišče. S tem zaključujem to točko dnevnega
               reda in tudi današnjo sejo odbora in se vam zahvaljujem za prisotnost.</p>
               <stage type="time">(Seja je bila zaključena 18. januarja 2012 ob 9.57.)</stage>
            </sp>
         </div>
      </body>
   </text>
</TEI>