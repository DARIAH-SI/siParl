<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-KZNJF-nujna-9-2014-06-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">14841B4D1A65373CC1257D1F005A8E9E</idno>
               <idno type="custom" subtype="day">6008B430DC1C2F63C1257CFA002FDFA3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=6008B430DC1C2F63C1257CFA002FDFA3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KZNJF-nujna-9-2014-06-10.KZNJF" n="9">
               <name>nujna seja</name>
               <date when="2014-06-10"/>
            </setting>
         </settingDesc>
         <particDesc>
            <listOrg>
               <org xml:id="SDT6-KZNJF-nujna-9-2014-06-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KZNJF-nujna-9-2014-06-10.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">9. nujna seja</stage>
            <stage type="date">(10. junij 2014)</stage>
            <stage type="chairman">Sejo je vodil mag. Andrej Vizjak, predsednik komisije.</stage>
            <stage type="time">Seja se je pričela ob 14.03.</stage>
            <stage type="mag"/>


            <sp xml:id="SDT6-KZNJF-nujna-9-2014-06-10.sp1">

               <speaker>PREDSEDNIK MAG. ANDREJ VIZJAK:</speaker>

               <p>Spoštovani, pričenjam z 9. nujno sejo Komisije za nadzor javnih financ.</p>
               <p>Sejo sem sklical na podlagi sklepa komisija z 8. nujne seje, ko smo obravnavali točko
               Stabilizacija javnih financ in odprava presežnega javnega dolga. Takrat smo sprejeli
               sklep, da komisija od ministrstva zahteva dodatne podatke za obravnavo in da
               nadaljuje z obravnavo te točke na eni izmed prihodnjih sej. Glede na napet timeing in
               roke smo sejo sklicali in tudi danes dobili od Ministrstva za finance odgovor na
               sklep komisije. Takrat smo pozvali kot komisija Ministrstvo za finance, da nam
               posreduje podatke o prihodkih, odhodkih in neplačanih računih državnega proračuna na
               stanje konec maja, to se pravi 31. 5., prav tako smo želeli tudi dobiti seznam
               vlagateljev v slovenske državne obveznice iz Evropskega in dolarskega območja ter
               višino anuitet in obresti, ki jih moramo plačati v naslednjih letih. Ta sklep je bil
               izglasovan na podlagi razprave na sami seji in ugotavljam, da smo danes dobili, prvič
               – eno informacijo, torej odgovor ministrstva na ta vprašanja, hkrati pa smo dobili
               tudi v vednost sporočilo, da se pod zaupno nahajajo tudi in so v parlamentu podatki,
               seznam vlagateljev v slovenske državne obveznice iz evrskega in dolarskega območja in
                  <stage type="mag"/> <stage>(nadaljevanje)</stage> zdaj glede na to,
               da je ta seznam zaupen, si ga lahko poslanci, člani komisije ogledamo v za to
               namenjenih prostorih, tu v kleti. Seveda pa v kolikor bi bil interes, da komisija ta
               seznam tudi dodatno obravnava, se bomo morali preseliti v te prostore za obravnavo
               tega seznama, ampak to bomo ugotovili v nadaljevanju razprave.</p>
               <p>Torej, jaz ocenjujem, da smo tu danes sklepčni, da nas je 8 od 9 članov, nimam
               nobenega opravičila in tudi nobenega pooblastila.</p>
               <p>S sklicem ste prejeli tudi dnevni red s to eno samo točko Stabilizacija javnih financ
               in odprava presežnega javnega dolga. Gradivo k tej točki smo dobili že 8. maja, je
               bilo objavljeno tudi na spletnih straneh Državnega zbora in del te razprave smo že
               opravili na prejšnji seji. Zdaj, danes ugotavljam, da so pri tej točki prisotni; ja
               pravzaprav tako bi rekel, vaših predlogov za spremembo tega dnevnega reda v
               predvidenem roku, to je včeraj do 12. ure oziroma do seje komisije, pardon, ker gre
               za nujno sejo, nisem prejel, zato ostaja dnevni red, tak kot ste ga prejeli s
               sklicem, torej s to eno samo točko dnevnega reda.</p>
               <p>Ugotavljam, da so z nami danes predstavnik gospod Mavko z Ministrstva za finance,
               državni sekretar s sodelavci, kakor tudi prisotni gospod Aleš Delakorda, direktor
               Analitsko raziskovalnega centra Banke Slovenije, Računsko sodišče pa se je opravičilo
               zaradi drugih obveznosti.</p>
               <p>Sam bom kot v imenu predlagatelja te nujne seje še enkrat na nek način orisal
               kontekst oziroma bistvo tega sklica, in seveda namen, ki ga predlagatelji želimo
               doseči s to obravnavo na današnji seji. Torej, če pogledamo nekatere podatke s
               finančnega področja te države, se lahko zedinimo, da so skrb zbujajoči in terjajo
               določeno reševanje, ki pa mora biti relativno konkretno opredeljeno. Neko prelaganje
               v prihodnost se mi zdi, da nam bo povzročilo samo še dodatne skrbi, težave in tudi
               napore. Če pogledamo naraščanje zadolženosti, lahko opazimo, da smo se zelo zadolžili
               v zadnjem obdobju, torej v šestih letih smo se zadolžili za približno 20 milijard
               evrov oziroma za 60% bruto domačega proizvoda. Seveda, v nekaterih letih je bilo to
               zadolževanje bolj intenzivno, v nekaterih manj, moram reči, da je bilo v letošnjem
               letu, se mi zdi, da rekordno oziroma v obdobju recimo zadnjega leta dni, vlada je
               sama povedala, da smo se zadolžili za nekaj manj kot 12 milijard evrov, za več
               namenom, za sanacijo bančnega sistema, za pokrivanje primanjkljaja in tudi za
               odplačevanje zapadlih obveznic. Drug, to se pravi, zdaj smo že v območju presežnega
               javnega dolga in bomo padli v mehanizme reševanja presežnega javnega dolga in bomo
               seveda morali tudi ta presežni javni dolg odplačevati oziroma zmanjševati v skladu z
               neko dinamiko, ki so jo evropske institucije kar jasno postavile pred nas. Potem
               drug, recimo en takšen kazalec je proračunski primanjkljaj oziroma presežek. Zdaj, mi
               to vedno radi izražamo v odstotkih bruto domačega proizvoda, ampak jaz mislim, da so
               bistveno bolj iluzorni oziroma resnost situacije bistveno bolj ilustrirajo številke,
               ko proračunski primanjkljaj primerjamo s tekočimi prihodki. To se pravi, ko vidimo
               koliko nam manjka v proračunu vizavi tega koliko s tekočimi prihodki, to je davčnimi
               in nedavčnimi prihodki pride v proračun. <stage type="mag"/><stage>(nadaljevanje)</stage> In tu lahko ugotovimo, da se naš presežek v zadnjih
               petih letih od leta 2009 naprej giblje praviloma preko 20%, primanjkljaj je približno
               20% tekočih prihodkov, kar je res velika številka. Za krizno obdobje je tudi značilen
               razkorak med tekočimi prihodki in tekočimi odhodki, se pravi, to kar v državi zberemo
               z davki in nedavčnimi prihodki vizavi primerjave tega, kar tekoče porabimo za plače,
               transferje, obresti. Če to spremljamo, vidimo, da imamo en razkorak približno ene
               milijarde evrov. Se prvi, da so tekoči prihodki za eno milijardo evrov nižji, kot so
               tekoči odhodki. Zdaj, seveda ta primerjava ne upošteva investicij, evropskih sredstev
               in tako naprej. Skratka, mi porabimo eno milijardo več za neko funkcioniranje države,
               brez investicij, vizavi tega, kar zberemo iz naslova davkov in nedavčnih prihodkov.
               Zdaj, seveda iz tega, iz teh nekaterih številk želim zelo jasno poudariti, da zadeva
               ni stabilna. Se pravi, vodi v neko stanje, ki je čedalje slabše, saj zapadamo v to
               spiralo, da nam zaradi zadolževanja naraščajo tekoči prihodki, tekoči odhodki,
               pardon, zlasti ko govorimo o obrestih. Tekoči prihodki pa zaradi tudi drugih ambicij
               po povečevanju prihodkov iz naslova davkov ne rastejo, ker pač imamo tudi to
               krivuljo, s katero smo že dosegli očitno zgornji limit možnosti dvigovanja davkov in
               ostalih obremenitev. Torej, ko gledamo te številke je več kot jasno, da tako na gre
               več naprej, da je treba nekaj narediti, je treba nekaj ukreniti, in ta diskusija je
               bila temu namenjena. Pravzaprav, ne samo diskusija, tudi sklep, ki smo ga predlagali
               in sicer, komisija je predlagala v sprejem sklep, ki ga imate tudi v gradivu, torej
               prvič, da vlada v roku 30 dni pripravi in posreduje komisiji natančen program
               uravnoteženja javnih financ in državnega proračuna, ki naj vsebuje tudi konkretne
               ukrepe za obvladovanje zlasti odhodkovne strani državnega proračuna, z datumi
               uveljavitve in finančnimi učinki posameznih ukrepov za naslednje petletno obdobje.
               Program naj vsebuje tudi ukrepe na prihodkovni strani proračuna, ki ne bodo dodatno
               zmanjševali konkurenčnosti gospodarstva. Zdaj na eni izmed prejšnjih sej smo slišali,
               da je del odgovora ali da je odgovor na ta sklep program stabilnosti in reformni
               program. Moram ugotoviti, da ni, zaradi tega, ker v programu stabilnosti in reformnem
               programu, so seveda neki cilji navedeni, ni pa nobenega konkretnega ukrepa s
               finančnimi učinki in ne nazadnje tudi rokovno kdaj bo sprejet za ta namen. Na primer,
               bom povedal čisto en primer, ki ste ga zadnjič, državni sekretar, tudi omenili, na
               primer 5% znižanje plač v javnem sektorju. Ne ve se kdaj bo to doseženo, ne ve se na
               kakšen način bo to doseženo in ne ve se pravzaprav tudi in tudi ukrepi vlade gredo v
               nasprotno smer. Saj se zdaj minister pogaja, mislim da o 3%, na koncu zdaj že o 1%
               znižanju. Skratka, sploh ne vem, in na en tak zapis izpred nekaj mesecev verjetno
               danes ni mogoče več sploh resno gledati glede na vse kar se je zgodilo.</p>
               <p>Tudi ko govorite o posegih v občine, se tam z neko dikcijo opredeljuje neko znižanje
               verjetno njihove primerne porabe ali virov financiranja, vendar se ne pove s katerim
               zakonom, na kakšen način in kdaj se bo to zgodilo in kakšen bo finančni izplen tega.
               Torej, situacija v javnih financah je po moji oceni tako resna, da terja tudi
               natančne ukrepe, ki bodo privedli k ciljem, ki ste si jih zadali v reformnem programu
               in v programu stabilnosti, tako na prihodkovni in odhodkovni strani in jaz mislim, da
               nas velika večina te komisije deli <stage type="mag"/>
               <stage>(nadaljevanje)</stage> stališče, da mora biti teža prioriteta in teža teh ukrepov zlasti na
               zniževanju odhodkovne strani proračuna, kajti na prihodkovni ste po mojem že vse
               davke dvignili do te mere, da bo zelo težko še kaj tam narediti.</p>
               <p>Drugi sklep se pa nanaša … prvi sklep torej teži k tem, da zmanjšamo primanjkljaj
               oziroma da celo ustvarimo presežek. Drugi sklep pa gre v smeri, da bi ta javni dolg,
               ki nam zdaj že prebija 80% bruto domačega proizvoda, začeli zniževati na neko raven
               kar pomeni, da bi mi od vlade v 30 dneh radi imeli natančen načrt odprave presežnega
               javnega dolga, ki zavezuje Slovenijo, da vsako leto presežek svojega javnega dolga
               nad 60% zniža za eno dvajsetino in tu je potrebno tudi konkretno opredeliti in
               ovrednotiti s katerimi ukrepi se bi to dalo doseči. Razumem vas, da vi verjetno ne
               boste mogli napisati, da zaradi privatizacije državnega premoženja planiramo avgusta
               leta 2015 prihodek milijardo evrov. Lahko pa sigurno napišete kako se lahko v nekem
               obdobju enega leta iz naslova privatizacij koliko sredstev je planiranih. Verjetno
               niti ni potrebno specificirati, da nebi nekih pričakovanj glede kupnin za posamezen
               primer delali nekih nepotrebnih, sami sebi, težav ampak gotovo pa imate in morate
               imeti, vsaj pričakujemo da imate, neko videnje kako se bo ta presežni primanjkljaj
               tudi z razgradnjo slabe banke odplačeval v naslednjem pet letnem obdobju.</p>
               <p>Besedo bi dal najprej vam, da predstavite to gradivo, ki smo ga danes prejeli, potem
               bi pa odprli razpravo. Torej mi smo od vas želeli imeti podatke o odhodkih in
               neplačanih računih na dan oziroma za obdobje januar-maj 2014 in seveda tudi seznam
               vlagateljev. Enega dela pa se mi zdi da ni, pa me tudi zanima zakaj ne, še posebej
               tisto primerjavo med ESM mehanizmom in pa zadolževanjem na odprtem ali na trgu, kot
               smo ga do zdaj počeli, še zlasti glede ekonomike.</p>
               <p>Za konec uvoda samo še to. Glejte, mi s strani evropskih institucij tako ali tako
               dobivamo priporočila, ki jih verjetno moramo resno jemati. Ali dobivamo ta
               priporočila ob prejetju cenejšega denarja ali jih pa dobim z dražjim denarjem, kljub
               temu se mi zdi, da je nespametno, da ne delamo to na način, da bi o priporočilih
               dobili tudi cenejši denar preko ESM mehanizma. Mi torej dobimo ukore in ukrepe ali pa
               priporočila evropskih institucij, hkrati pa najemamo posojila, po moji oceni, višjih
               obrestnih merah kot bi bilo treba.</p>
               <p>Torej državni sekretar, beseda je vaša.</p>
            </sp>
            <sp xml:id="SDT6-KZNJF-nujna-9-2014-06-10.sp2">

               <speaker>MAG. MITJA MAVKO:</speaker>

               <p>Hvala lepa za besedo.</p>
               <p>Če najprej na kratko povzamem gradivo, ki ste ga prejeli v odgovor na sklep zadnje
               seje Komisije za nadzor javnih financ oziroma zadnjega nadaljevanja te iste seje.
               Gradivo je sicer samo po sebi razmeroma kratko in koncizno, pa vendar. Prvo vprašanje
               se je nanašalo na realizacijo proračuna v tem letu, v prvih petih mesecih do konca
               meseca maja in gradivo pojasnjuje, da je na strani prihodkov bilo realiziranih za
               17,6% več prihodkov kot v enakem obdobju lani. Na strani odhodkov je bilo med
               januarjem in majem so bili odhodki višji za 2,1%. Če to primerjamo v primanjkljaju.
               Primanjkljaj v lanskem prvem petmesečnem obdobju je znašal milijardo 138 milijonov,
               medtem ko je v prvem letošnjem petmesečnem obdobju znašal 707 milijonov evrov. Če bi
               zgolj po izvrševanju proračuna v prvih petih mesecih sklepali, potem je približno za
               eno tretjino primanjkljaj manjši v letošnjih prvih petih mesecih leta.</p>
               <p>Dodatno vprašanje se je nanašalo na stanje neplačanih računov. Tu velja <stage type="mag"/> <stage>(Nadaljevanje)</stage> nanašalo na stanje neplačanih
               računov. Tu velja poudariti, da zakonsko določen rok za plačilo računov znaša 30 dni
               in znotraj tega roka je stanje neplačanih računov 200 milijonov evrov.</p>
               <p>Če podrobnejše pogledamo realizacijo prihodkov in odhodkov. Na prihodkovni strani so
               razmeroma solidni rezultati z naslova dohodnine, iz naslova davka od dohodka pravnih
               oseb, ki je za 174 milijonov višji glede na neko obdobje lani. Prav tako so za 108
               milijonov višji prilivi iz naslova davka na dodano vrednost. Tu je treba upoštevati
               oba učinka, tako dvig stopnje DDV-ja kot tudi boljšo izterjavo iz naslova boja proti
               sivi ekonomiji. Na strani trošarin so prihodki nekoliko nižji, za 3,8%. To je
               predvsem posledica nižjih trošarin na energente ter manjših prodanih količin
               cigaret.</p>
               <p>Drugi del vprašanja se je nanašal na vlagatelja v slovenske obveznice. Tu smo vam,
               kot ste sami omenili, posredovali celoten spisek z oznako »zaupno«. Med tem ko lahko
               na podlagi sumarnega pregleda ugotovimo, da gre za razmeroma dobro razpršen tip
               vlagateljev, tako po geografskem poreklu kot tudi po tipu investitorjev, kjer so
               vlagatelji tipični vlagatelji v državne vrednostne papirje, kot so skladi,
               zavarovalnice, banke, druge centralne banke in podobno. In to imate razdelano tako za
               zadnjo evrsko izdajo, kot tudi za zadnjo dolarsko izdajo.</p>
               <p>Dodatno vprašanje se je nanašalo na planirana odplačila glavnic in pa obresti iz
               naslova prihodnih zapadlosti naših obveznosti po letih od 2015 dalje. Tudi tu imate
               predstavljeno iz česar sledi, da imamo v naslednjih 10 letih razmeroma enakomerno
               porazdelitev med leti približno na rangu dveh milijard evrov v posameznih letih
               nekoliko več, v posameznih letih nekoliko manj, seveda, v letošnjem letu je bilo to
               odplačilo glavnic nekoliko višje na ravni 3,5 milijarde evrov.</p>
               <p>Kar se tiče tega vašega zadnjega vprašanja, ki ste ga izpostavili zadolževanje države
               vezano v primerjavi z zadolževanjem pri nekem evropskem mehanizmu. Vlada je večkrat
               že povedala zakaj meni, da zadolževanje pri mehanizmu ESM z našega vidika ni
               primerno. Kot je vsem jasno, tak denar ni zastonj niti z vidika cene, ki se plača
               zanj, niti z vidika pogojev, ki so takemu programu pritrjeni. Naj pa omenim, da z
               vidika razmer na trgih tudi ne vidimo posebne potrebe po tovrstnem zadolževanju. Sami
               ste, se mi zdi, na prejšnji seji omenjali ceno zadolževanja pri ESM-ja na ravni 3%.
               Če danes pogledamo pribitke in donosnosti 10 letnih obveznic države za Slovenijo je
               ta donosnost na ravni 2,9%.</p>
               <p>Kar se tiče ukrepov, mi smo se trudili, da smo že zadnjič v razpravi precej podrobno
               obrazložili tako ukrepe na prihodkovni kot odhodkovni <stage type="mag"/> <stage>(nadaljevanje)</stage> strani. In vlada vsekakor trdi, da je javnofinančna
               strategija, kot je začrtana v nacionalnem reformnem programu in v programu
               stabilnosti kredibilna izvedljiva in pa dovolj natančna za namene dokumentov, ki jim
               služi. Kot omenjeno, že zadnjič nacionalni reformni program je dvoletni dokument. To
               pomeni, da del ukrepov, ki so predlagani v tistem dokumentu je že v izvajanju, nekaj
               jih je bilo celo izvedenih, nekaj pa se jih bo izvedlo v prihodnjem letu, seveda, če
               bo to še vedno počela taista vlada. Z vidika javnofinančne konsolidacije je pomembno,
               kar smo tudi že razpravljali zadnjič, da je del primanjkljaja in del tega povečanja
               dolga enkratne narave, torej gre za enkratno povečanje, ki ga bo z določenimi
               enkratnimi ukrepi možno zmanjšati, hkrati pa se seveda vlada zaveda pomena vzdržne
               javnofinančne konsolidacije tudi brez enkratnih ukrepov in temu je podvržena
               strategija, ki je opisana v programu stabilnosti. To pomeni primarno od leta 2015
               dalje doseganje primarnega presežka v javnih financah. Mi menimo, da je to
               izvedljivo. In temu bo lahko sledila postopna javnofinančna konsolidacija oziroma
               zmanjševanje dolga proti meji 60% in tudi nižje v prihodnjih letih. Hvala.</p>
            </sp>
            <sp xml:id="SDT6-KZNJF-nujna-9-2014-06-10.sp3">

               <speaker>PREDSEDNIK MAG. ANDREJ VIZJAK:</speaker>

               <p>Jaz bi na podlagi tega uvodnega dela odprl razpravo, ampak spoštovani državni
               sekretar kot predsedujoči moram le ugotoviti, da ne slišimo eden drugega. Bolj ko mi
               terjamo neke konkretne številke bolj jih ne dobimo. Dobili smo glede proračuna, to
               moram reči. Ampak glede ukrepov kdaj, kakšni in koliko bodo prispevali k tem ciljem,
               ki so, moram reči, zelo jasno zapisani. Cilje je lepo postaviti, samo kako jih doseči
               je pa po navadi problem. Jaz imam zanalašč postavljeno vprašanje vizavi plačne mase,
               od katere si ogromno obetate, tudi v reformnem programu in programu stabilnosti pa
               verjetno vam tudi približno ni jasno, kako to doseči. Kot ste videli so pogajanja z
               javnim sektorjem na tej točki ali bodo več dobili ali ne v prihodnje, se pravi ali
               bodo neki ukrepi še veljali v prihodnje, ko govorimo o nenapredovanjih in tako
               naprej, kaj šele, da bi bil kdo v stanju pogajati s temi sindikati glede znižanja
               plačne mase za kakršenkoli odstotek. Želim vam povedati, da eno so cilji, drugo je pa
               realnost in številke, ki na nek način ne pašejo skupaj. To je naša težava.</p>
               <p>Pa smo še iz tega, recimo, iz tega napisanega ena konkretna številka, ki tudi odstopa
               od tega. Tu ste napisali, da davek na dodano vrednost je v prvih petih mesecih
               realiziran v višini milijarde 251 milijonov evrov. In je bil glede na obdobje lani
               višji za 108 milijonov evrov. Se pravi, če se spomnim smo DDV lani sredi leta
               dvignili za približno 10%. In če bi bilo…<stage>/oglašanje iz klopi./</stage> Za 10%, za dve
               odstotni točki, pravzaprav še celo malo več. Kajti, dva odstotka, ja, recimo za 10%.
               In bi moral verjetno, če bi bilo to na nek način linearno bi moral 10% več davka
               prinesti, pa ga ni. Se pravi, če gledamo, da je prinesel 108 milijonov,tako bi jih
               moral 125 milijonov prinesti. Kaj šele, da so delovali kakršnikoli ukrepi za
               učinkovitejše pobiranje davkov, ker bi teh 108 milijonov iz povečanja pripisujete
               dvem učinkom, dvigu davčne stopnje DDV-ja in učinkovitejšem pobiranju. Nam je očitno
               padel promet in s tem seveda tudi, kako bi rekel, volumen obdavčljivega in hkrati
               seveda je vprašljivo učinkovanje pobiranja davkov.</p>
               <p>Jaz bi naredil en krog, potem pa…<stage>/oglašanje iz klopi./</stage> Izvolite.</p>
            </sp>
            <sp xml:id="SDT6-KZNJF-nujna-9-2014-06-10.sp4">

               <speaker>MAG. MITJA MAVKO:</speaker>

               <p>Samo kratek odgovor na to. Vaša osnovna matematika drži, ampak ob predpostavki, da so
               prilivi iz DDV-ja enakomerni po mesecih skozi celotno leto. <stage type="mag"/>
               </p>
            </sp>
            <sp xml:id="SDT6-KZNJF-nujna-9-2014-06-10.sp5">

               <speaker>PREDSEDNIK MAG. ANDREJ VIZJAK:</speaker>

               <p>Ja, ampak če primerjamo obdobja tako kot jih vi, saj vi tudi primerjate obdobja,
               obdobje na obdobje. Vi primerjate obdobje januar-maj lani z januar-maj letos. Sedaj
               razen, če bi bili kakšni izredni dogodki, da bi to neko sezonsko ali obdobno
               primerjavo zrušili, ampak če so, mi povejte kateri so bili takšni, da bi to bilo ne
               matematično v redu, kar sem povedal.</p>
            </sp>
            <sp xml:id="SDT6-KZNJF-nujna-9-2014-06-10.sp6">

               <speaker>MAG. MITJA MAVKO:</speaker>

               <p>Samo en primer bom dal. Učinek žleda v februarju je zagotovo povzročil upad
               DDV-ja.</p>
            </sp>
            <sp xml:id="SDT6-KZNJF-nujna-9-2014-06-10.sp7">

               <speaker>PREDSEDNIK MAG. ANDREJ VIZJAK:</speaker>

               <p>Ne vem. Jaz mislim, da je bilo na račun žleda prodanih agregatov in marsičesa
               ogromno, da so to tudi upoštevali. Jaz mislim, da je v vseh trgovinah zmanjkalo
               agregatov, pa nafta. Povpraševanje po nafti, itn. <stage>/Glas iz ozadja./</stage> Prvi se je
               prijavil k besedi gospod Šircelj. Izvolite.</p>
            </sp>
            <sp xml:id="SDT6-KZNJF-nujna-9-2014-06-10.sp8">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Sedaj jaz vidim, da lahko mi obračamo tele številke kakor se nam zdi in tudi
               ugotavljam, da Vlada oziroma Ministrstvo za finance enostavno primerja nekatere
               neprimerljive stvari. Sedaj, nesporno dejstvo je, kot je bilo tukaj že omenjeno, da
               se je od leta 2008 naprej javni dolg v Sloveniji povečal kot je bilo že rečeno, iz 8
               milijard na 29 milijard, ali če to izrazimo v bruto domačem proizvodu, iz 22% tukaj
               na 80 oziroma 81%. To sedaj pomeni, da na drugi strani od tega zadolževanja, kaj je
               dosti produktivnega, država nima. Nima novih cest, nima novih železnic, nima novih
               investicij, skratka kje dejansko ta dolg je, če bruto domači proizvod na prebivalca
               po kupni moči dejansko pada in je znašal na primer v letu 2008 skoraj 91% povprečja
               EU, danes pa znaša 83%, kar seveda pomeni, da enostavno je tukaj nekaj narobe. Sedaj
               tudi ko govorimo o tem dolgu, moramo vedeti, da ga v celoti ne bomo sami plačali ali
               pa ta generacija, ampak da ga bodo plačale prihodnje generacije oziroma prihodnji
               rodovi. Državni sekretar je omenil tudi nekako tako, zakaj bi se mi v Evropi
               zadolževali in sprejemali neke dodatne pogoje, itn., če imamo pa danes obresti kot je
               rekel, 2,9%. Zdaj bom pa jaz drugače vprašal. Zakaj smo se mi zadolževali in ali je
               bilo nujno potrebno, 18. 2., kot sami pišete, po zahtevani donosnosti na 10 letne
               obveznice 4,275 oziroma celo 5,480, več kot 5%, kot tukaj piše in koliko denarja
               imamo dejansko od tega na računu danes, po kakšnih obrestnih merah, če bi se lahko
               danes zadolžili po 2,9% ko so padle te obresti. Zakaj smo se zadolžili na zalogo?
               Zakaj? Mi se nismo zadolžili po manj kot 3%, ampak mi smo se zadolžili po 5,5%? In
               zakaj se je šlo februarja zadolžiti, če bi lahko se zadolžili danes, ko je obrestna
               mera manj kot 3%. Kje je ta denar? Alenka Bratušek je rekla, zadolžila sem se za 11
               milijard 900 milijonov. Za 12 milijard. Kakšna politika je bila ta, da se danes
               zadolžujemo lahko po manj kot 3% kot pravite, mi smo se zadolžili pa takrat in ali je
               bil dejansko ta denar tudi plačan. Koliko je tega denarja na računu? 3 milijarde, 4
               milijarde, 5 milijard in zakaj se nismo zadolžili takrat, ko je dejansko obrestna
               mera padla? Koliko je sedaj tega denarja in nam danes nič ne koristi, če je padla
               obrestna mera pod 3% kot pravite, če smo se mi zadolžili po 5,5? Nam to čisto nič ne
               koristi. To je samo neumno. To je samo predvidevanje, to je hitenje, to je bilo nekaj
               kar je bilo v bistvu na škodo ljudi, ki bodo sedaj vseeno plačevali obresti po 5 pa
               pol. Tukaj me zanima logika, zakaj je <stage type="mag"/>
               <stage>(nadaljevanje)</stage> šel Čufer v Ameriko se zadolžit za 3,5 milijarde, 18. februarja, kot
               piše in se zadolžil po tej obrestni meri, če bi se lahko tri mesece kasneje po znatno
               nižji obrestni meri. Ali je bilo tako nujno? Saj takrat je bilo na računu milijarda
               in pol in dve milijarde, saj je bilo vedno na računu. To je zdaj temeljno vprašanje
               ko dejansko vidimo. Lepo da padajo obresti samo zakaj? Verjetno ne zato, ker smo se
               takrat zadolžiti. Tako da tukaj je seveda to tudi temeljno vprašanje, če že govorimo
               o teh obrestnih merah in takrat ko je bilo 5,5 obrestna mera, takrat je verjetno bila
               pa pri evropskem mehanizmu 3% ali pa manj kot 3, odvisno kakšne pogoje bi sprejeli in
               kakšne pogoje bi morali sprejeti ali kakorkoli. Ampak to je primerljivo s tem, to ni
               zdaj primerljivo, evropska obrestna mera s temi 2,9. Danes bi bila mogoče v Evropi
               zaradi tega obrestna mera manj kot 1. Tukaj ko se pogovarjamo je treba pač pogledati
               tudi malo ta časovni zorni kot, časovni vidik ko o tem govorimo in kar mešati. Saj
               danes se nam pa ni treba po nižji obrestni meri, če smo se že takrat po tako visoki.
               In takrat bodo ti investitorji dobili to obrestno mero in danes iz tega zornega kota
               dejansko to vprašanje.</p>
               <p>Naslednje vprašanje, to je glede zadolževanja, glede javnih financ in seveda glede
               konsolidacije javnega dolga pa naslednje vprašanje. Zakaj Ministrstvo za finance ni
               uskladilo Zakona o fiskalnem pravilu, če govorimo o tem, da mora Zakon o fiskalnem
               pravilu veljati že v letu 2015 oziroma tukaj je bilo Ministrstvo za finance nosilec
               tega zakona. Ta zakon je usklajevala delovna skupina. Do neke mere je bil usklajen.
               Slovenska demokratska stranka je počakala do konec prejšnjega tedna in sama vložila
               Zakon o fiskalnem pravilu zaradi tega ker mislim, da ne more država se nahajati v
               neustavnem položaju. Do konca meseca novembra bi morala vlada Alenke Bratušek dati v
               postopek Zakon o fiskalnem pravilu pa ga ni dala. Potem je bil ta zakon usklajevan na
               Ministrstvu za finance potem pa vse tiho je bilo. Potem pa tega zakona ni. Mene
               dejansko zanima, če seveda ta vlada, kot pravi državni sekretar, želi konsolidirati
               javne finance, zakaj ni bil narejen dodaten napor in to je tudi moje vprašanje.
               Navsezadnje to je lahko tudi politično vprašanje in je lahko tudi političen odgovor,
               ker se pač koalicijske stranke niso glede tega niso uskladile. Ne vem, ali ste to
               poskušali ali niste poskušali, kakorkoli že navsezadnje pač mesto državnega
               sekretarja je tudi politično vprašanje, ni samo strokovno. Glede tega seveda lahko
               pričakujem odgovor. Navsezadnje tudi zakaj vlada Alenke Bratušek tega dejansko ni
               naredila in zakaj ni v tej koaliciji tolikšne energije, da bi ta zakon dejansko dali
               v postopek, da Slovenija nebi bila v neustavnem položaju na tem področju. In zaradi
               tega govoriti o tem na eni strani, da bo Slovenija konsolidirala javne finance, da bo
               primanjkljaj načrtovan tako kot je bilo napisano in tako naprej, ena zadeva. Po drugi
               strani se pa ne naredi korakov, da bi se to dejansko res zgodilo. In to je zdaj
               vprašanje za Alenko Bratušek oziroma za predstavnika Ministrstva za finance zakaj se
               to ni zgodilo? Kaj je zdaj ta razlog? Trije členi so bili neusklajeni med koalicijo.
               Sam sem bil član te delovne skupine. Trije členi ali pa dva člena morda, pa se ni to
               naredilo. Zaradi tega so seveda te podatki o tem kako bo vse krasno in prav, jaz jim
               pač malo ne verjamem glede na to, da se tukaj ni nič naredilo. Tako da predsednik,
               zaenkrat imam ta vprašanja. Obresti in fiskalno pravilo. Zakaj smo se zadolžili
               takrat po tako visokih obrestih, da zdaj rečem, če imamo zdaj nižje obresti. In kaj
               je z Zakonom o fiskalnem pravilu, zakaj vlada tega ni naredila?</p>
            </sp>
            <sp xml:id="SDT6-KZNJF-nujna-9-2014-06-10.sp9">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Poslanec Horvat izvolite, za njim poslanec Pogačnik.</p>
            </sp>
            <sp xml:id="SDT6-KZNJF-nujna-9-2014-06-10.sp10">

               <speaker>JOŽEF HORVAT (PS NSi):</speaker>

               <p>Hvala lepa gospod predsednik. Spoštovana kolegica, spoštovani kolegi, spoštovani
                  <stage type="mag"/><stage>(Nadaljevanje)</stage> predstavniki
               Ministrstva za finance, gostje!</p>
               <p>Svojo razpravo bom koncipiral skozi optiko osnutka priporočila Evropske komisije za
               priporočilo Sveta v zvezi z nacionalnim reformnim programom Slovenije za letošnje
               leto in mnenje Sveta o slovenskem programu stabilnosti za leto 2014.</p>
               <p>Vemo, mediji so dokaj podrobno in na hitro poročali, nekako so te novice že zamrle, o
               8 priporočilih, ki jih je Slovenija dobila. Na prvi pogled se zdi, da smo uspešni,
               ker paket prejšnjih priporočil je vseboval 9 priporočil. Katerega priporočila ni: ni
               bančnega sektorja, torej, res je, da je govora tudi v teh 8 priporočilih, mislim, da
               je to priporočilo številka 4, da je treba novo NKBM in Abanko privatizirati in tako
               naprej. Ampak sprašujem vse nas, ali smo mi zadovoljni s sanacijo bančnega sistema in
               ali je ta sploh zaključena. Mi smo vrgli v dokapitalizacijo bank v državni lasti
               veliko sredstev davkoplačevalcev, blizu 4 milijarde, in zdaj se sprašujemo ali pa se
               sprašujem, ali slovenske banke, se pravi, banke v državni lasti, v 100% državni
               lasti, funkcionirajo, ali opravljajo svoj osnovni »corp bussines«, svoje osnovno
               temeljno poslanstvo, to je finančno servisiranje slovenskega gospodarstva. Odgovor je
               »ne«. Podatki kažejo, da v prvem kvartalu letošnjega leta – to beremo v medijih – je
               Nova Ljubljanska banka dala manj kreditov gospodarstvu kot v prvem kvartalu lanskega
               leta, 2013, ko še ni bila dokapitalizirana. Kar je ključna in splošna ugotovitev, je
               to, da se praktično priporočila ponavljajo, da je dejansko največja prioriteta teh
               priporočil dana oziroma se zahteva odpravo prekomernih neravnovesij in da tu
               praktično od lani nismo naredili ničesar. Kaj to pomeni? To pomeni, da nam teh novih
               svežih 8 priporočil praktično kaže, da moramo razred ponavljati. Zdaj, kakorkoli bo
               kdo to razumel, ali kritika odhajajoče koalicije oziroma Vlade Alenke Bratušek, naj
               si pač vzame k srcu določeno dozo, ampak mi domače naloge v roku enega leta nismo
               opravili, to je dejstvo in to sem pripravljen zagovarjati z različnimi argumenti.</p>
               <p>Kaj nam daje pravzaprav poglobljen pregled marca letos. Kot rečeno, za Slovenijo
               poglobljeni pregled ugotavlja presežna neravnovesja in da je potreben nadaljnji
               posebni monitoring za Slovenijo. Imeli smo izjemno kvalitetno razpravo v petek na
               Odboru za zadeve Evropske unije, kjer smo vsa ta priporočila obravnavali, imeli v
               gosteh tudi predstavnike Evropske komisije, med drugim tudi direktorja Generalnega
               direktorata za ekonomske in finančne zadeve pri Evropski komisiji, to je sosed, če
               lahko tako rečem, Madžar Istvan Pal Szekely, ki je pokazal nekaj zelo lahko
               razumljivih slajdov, slik, ki pa nas seveda ne spravljajo v dobro voljo. Mene osebno
               izjemno skrbijo ugotovitve Evropske komisije, ki še vedno, kljub temu, da so volitve
               v Evropski parlament že mimo, Evropska komisija po moji oceni še vedno uporablja na
               nek način prijazno retoriko, kar je na nek način razumljivo, saj je Evropska komisija
               tudi naša, prav toliko je naša, kot je francoska, nemška, luksemburška in tako
               naprej. Kaj smo pravzaprav <stage type="mag"/><stage>(Nadaljevanje)</stage> naredili narobe, da, recimo, države Višegrada, Višegrad
               4, dobro prosperirajo, da imajo gospodarsko rast. Če gledamo indeks in postavimo
               koordinatno izhodišče na nek način, indeks gospodarske rasti v letu 2008 na 100,
               potem je danes višegrajska skupina držav na indeksu 115, kar se tiče gospodarske
               rasti. Slovenija je nekje na indeksu okrog 90. Kaj je šlo narobe v Sloveniji in zakaj
               pravzaprav ne ukrepamo, lahko bi rekel, po zgledu držav, ki so uspešne? In spet, če
               primerjam gibanje investicij, spet indeks leta 2008 postavim na vrednost 100, vidim,
               da imajo indeks investicij višegrajske države, skupina Višegrad 4, trenutno, se
               pravi, prav ta mesece, recimo, ali pa prva tretjina letošnjega leta je indeks okrog
               105, 108, Slovenija je na indeksu gibanja investicij glede na 2008, ko je bil indeks
               100, je zdaj na indeksu 55. To je padec v prepad. To so strahotni podatki. Vendar je
               premalo, če gledamo samo te tabele, analize, jih tako in drugače utemeljujemo, če
               preprosto ni akcije. In res, kar je bilo danes že omenjeno, če gledam ukrepe iz
               nacionalnega reformnega programa Slovenije za letošnje leto in tudi programa
               stabilnosti Slovenije za letošnje leto, potem, brez zamere, ampak enostavno se nekih
               reform ne vidi, jih preprosto ni. Preprosto jih ni. In zadeve, če stvari ne
               upravljamo, če jih ne krmilimo, po naravnem zakonu je tako, da zadeve gredo navzdol,
               takšno izkušnjo imamo najbrž prav vsi.</p>
               <p>Kaj močno skrbi mene, pa seveda najbrž tudi bodoče generacije. Če pogledamo, kako
               hitro nam naraščajo stroški obresti, smo nekje v letošnjem letu na 3% bruto domačega
               proizvoda. In smo spet bistveno više od povprečja EU oziroma češke republike, da ne
               govorim o Nemčiji, Poljski, Slovaški, mi smo tu spet na vrhu. Torej, zelo hitro nam
               naraščajo stroški obresti. In rast javnega dolga, ki dejansko povzroča to naraščanje
               stroškov obresti, je zaskrbljujoča. Projekcija do leta 2020 je, recimo, tam okrog
               dobrih 85% BDP, to je projekcija javnega dolga. Mislim, no, vsaj upam, da je gospa
               Alenka Bratušek, bivša predsednica Vlade, s polnimi pooblastili, dejansko si te
               tabele, te projekcije, te grafikone tudi pogledala. Ne verjamem, da bi sedaj
               potegnila ta Vlada kakšne korenite poteze, najbrž se bo izgovarjala na status, ki ga
               trenutno ima, da opravlja tekoče posle. Ampak nihče ne bi zameril, če bi kakšen dober
               ukrep Vlada prinesla v Državni zbor. Zdaj pa se Vlada na čelu s predsednico Vlade
               ukvarja <stage type="mag"/><stage>(Nadaljevanje)</stage> z povsem
               drugimi zadevami, država pa pada. Naj se sliši še tako dramatično, ampak to je
               dejstvo. Naj na tej točki zaključim. Hvala lepa.</p>
            </sp>
            <sp xml:id="SDT6-KZNJF-nujna-9-2014-06-10.sp11">

               <speaker>PREDSEDNIK MAG. ANDREJ VIZJAK:</speaker>

               <p>Hvala tudi vam.</p>
               <p>Poslanec Pogačnik, prosim.</p>
            </sp>
            <sp xml:id="SDT6-KZNJF-nujna-9-2014-06-10.sp12">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za besedo. Spoštovani državni sekretar, spoštovani
               prisotni!</p>
               <p>Zdaj nadaljujemo to sejo, mislim, da že na prvi seji smo predvsem v stranki SDS
               opozorili na to nevzdržnost zadolževanja s strani Vlade Alenke Bratušek in
               obremenitve proračuna, predvsem v smislu plačevanja obresti, ki znašajo že več kot
               milijardo evrov pri 8 milijard evrih prihodka. Predstavniki Ministrstva za finance
               ste nam danes postregli z dokumentom, kjer navajate številke, za katere smo vas
               prosili. Mislim, da pri teh številkah nekaj manjka. Mislim, da bi te številke morale
               biti narejene na primerjavi enakih obdobij preteklih let. Najbolj pa pogrešam, kako
               je bilo to planirano v rebalansu proračuna za leto 2014, ker te številke nam ničesar
               ne povedo, bi rekel, ta pogled, kot ste jih predstavili nam. Zanima me, kam to pelje
               in kakšna realizacija se pričakujem potem do konca leta. Pa seveda v drugem delu, ali
               bo potreben rebalans proračuna za leto 2014, ali bodo prebiti nekateri planirani
               odhodki ali pa bodo prihodki, ki so bili planirani za leto 2014, bistveno manjši, kot
               so bili planirani. Tu so predvsem vprašanja iz naslova, kakšna je bila skupna
               vrednost planiranega DDV za celotno leto, da vidimo, smo v mesecu maju, verjetno bi
               neka ocena že lahko bila, kaj se pričakuje za celotno obdobje leta 2014. Mislim, da
               je tudi ta primerjava, ki jo je povedal državni sekretar, glede obresti na obveznice
               in na obrestno mero Sklada ESM, mislim, da bi se to primerjavo moralo narediti
               takrat, ko se je Slovenija zadolževala, in moraš te podatke gledati na enako časovno
               obdobje. To pomeni, kaj je obrestna mera ESM pomenila takrat, ko se je Slovenija
               zadolževala na trgu.</p>
               <p>Druga zadeva, ki jo zdaj zelo radi poslušamo, pa verjamem, da jo bomo poslušali
               predvsem s strani predsednice Vlade v odstopu Alenke Bratušek, kako obresti na
               slovenske obveznice drastično padajo. Tu je treba povedati realno stanje, zakaj te
               obresti padajo. Ne zaradi tega, ker Slovenija dosega na trgu večje zaupanje, ali
               zaradi tega, ker so slovenski rezultati boljši, ampak izključno zaradi ukrepa, ki ga
               je izvedla Evropska centralna banka na čelu z Draghijem, ko so ključno obrestno mero
               znižali na najnižjo zgodovinsko raven 0,15%. To je vzrok, da se obresti slovenskih
               obveznic znižujejo. Zniževale pa so se dejansko tudi v vseh ostalih državah Evropske
               unije. Treba je povedati, da se za določene depozite danes ponuja že negativno
               obrestno mero. In ko naredimo to primerjavo z ostalimi, nam primerljivimi državami,
               vidimo, da je Slovenija še zmeraj nekje na dnu.</p>
               <p>Veliko je bilo govora o tem zadolževanju. Vemo, da je v mandatu Vlade Alenke Bratušek
               prišlo do rekordnega <stage type="mag"/><stage>(Nadaljevanje)</stage>
               zadolževanja, da smo lahko dejansko vsaka dva meseca poslušali, kako Ministrstvo za
               finance na čelu z ministrom dr. Urošem Čuferjem izvaja »road showe« in se ponujajo
               ponudbe za zadolževanje. Nikdar in nikoli pa še nisem slišal, za kaj je bil ta denar
               porabljen. Teh zadolžitev je bilo precej, govorimo o več milijardah, in me zanima, če
               lahko Ministrstvo za finance pove, za kaj je bil porabljen denar, plačano, ker smo se
               zadolžili na trgu, oziroma ali je ta denar še nekje na nekih depozitih. Zanima me po
               postavkah, vsaj okvirno. Mi smo se zadolžili za 5 pa za 8 milijard. In me ne zanima
               samo kot poslanca Državnega zbora, ampak tudi kot davkoplačevalca, zakaj je Vlada
               Alenke Bratušek, koalicija, ta sredstva tudi porabila. Verjetno ste morali vedeti,
               zakaj se greste na trg zadolžiti, da se to pove. Pa seveda, ali ta sredstva, ki smo
               jih dobili, za katera smo se zadolžili, ali jih imamo še danes kaj v obliki kakšnih
               depozitov ali v ostalih bankah.</p>
               <p>Tu se res vidi, da trošarine padajo. In tisto, na kar smo mi opozarjali, da
               trošarinska politika Vlade Alenke Bratušek ni ustrezna, sem po eni strani zaskrbljen,
               kaj se bo zgodilo še do konca leta in da bodo prihodki iz tega naslova še bistveno
               nižji, kot so bili.</p>
               <p>Nič ni govora o davčnem dolgu, kakšen je davčni dolg ob koncu maja. Po nekaterih
               informacijah samo iz naslova fizičnih oziroma pravnih oseb znaša več kot 1,1
               milijarde evrov. Od tega je aktivnega dolga približno 600 milijonov evrov. In
               verjetno vse ostalo lahko odpišemo, kajti pravne ali fizične osebe so v osebnem
               stečaju ali stečajnih postopkih. Zakaj Ministrstvo za finance, Vlada Alenke Bratušek
               v enem letu in pol ni sprejela niti enega ukrepa za zmanjšanje davčnega dolga. Zanima
               me tudi, koliko je neplačanih prispevkov. Po nekaterih informacijah iz medijev davčni
               dolg in neplačani prispevki znašajo že približno 1,6 milijarde evrov. Kakšne bodo
               posledice z zavrnitvijo Ustavnega sodišča iz naslova nepremičninskega davka. Samo za
               informacijo, ta neplačani davčni dolg je verjetno v višini 8-letnega davka
               nepremičninskega davka. Zakaj niste sprejeli niti enega ukrepa na tem področju?</p>
               <p>Zanima me še naslednje. V tem dokumentu navajate pri nedavčnih prihodkih, da so v
               prvih mesecih višji za 78% v primerjavi z enakim obdobjem lanskega leta. In navajate,
               da je poglavitni razlog za to vplačilo koncesnine za radijske frekvence in mobilno
               telefonijo v višini skoraj 150 milijonov evrov. Zanima me, ali je ta prihodek bil
               vključen oziroma je vključen v rebalans proračuna za leto 2014 ali bo to vodeno kot
               izredni prihodek in pa, seveda, kakšne bodo posledice.</p>
            </sp>
            <sp xml:id="SDT6-KZNJF-nujna-9-2014-06-10.sp13">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Jaz bi še eno stvar zelo konkretiziral, spoštovani državni sekretar, da ne bi
               obviselo v zraku, da mi pravzaprav terjamo od vas neke podatke, ki ste jih že
               dostavili parlamentu v okviru že sprejetih. Poglejte, vi ste se večkrat sklicevali na
                  <stage type="mag"/> <stage>(nadaljevanje)</stage> reformni program,
               pa tudi program stabilnosti. Jaz imam tukaj ta nacionalni reformni program in v eni
               izmed točk govori o izpolnjevanju srednjeročnega fiskalnega okvirja sektorja države.
               To se pravi, ta poglavje se nanaša na pravzaprav to kar mi govorimo s katerimi ukrepi
               zmanjšati primanjkljaj, itn. Sedaj, kot prvo, vi tukaj notri navajate, da boste
               proučili tudi možnost ponovnega dviga DDV zaradi izpada nepremičninskega davka. To je
               napisano, pa me zanima, ali ste to že proučili. Ali to še načrtujete ali ne? Ker ta
               reformni oziroma program je bil sprejet že kar nekaj mesecev nazaj in verjetno je že
               čas, da bi to proučevanje zaključili in me zanima kakšen je vaš konkreten odgovor.
               Ali načrtujete v okviru sprejemanja rebalansa proračuna ali novega proračuna za
               prihodnje leto ponoven dvig DDV-ja. Poglejte, potem ste v drugem odstavku napisali,
               da bo podaljšanje veljavno vseh sprejetih ukrepov, to se pravi, še posebej ZUJF-a, in
               potem pišete, da bodo stroški dela s podaljšanjem veljavnosti ukrepov in zniževanjem
               mase za plače v višini 5%, to vključuje tudi zmanjševanje števila zaposlenih. Sedaj,
               saj pravim, to je cilj. To ni ukrep. To kar ste zapisali notri je cilj. Cilj je
               zmanjšati maso plač za 5%. Nas pa zanima v tem konkretnem programu s katerimi ukrepi
               boste to dosegli in kdaj in koliko konkretno dobo prinesli finančno? Tako da, mi
               pravzaprav ne govorimo, da bi iskali od vas še enkrat, da nam napišete cilj, ta cilj,
               temveč želimo izvedeti kako boste to naredili, še posebej v luči pogajanj, ki
               potekajo z javnim sektorjem, ki ne vodijo nikamor, pravzaprav se zelo odmikajo od
               tega cilja. Tako, da smo si na jasnem, da res ne iščemo nekaj kar ste nam že
               poslali.</p>
               <p>Potem ste tukaj notri zapisali, da boste, ponovno bodo podaljšani in sistemsko
               spremenjeni zakoni z namenom znižanja transferov v letu 2015. Če želite vi kakšne
               transferje v letu 2015 znižati, morate zakone danes imeti pripravljene in jih
               predlagati parlamentu, ker sicer ne boste leta 2015 nič znižali. Pa me zanima katere
               zakone pripravljate ali kdo jih pripravlja, kakšne bodo rešitve v teh zakonih in za
               koliko bodo znižale te transferje? To vas mi sprašujemo.</p>
               <p>Potem nadalje, da ne bi res izpadli, da ste nam že zdavnaj to pojasnili. Četrta
               stvar. Pišete notri, da boste racionalizirali javne sklade ter zavode. Napišete
               koliko jih je, in da boste s poenostavitvami pravno organizacijskih oblik bodo
               določeni pogoji za učinkovitejše opravljanje negospodarskih javnih storitev služb.
               Sprašujem vas kateri zakoni? Kakšni bodo finančni učinki in kakšni bodo konkretni
               ukrepi, da se bo ta cilj izpolnil? Potem navajate, da boste udarili malo občine.
               Piše, da boste spremembo sistema financiranja občin, boste naredili tako, da določene
               primerne porabe ne bo več temeljilo na nestandardizirani porabi vseh občin v
               preteklih štirih letih, temveč skozi standardizirani in omejen delež odhodkov za
               funkcioniranje občin. Sedaj meni ta stavek sicer pove kakšna je intenca, kaj bi vi
               naredili radi, ampak jaz niti približno ne vem kateri zakon boste spremenili.
               Verjetno Zakon o financiranju občin. S kakšnimi določbami in kakšen finančni učinek
               bo od tega. Po tem vas mi sprašujemo, kajti v sumi teh ukrepov, ki sem jih zdaj
               naštel, verjetno želite znižati tekoče odhodke države in me zanima za koliko bodo ti
               ukrepi prinesli? Iz tega zapisanega se to ne da ugotoviti, spoštovani državni
               sekretar. In res, ne me narobe razumeti, mi pa želimo prav to izvedeti, kajti mi
               vemo, da zelo lahko se napišejo neki splošni cilji, zelo težko se pa določijo kaj
               šele sprejmejo konkretni ukrepi. Tako da, v tem kontekstu jaz dodatno obrazlagam
               sklep, ki smo ga predlagali, da Vlada v 30. dneh pripravi ta konkreten program za
               zmanjšanje presežnega primanjkljaja.</p>
               <p>Sedaj, še čisto dve stvari glede tega odgovora na sklep komisije s prejšnje seje.
                  <stage type="mag"/> <stage>(nadaljevanje)</stage> Vi sicer ugotavljate, da
               je primanjkljaj ta trenutek oziroma da je primanjkljaj do konca maja nižji kot lani
               in da je 707 milijonov plus 200 milijonov neplačanih vendar ne še zapadlih
               obveznosti. Zanima me, glede na vse izjave, javno izrečene izjave, številnih
               ministrov, da jim manjka denarja vse povsod, kakšen bo ali še vedno ocenjujete, da bo
               primanjkljaj na koncu leta takšen kot je planirano z veljavnim proračunom. Sedaj
               vidimo, da ministri raznorazni predlagajo sprejem tudi zakona, da bi na nek način
               pretakali denar, recimo, iz Darsa za vzdrževanje cest pa tako naprej, verjetno to
               poznate in raznorazne inovacije na tem finančnem področju. Se pravi, samo kako tekočo
               uporabo vzdrževati, na istem nivoju pa poiskati neke vire, ki so bolj ali manj horuk.
               Spominja me, da je to pač neka želja krpanja teh proračunskih lukenj za vsak način,
               samo da se še ne zgodi, da ne poči dokler smo tu, potem pa kaj bo bo. Tako da imam s
               tem res nekoliko težav.</p>
               <p>Potem pa zadnje vprašanje iz zadnje strani. Tu piše: planirana odplačila glavnic in
               obresti. Vi tu plačila obresti za letos planirate dobro milijardo, potem pa kar
               naslednje leto manj in manj. To pomeni, v primeru verjetno ne bo nobenega novega
               posojila najelo oziroma da se ne bomo dodatno zadolžili, kar je pa verjetno iluzija,
               ker moramo reprogramirati ta svoja posojila oziroma zapadle obveznosti. Moramo
               najemati nove, ki bodo prinesle nove obresti. Tako jaz to razumem. Jaz skoraj ne
               morem verjeti, da bi sicer že imeli v letu 2017 samo 800 milijonov tekočih obresti,
               iz milijarde, a dolg se nam povečuje, primanjkljaj ostaja, bo se pa še vedno dogajal,
               te obveznosti bodo samo rasle, ne se zmanjševale. Verjetno je to malo »fake«. Je
               mišljeno, da se ne bomo več zadolžili, ali predvideva, da se bomo zadolževali za
               potrebe, kako bi rekel, vseh namenov, se pravi tudi novega najemanja posojil in
               hkrati financiranja primanjkljaja. Prosil bi vas za eno obrazložitev tu še
               dodatno.</p>
               <p>Poslanec Pavlišič, izvolite.</p>
            </sp>
            <sp xml:id="SDT6-KZNJF-nujna-9-2014-06-10.sp14">

               <speaker>MARKO PAVLIŠIČ (PS DL):</speaker>

               <p>Hvala za besedo. Jaz moram tu priznati, gospod predsednik, da ne delim vašega
               navdušenja nad tem žledom, ki smo mu bili priča, češ, zaradi tega smo prodali več
               agregatov, več goriva, pa bomo imeli večje prilive od DDV-ja. To se mi zdi malo
               neokusno, da na ta način probamo…<stage>/oglašanje iz klopi./</stage> Tako ste rekli, da pač zaradi
               žleda in zaradi tega je bilo prodanih več agregatov…</p>
            </sp>
            <sp xml:id="SDT6-KZNJF-nujna-9-2014-06-10.sp15">

               <speaker>PREDSEDNIK MAG. ANDREJ VIZJAK:</speaker>

               <p>Spoštovani, tu vas moram prekiniti. Ne zavajati, prosim, ker tega nisem rekel.
               Državni sekretar se je skliceval, da je bil žled enkratni učinek, ki je zmanjšal
               priliv DDV-ja in sem mu pač govoril, da je zadeva verjetno lahko tudi drugačna zaradi
               prodaje teh. In prosim, ne govoriti o tem, da sem s katerokoli izjavo se veselil ali
               celo bil navdušen, kot ste se vi izrazili, glede žleta. Ne, jaz sem kot predsedujoči
               le ob takih manevrih nekorektnega navajanja poslancev dolžan posredovati…</p>
            </sp>
            <sp xml:id="SDT6-KZNJF-nujna-9-2014-06-10.sp16">

               <speaker>MARKO PAVLIŠIČ (PS DL):</speaker>

               <p>Se opravičujem, če ste tako dojeli mojo razpravo…</p>
               <p>Gospod Pogačnik je lepo omenil zakaj imamo znižanje obrestnih mer na mednarodnih
               trgih, predvsem v zadnjem času zaradi ECB-jev ukrepov, pred tem je bila pa Rusija
               tista, ki je povzročila, da pač so nam obrestne mere padle. Tu jasno se moramo
               strinjati s tem, da prav veliko Vlada pri tej obrestni meri znižanju nima nekih hudih
               zaslug. Je pa res, da moramo po drugi strani tudi priznati, da pa Vlada s svojimi
               dejanji ni povzročila nekega dodatnega pritiska, da bi se …<stage>/nerazumljivo./</stage> za
               Slovenijo povečali. Skratka, mednarodni trgi Slovenijo ta trenutek ocenjujejo kot
               stabilno, kot državo, ki ji ne grozi bankrot. In zaradi tega so se, bom rekel, ti
               padci obrestnih mer na mednarodnih trgih, ki smo jim priča zaradi že omenjenih
               vzrokov, so se odrazili tudi na padcu slovenskih vrednostnih papirjev. Kar je
               vsekakor razveseljiv faktor.</p>
               <p>Je pa tukaj tudi res še ena druga stara resnica, da takrat, <stage type="mag"/><stage>(nadaljevanje)</stage> ko denarja ne rabiš, tega so vsi
               pripravljeni zelo poceni posoditi, takrat, ko ga pa nujno potrebuješ so pa te
               obrestne mere zelo visoke. Tako, da tukaj lahko ugotovimo samo to, da je država v
               zadnjem času vodila ustrezno politiko in odsev tega so tudi pač nižje obresti na
               mednarodnih trgih in to je treba enostavno priznati in ne glede na to, da nihče med
               nami ni vesel tega stalno novega in novega zadolževanja in bi bili precej bolj
               veseli, če bi naredili večje korake v smeri razdolževanja. Bi pa tukaj imel še sam
               eno vprašanje za gospoda državnega sekretarja. Ali v teh primerih, ko so pač obrestne
               mere toliko padle ali načrtujete kakšna refinanciranja teh dolgov? Ali bi se dalo
               tukaj kaj na osnovi tega sedaj pridobiti kaj, da bi stare dolgove za višjo obrestno
               mero nadomestili z novimi z nižjo obrestno mero? Se pravi ali je kakšna takšna akcija
               predvidena oziroma ali to izvajate?</p>
               <p>Pa še drugo vprašanje bi imel, ki je bilo tudi že omenjeno. Skratka, državne bilance
               so lepo mesečno podane. Lahko vidimo, vsak si lahko na internetu pogleda, kako se
               gibljejo mesečno te podatki. Me pa zanima ali obstaja tudi podoben plan po mesecih,
               da dejansko lahko ocenimo sami ali se gibljemo v okviru nečesa, kar je bilo planirano
               ali pač smo trenutno navdušeni nad trenutnimi mesečnimi realizacijami, vendar pa to
               ne bi bilo v skladu s tem, kar je planirano?</p>
               <p>In morda za konec še gospod Vizjak, to, kar ste na koncu omenili, tukaj lepo piše v
               tem gradivu, ki smo ga vsi dobili, da gre za stanje na dan 31. 5. leta 2014, kakšno
               je stanje trenutnih obveznic, ki jih ima Slovenija izdanih, kar popolnoma jasno
               pomeni, to je trenutno stanje, notri valda niso vključena bodoča zadolževanja čez
               recimo leto, dve, tri, štiri ali koliko, pa bo potrebno. Toliko, hvala.</p>
            </sp>
            <sp xml:id="SDT6-KZNJF-nujna-9-2014-06-10.sp17">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Jaz predlagam, da damo državnemu sekretarju možnost, da odgovori na vsa
               vprašanja. Prosim.</p>
            </sp>
            <sp xml:id="SDT6-KZNJF-nujna-9-2014-06-10.sp18">

               <speaker>MAG. MITJA MAVKO:</speaker>

               <p>Hvala lepa za to razpravo. Trije sklopi vprašanj, tako kot sem jih jaz razbral, se
               pravi deficit, dolg in recimo priporočila, ki jih daje Evropska komisija Sloveniji,
               predvsem kar se tiče bančnega sektorja. Če najprej sklop vprašanj, ki se nanašajo na
               dolg skušam malo nasloviti. Pravilno ugotavljate, da za podatke v tabeli, ki smo vam
               jo posredovali se predvidene bodoče obremenitve iz naslova obresti nanašajo zgolj za
               tiste zadolžitve, ki so že izvedene. Torej za trenutno stanje dolga. Povsem jasno je,
               da ta tabela ne more vključevati tistega, kar bo zadolžitev predvidoma nastala v
               prihodnjih letih, ker je to v trenutnem obdobju težko načrtovati. Dobro, eno leto,
               dve leti vnaprej ja, pod nekimi predpostavkami gibanja obrestnih mer, ampak za bolj
               dolgoročno obdobje pa menimo, da ne bi bila zelo natančna ocena možna.</p>
               <p>Gibanja naših pribitkov, pa tudi navezana na ESM, tukaj bi vendarle veljalo omeniti
               globoko nestrinjanje vlade s tem, da Slovenija ni kredibilna na mednarodnih trgih, da
               vlada ni naredila ničesar in da vse, kar je se zgodilo nam na obrestnih merah je
               posledica nekega ukrepanja ECB-ja. Če bi bilo temu res tako, potem bi se vsem državam
               območja evra razmeroma enakomerno znižali pribitki na njihovo zadolževanja, pa se
               niso, pa so se Sloveniji dosti bolj znižali glede na ostale države. Zgolj primer, če
               gledamo recimo dolarsko zadolžitev, naš pribitek glede na Ameriko pred recimo pol
               leta je znašal preko 3 % točke in se je do današnjega dne praktično razpolovil.<stage type="mag"/> <stage>(nadaljevanje)</stage> Torej trgi očitno
               Slovenijo jemljejo kot kredibilnega partnerja in ukrepe vlade in ekonomsko politiko
               vlade ocenjujejo kot ustrezne in so zato bili pripravljeni znižati zahtevano
               donosnost za slovenske obveznice.</p>
               <p>Vprašanje gospoda Širclja je zelo enostavno. Zakaj se nismo zadolžili pri ESM-ju? Iz
               istega razloga, kot se vaša vlada leta 2012 ni zadolžila pri ESM-ju. Tudi vaša vlada
               je jeseni leta 2012 izvedla zadolžitev s kuponom 5,7 zahtevano donosnostjo 5,5%
               obrestno mero in ni šla preverjati na ESM cene zadolžitve in mi menimo, da je bila to
               pametna poteza in iz istega razloga smo tudi mi v letu 2013 in v letošnjem letu
               nadaljevali s taktiko financiranja na mednarodnih finančnih trgih, ker mi menimo, da
               bi bila cena, ne zgolj cena na kupon, ki bi ga morali plačati ampak siceršnja
               narodnogospodarska cena višja, če bi šli v zadolževanje preko ESM-ja. Tukaj boste
               težko iskali razlike v pristopih ali pa razlike v motivih med tem kar je vlada počela
               v zadnjem letu ali pa kar je bilo narejeno v letu 2012.</p>
               <p>Drugi sklop vprašanj se nanaša na … mogoče zgolj še komentar. Gospod Pogačnik je
               izpostavljal vprašanje čemu so bile namenjene zadolžitve po namenih. Zelo enostavno
               se da v tri velike sklope namene zadolžitve strniti ali pa mogoče v štiri. Eno je
               odplačila zapadlih obveznosti. Teh je bilo letos za približno 3,5 milijarde evrov. V
               letu 2013 jih je bilo za 2,9 milijarde evrov. To je bilo že plačano. Pardon, letošnja
               ena glavnica še zapade v oktobru v višini 1,1 milijarde, 18 mesečna zakladna mejnica
               …<stage>/Glas iz dvorane./</stage>… Prosim? …<stage>/Glas iz dvorane./</stage>… Je bilo pa že 2,5 milijarde,je bilo
               pa že poplačano. V 2013 je bila pa odplačana milijarda glavnic. Drugi sklop namenov
               opravljenih zadolžitev je za financiranje primanjkljaja, ki je lani znašal,
               proračunski primanjkljaj, dobro milijardo in pol. V letošnjem letu znaša približno
               milijardo evrov kar pomeni, da letos se primanjkljaj znižuje, bistveno znižuje,
               hkrati dodatno financiranje izven rednega tekočega primanjkljaja. V lanskem letu je
               bila seveda izvedena zadolžitev za financiranje ukrepov v bančnem sektorju, ki so
               skupaj znašali 3,6 milijarde evrov. Ostane razlika, ki predstavlja sredstva na
               računih. Trenutno enotni zakladniški račun celotnega sektorja države izkazuje 4,7
               milijarde evrov sredstev, od tega državnemu proračunu pripada 3,5 milijarde evrov. In
               taktika uravnavanja javnofinančnega dolga, se pravi zadolžitve in ohranjanja zadostne
               likvidnosti proračuna je tudi tista, ki prepriča mednarodne finančne trge in vpliva
               na višino pribitkov, ki jih vlagatelji terjajo za slovenske obveznice.</p>
               <p>Drugi sklop vprašanj se nanaša na tekoče izvrševanje proračuna in pa na predvidene
                  ukrepe<stage type="mag"/> <stage>(nadaljevanje)</stage> vlade. Drži,
               gospod predsedujoči, kar nekaj izmed ukrepov v nacionalnem reformnem programu so
               zapisani v obliki ciljev in namenoma za zapisani kot taki. Nacionalni reformni
               program je program, ki ga vlada izvršuje tekom enega leta ali pa dobrega leta kar
               pomeni, da vsi ukrepi niso specificirani do zadnje vejice. Vsi zakoni niso
               pripravljeni v naprej v trenutku ko je program na mizi in tudi sami ste dobro
               ugotovili, da del teh ukrepov ni več aktualen. V času ko se je dokument pripravljal
               je bila aktualna nadomestitev izpada davka od nepremičnin z dvigom DDV-ja. Ta
               nadomestitev ni več aktualna zato vlada tega seveda ne načrtuje. Tudi del drugih
               ukrepov, ki so predvideni v nacionalnem reformnem programu in pa v programu
               stabilnosti ni več aktualen. Del je bil predlagan pa je bil zavrnjen. Tipičen tak
               primer je možnost, ki jo je vlada želela uveljaviti skozi spremembe Zakona o
               izvrševanju proračuna, da bi se presežki javnih skladov in javnih zavodov, ki jih je
               kar nekaj, presežki iz preteklih let, porabili za to, da bi letos lahko zmanjšali
               tekoče odlive v te javne zavode in javne sklade pa Državni zbor tega ni podprl.
               Žogico vračam gospodu Horvatu, ki prvi, da bi Državni zbor z veseljem podprli dobre
               ukrepe. Mi menimo, da koriščenje preteklih presežkov je lahko dober ukrep, mogoče se
               ne bova strinjala s tem ampak Državni zbor pač ni bil pripravljen tega podpreti in
               tega ukrepa pač nimamo.</p>
               <p>Beseda okrog cilja minusa 5%. V nacionalnem reformnem programu je jasno zapisan cilj
               do kdaj naj bo to uveljavljeno. Piše v letu 2015. Piše kako naj bo to uveljavljeno.
               Skozi socialni dialog. In piše cilj, ki ga bo vlada pri tem zasledovala. Socialni
               dialog trenutno teče, vi imate dosti več izkušenj s socialnim dialogom od mene tako
               da tukaj vam nimam kaj dodatnega razlagati. Koliko bo vlada pri tem uspešna bomo
               videli ko bo ta socialni dialog zaključen. Če ne bo zadostnih prihrankov možno
               realizirati skozi ta ukrep, bo pač ta vlada ali pa prihodnja vlada morala najti neke
               nadomestitvene ukrepe na odhodkovni strani za zadostno javno finančno
               konsolidacijo.</p>
               <p>Vsekakor menimo, da izvrševanje proračuna kot trenutno poteka v prvih petih mesecih z
               možnimi fleksibilnostmi, ki jih omogoča Zakon o izvrševanju proračuna in Zakon o
               javnih financah zadoščata, da se lahko proračun za leto 2014 izvrši do višine
               primanjkljaja, kot je predviden.</p>
               <p>Zadnji sklop vprašanj se je nanašal na primerjavo z višegrajskimi državami pa
               priporočila, ki jih je Slovenija dobila v okviru evropskega semestra. Mi smo že
               večkrat omenili, da se vlada vsekakor strinja s področji ukrepanja, kot jih je
               predlagala Evropska komisija. Teh 8 področij se da mogoče v pet sklopov<stage type="mag"/> <stage>(Nadaljevanje)</stage> združiti predvsem
               dokončanje ukrepanja v bančnem sektorju, ukrepanje na področju podjetniškega
               prestrukturiranja, ravnanje z javnim dolgom, javnofinančna konsolidacija in pa peto
               področje, ki se nanaša na recimo sklop poslovnega okolja. Zato velikih težav s
               predlaganimi priporočili Vlada ne vidi. Seveda so malenkosti, ki se v besedilu, bi se
               dale izboljšati, ampak prioritetna področja po našem mnenju so ustrezno naslovljena,
               bi pa veljalo vendarle dokument brati v celoti in dokument, če ga beremo v celoti,
               jasno tudi izpostavlja, da je bil v Sloveniji narejen pomemben napredek pri
               naslavljanju makroekonomskih neravnotežij, da pa delo še ni končano. In s tem se
               Vlada popolnoma strinja. Delo še ni dokončano.</p>
               <p>Ali je sanacija bank zaključena? Nikakor ne. To je Vlada tudi že večkrat povedala.
               Prvič niti nismo še izvedli vseh ukrepov v vseh bankah. In tudi v bankah kjer so
               ukrepi bili izvedeni, jasno niso bili izvedeni na pamet. Vsaka izmed teh bank ima
               pripravljen program prestrukturiranja. Program prestrukturiranja, ki ga je sicer
               sprejela Vlada, pa če že ne verjamemo Vladi, da je prav, verjemimo Evropski komisiji,
               ki ga je potrdila v zameno, da je bila lahko državna pomoč odobrena, ampak vsi
               programi prestrukturiranja so petletni. To pomeni, da bo prestrukturiranje
               slovenskega bančnega sektorja trajalo nekaj časa. Tako kot podjetja ne moreš
               prestrukturirati v treh mesecih, tudi bank ne moremo spremeniti v treh mesecih. In to
               bo daljše obdobje postopnega prilagajanja novim razmeram na način, da bodo banke na
               srednji rok poslovno ponovno vzdržne, in da bo čim večji del vloženih javnofinančnih
               sredstev lahko povrnil. In povrnil bo lahko na dva načina; z zniževanjem zadolžitve,
               ki jo je izvedla Družba za opravljanje terjatev bank za pridobitev slabih terjatev iz
               bank in pa z odprodajo pridobljenih državnih deležev v bankah. Država je danes
               lastnica preko 60% bančnega sektorja. Vsi se bomo strinjali, da to ni dolgoročno
               vzdržna niti zaželena pozicija v katerih bi država bila in se verjetno lahko
               strinjamo, da je potrebno v primernem času te deleže bistveno znižati preko izvedbe
               privatizacij, postopno seveda, in ena izmed privatizacij je že v teku in upamo, da bo
               še v letošnjem letu zaključena. Toliko z moje strani. Hvala.</p>
            </sp>
            <sp xml:id="SDT6-KZNJF-nujna-9-2014-06-10.sp19">

               <speaker>PREDSEDNIK MAG. ANDREJ VIZJAK:</speaker>

               <p>Poslanec Šircelj in potem poslanec Pogačnik, imata repliki. Prosim.</p>
            </sp>
            <sp xml:id="SDT6-KZNJF-nujna-9-2014-06-10.sp20">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa predsednik.</p>
               <p>Gospod državni sekretar Mavko ni odgovoril na nobeno vprašanje, ki sem mu jih dal.
               Dal sem dva vprašanja. Niti nisem dal vprašanje, ampak sem postavil tezo glede
               zadolževanja pri evropskem mehanizmu. Ampak vseeno nekaj podatkov smo dobili. Prvo
               vprašanje je, ponavljam. Zakaj se je Vlada zadolžila po 5,5% obrestni meri v
               februarju 2014, če bi se lahko zadolžila danes po 2,9 kot ste rekli, da je ta
               obrestna mera? To je vprašanje. Ne, nič… Na trgu. Nič pri SM-u. Na trgu. Zakaj se je
               takrat in se ni danes, če ima danes na enotno zakladniškem računu 4,7 milijard in ali
               potrebuje 4,7 milijard, tam pač verjetno bolj ali manj ne obrestovano ali slabo
               obrestovano, vsekakor pa ne tako obrestovano kot je, kakršne obresti plačuje čez
               Atlantik, Združenim državam Amerike oziroma tem finančnim investitorjem, ki so
               pokupili slovenske državne obveznice. To je prvo vprašanje. Zakaj se ne in zakaj ima
               dolg na zalogo? Ali je to optimalno? Ali je to gospodarno ali je to smotrno z vidika,
               če želite, <stage type="mag"/> <stage>(nadaljevanje)</stage> tudi Računskega
               sodišča in presoja Računskega sodišča. Drugo vprašanje pa je glede fiskalnega
               pravila. Kaj je s fiskalnim pravilom? To je bilo pa drugo vprašanje. Da ne bi še
               enkrat omenil. Mislim, da je jasno že vsem, da je Vlada usklajevala zakon o fiskalnem
               pravilu, ni ga dala na sejo Vlade, ni ga dala nikamor naprej. Ministrstvo za finance
               je tukaj nosilec. In mi smo v neustavnem položaju, ker bi zakon o fiskalnem pravilu
               moralo biti že sprejeto in uveljavljeno konec novembra meseca 2013 glede na ustavno
               določbo in Vlada tu deluje protiustavno. Zakaj tega ni naredila? To sta dva
               vprašanja. Vse ostalo ni bilo vprašanj. Lahko gremo gledati tudi magnetogram, če
               želite.</p>
            </sp>
            <sp xml:id="SDT6-KZNJF-nujna-9-2014-06-10.sp21">

               <speaker>PREDSEDNIK MAG. ANDREJ VIZJAK:</speaker>

               <p>Izvolite, gospod Pogačnik.</p>
            </sp>
            <sp xml:id="SDT6-KZNJF-nujna-9-2014-06-10.sp22">

               <speaker>MAG. MARKO POGAČNIK (PS SDS):</speaker>

               <p>Jaz bi mogoče predlagal, da najprej državni sekretar odgovori na vprašanja kolega
               Širclja, drugače bomo spet pol pozabili, pa bi jaz potem imel po odgovorih…</p>
            </sp>
            <sp xml:id="SDT6-KZNJF-nujna-9-2014-06-10.sp23">

               <speaker>PREDSEDNIK MAG. ANDREJ VIZJAK:</speaker>

               <p>Jaz bi predlagal, da naredimo krog. Državni sekretar si bo zapisal, če ne ga bom pa
               jaz spomnil. Prvič, zakaj prej po višji obrestni meri in kasneje ne po nižji, če
               imamo ta denar na zalogo. To je prvo vprašanje. Drugo vprašanje je bilo, kaj je z
               zakonom. Bomo naredili še en krog…</p>
            </sp>
            <sp xml:id="SDT6-KZNJF-nujna-9-2014-06-10.sp24">

               <speaker>MAG. MARKO POGAČNIK (PS SDS):</speaker>

               <p>V redu, čeprav je meni tako bolj konstruktivno, pa večji efekt, če se sproti
               odgovarja, tudi, bi rekel, za vse tiste, ki nas gledajo.</p>
               <p>Glede ESM-ja, rekli ste zakaj se Vlada Janeza Janše ni zadolžila pri ESM-ju. Mi smo
               poudarjali predvsem to, tisto zadolžitev za potrebe bančnega sistema. In mislim, da
               je ESM sklad praksa, bi rekel, države Španije, iz tega konteksta, predvsem za potrebe
               sanacije bančnega sistema, da bi bile verjetno smiselne pa ugodnejše se zadolžiti pri
               ESM-ju,da zadolžitev za časa Janševe vlade je šla pač na drugem kontekstu.</p>
               <p>Jaz nisem dobil vprašanj v zvezi s koncesijo za radijske frekvence pa mobilno
               telefonijo. To me zanima.</p>
               <p>Potem nisem dobil niti enega odgovora v zvezi z davčnim dolgom oziroma z ukrepi
               davčnega …<stage>/nerazumljivo./</stage></p>
            </sp>
            <sp xml:id="SDT6-KZNJF-nujna-9-2014-06-10.sp25">

               <speaker>PREDSEDNIK MAG. ANDREJ VIZJAK:</speaker>

               <p>Hvala. Poslanec Horvat.</p>
            </sp>
            <sp xml:id="SDT6-KZNJF-nujna-9-2014-06-10.sp26">

               <speaker>JOŽEF HORVAT (PS NSi):</speaker>

               <p>Hvala, gospod predsednik. Čisto na kratko. Jaz bi samo morda nekoliko bolj preciziral
               ugotovitev državnega sekretarja gospoda Mavka, ki pravi,da Državni zbor ni sprejel
               nekaterih ukrepov, ni bil naklonjen in tako naprej. Tu moramo biti natančni.
               Koalicija ni sprejela, kar je kazalo na to, da dejansko se koalicija sesuva, ker
               opozicija pač ima nalogo nekega nadzornega organa koalicije. In mislim, da opozicija
               to odlično opravlja. Drugo pa, kar se tiče ukrepov oziroma priporočil Evropske
               komisije za Republiko Slovenijo, ja, da se Vlada strinja je o.k., saj normalno
               pravzaprav, ampak je pa potrebno tudi ukrepati. Poglejte, povem samo en primer. Na
               področju fiskalne politike je Vladi oziroma državi Republiki Sloveniji naloženo preko
               teh priporočil naj čim prej sprejme pravilo o uravnoteženih javnih financah ter
               oblikuje zavezujoč vseobsegajoč in pregleden srednjeročni proračunski okvir. V sklopu
               tega razumemo tudi, da je treba sprejeti fiskalni zakon. In poglejte, kakšno
               situacijo, kakšno stanje imamo mi, Vlada Alenke Bratušek je v tem primeru, ker ni
               sprejela fiskalnega zakona, eklatantni kršitelj Ustave Republike Slovenije. Takšno
               stanje imamo. To mene močno skrbi. Hvala.</p>
            </sp>
            <sp xml:id="SDT6-KZNJF-nujna-9-2014-06-10.sp27">

               <speaker>PREDSEDNIK MAG. ANDREJ VIZJAK:</speaker>

               <p>Prosim, spoštovani državni sekretar, še na te konkretne odgovore… Štiri sem zasledil,
               vas bom spomnil, če bi slučajno katerega pozabil…</p>
            </sp>
            <sp xml:id="SDT6-KZNJF-nujna-9-2014-06-10.sp28">

               <speaker>MAG. MITJA MAVKO:</speaker>

               <p>Se opravičujem, dejansko sem del tega spregledal.</p>
               <p>Prvo vprašanje, zakaj smo se zadolžili v začetku leta, če bi se danes lahko ceneje?
               Če se ne bi v začetku leta zadolžili, tudi danes ne bi bila obrestna mera 2,9. To vi
               dobro veste. Če država danes ne bi imela zadostnih sredstev na računih bi bil tudi
               zahtevan pribitek bistveno višji. <stage type="mag"/><stage>(nadaljevanje)</stage> To si upam trditi in vedno ali pa običajno je pristop
               Slovenije bil v preteklosti, pa tudi razmeroma velikega števila drugih držav, da so
               na trgu običajno v začetku leta, če ni nekih drugih okoliščin, da si v čim večji meri
               države vnaprej zagotovijo financiranje in nemoteno izvrševanje proračunov skozi
               celotno leto.</p>
               <p>Kar se tiče zakona o fiskalnem pravilu drži, zelo veliko zelo dobrega dela je bilo
               opravljenega na usklajevanju s poslanskimi skupinami, vendar pa zakon ni bil usklajen
               do te mere, da bi vlada videla, da je možno doseči dvotretjinsko podporo v
               parlamentu. Vsi vemo, da zakon potrebuje dvotretjinsko podporo. Bi pa vendarle tukaj
               veljalo omeniti eno stvar. Ne glede na to, da zakon ni bil posredovan v Državni zbor
               in posledično tudi še ni sprejet in uveljavljen, to ne spremeni dejstva, da smo mi
               zavezani po stopnji javnofinančni konsolidaciji. Mi imamo sprejet proračun za 2014,
               ki ima bistveno nižji primanjkljaj od tistega v preteklem letu in imamo sprejet in
               uveljavljen proračun za leto 2015, ki nadaljnjo znižuje primanjkljaj, tako da
               politika postopnega zniževanja primanjkljajev je v veljavi. Izredni nedavčni prihodek
               iz naslova koncesij je dejansko prihodek, ki ni bil načrtovan v proračunu, ni tudi
               posebej izkazan v sprejetem proračunu za 2014 in se bo kot tak zavedel med prihodke
               kot dodaten prihodek. Zdaj, kar se tiče davčnega dolga, ta odbor, ta komisija
               obravnava dvakrat letno polletna poročila o gibanju davčnega dolga. Jaz bi predlagal,
               podatkov danes nimam pri sebi, lahko jih priskrbimo, če želite. Ampak ne glede na to,
               kmalu bo konec junija, ko bo itak pripravljeno prvo poletno poročilo o gibanju
               davčnega dolga in predlagam, da razpravo opravimo ob tisti priliki.</p>
            </sp>
            <sp xml:id="SDT6-KZNJF-nujna-9-2014-06-10.sp29">

               <speaker>PREDSEDNIK MAG. ANDREJ VIZJAK:</speaker>

               <p>Šeposlanec Pogačnik izvolite.</p>
            </sp>
            <sp xml:id="SDT6-KZNJF-nujna-9-2014-06-10.sp30">

               <speaker>MAG. MARKO POGAČNIK (PS SDS):</speaker>

               <p>Predsednik, hvala za dano besedo. Samo toliko za medklic. Evropski mehanizem za
               stabilnost, ESM sklad je bil ustanovljen v začetku februarja 2012 in Slovenija je
               vplačala približno 347 milijonov evrov v ta sklad. Tako, da plačujemo in ga bi lahko
               izkoriščali.</p>
            </sp>
            <sp xml:id="SDT6-KZNJF-nujna-9-2014-06-10.sp31">

               <speaker>PREDSEDNIK MAG. ANDREJ VIZJAK:</speaker>

               <p>To se strinjam. To je ostalo pojasnjeno, spoštovani državni sekretar. Nekoliko ste
               primerjali neprimerljivo. Vi ste primerjali, zakaj se je vlada Janeza Janše zadolžila
               na mednarodnem trgu in da pravzaprav vi delate isto, sedaj, ne glede na to, da imamo
               ESM, Evropski sklad za stabilnost bank, je pravzaprav namenjen temu, če potrebuješ
               enkratna finančna sredstva za sanacijo bančnega sistema, to se pravi, to so neki
               dogodki, izredni dogodki, je zato bil vzpostavljen ta sklad in ta sklad ni oziroma
               tudi potreba po črpanju iz tega sklada v času vlade Janeza Janše še ni bilo. Tudi
               zaradi tega, ker je ta sklad se šele vzpostavljal in zaradi tega, ker takrat še nismo
               niti vedeli, do katere mere bo potrebno sanirati bančni sistem, kar je bilo šele z
               letošnjim letom znano. In zato je to vprašanje, zato je vaš odgovor, češ, da iz
               istega razloga, kot se mi ali pa kot se vlada Janeza Janše ni zadolžila pri ESM-ju ni
               korekten, ker tudi ne drži. Ker takrat smo se zadolževali za druge namene, za namene
               predvsem reprograma in pa pokrivanja <stage type="mag"/><stage>(Nadaljevanje)</stage> primanjkljaja, ne pa za sanacijo bančnega sistema.
               Tako da to, kar je bilo rečeno… Samo dovolite, še poslanec Šircelj, potem boste pa
               odgovorili.</p>
            </sp>
            <sp xml:id="SDT6-KZNJF-nujna-9-2014-06-10.sp32">

               <speaker>MAG. ANDREJ ŠIRCELJ (PS SDS):</speaker>

               <p>No, to, kar pravi državni sekretar Mavko, zakaj je danes obrestna mera pod 3%, da je
               to zaradi tega, ker smo se takrat zadolžili po 5,5%. Jaz verjamem, da tuji
               investitorji, predvsem finančni investitorji, kot tule piše, »ki so bili
               organizatorji izdaje, kot na primer Berkley's, Goldman Sachs International in GP
               Morgan,« verjamem, da špekulirajo na ta način in seveda potem tudi služijo. Ampak,
               danes imamo 4,7 milijarde na enotnem zakladniškem računu. In če se ne bi takrat
               zadolžili za 2 milijardi dolarjev, kar pomeni, da je to znatno manj kot 2 milijardi
               evrov, bi imeli danes, na primer, okoli 3 milijarde na zakladniškem računu, ali bi
               bila situacija kaj drugačna? Ali moramo imeti ravno 4,7 milijarde? Ali ni morda
               dovolj 3 milijarde, pa ne bi plačali teh 5,5% obresti, kajne, v tem je zdaj zadeva,
               govorimo o gospodarnosti in smotrnosti, ker mi smo se pač zadolžili na zalogo, kot
               tule vidim. Tudi mislim, da je ta zaloga zelo visoka, zelo velika, predvsem zaradi
               tega, ker mislim, da je navsezadnje skoraj polovica zadolžitve Alenke Bratušek zdaj
               na zalogi, moramo plačati pa še 1,1 milijarde obresti oziroma nekih obveznosti, ne
               samo obresti, v mesecu oktobru, in verjetno še kaj, nekaj 10, 100 milijonov vsak
               mesec. Ampak, ali je bilo to smotrno in gospodarno? To je zdaj vprašanje. In jaz se
               tu ne strinjam. Verjamem pa, da so po 5,5% te mednarodne institucije z veseljem
               kupovale, ker jim bo pač država vsako leto plačala na 2 milijardi 5,5% obrestne mere,
               čez 10 let pa še celotni 2 milijardi nazaj, kajne, saj to je dober posel. Ko Evropska
               centralna banka gre skoraj v negativno obrestno mero, je to odličen posel, seveda, za
               ameriške investitorje, odličen. Vprašanje je, ali je za nas. Jaz mislim, da ne.</p>
            </sp>
            <sp xml:id="SDT6-KZNJF-nujna-9-2014-06-10.sp33">

               <speaker>PREDSEDNIK MAG. ANDREJ VIZJAK:</speaker>

               <p>Preden vam dam besedo, samo še eno vprašanje z moje strani. Ali ste ob teh zadnjih
               ukrepih Evropske centralne banke pomislili tudi na ta ukrep za oživitev kreditiranja
               slovenskega gospodarstva, da bi banke, ki imajo negativno obrestno mero, torej, če
               deponirajo svoja sredstva pri centralni banki, prav z enako vrednostjo tudi kaznovale
               v obliki nekega davka. Skratka, tisti, ki gredo v neko naložbo, v depozit oziroma
               denar spravijo tja, kjer je negativno obrestovan, da so kaznovani za to, ker ta denar
               ne kroži tam, kjer bi moral krožiti, v gospodarstvu in tistim, ki ga plemenitijo in
               od katerih banka živi.</p>
               <p>Izvolite. Pa še mogoče enako vprašanje za Banko Slovenije, kaj o tem misli.</p>
            </sp>
            <sp xml:id="SDT6-KZNJF-nujna-9-2014-06-10.sp34">

               <speaker>MAG. MITJA MAVKO:</speaker>

               <p>Hvala.</p>
               <p>Najprej, kar se tiče ESM. Dovolite en popravek. ESM ni namenjen zgolj bankam. ESM je
               evropski mehanizem za stabilnost, ki ga je resda ena država članica EU koristila za
               ukrepe v svojem bančnem sektorju, je pa namenjen tudi siceršnjemu financiranju drugih
               potreb držav, če bi bil, recimo, dostop do trga onemogočen ali pa obrestne mere
               prohibitivne. Tako da govoriti ali pa namigovati na to, da je ESM samopostrežna, do
               katere prideš takrat, ko ocenjuješ, da je neka obrestna arbitraža možna, je malo
               preveč poenostavljeno. Res je, obseg ukrepanja v slovenskem bančnem sektorju je bil
               znan šele konec leta 2013, ko so bili izvedeni obremenitveni testi. Ampak Slovenija,
               če bi menila, da je zadolževanje pri ESM tako oportuno, bi lahko za to zaprosila tudi
               že v letu 2012, ko so bile <stage type="mag"/><stage>(Nadaljevanje)</stage> naše obrestne mere na trgih zelo visoke. Pa tega ni
               storila. In še enkrat poudarjam, Vlada meni, da je ustrezno, da tega takrat ni
               storila.</p>
               <p>Kar se tiče izvedene zadolžitve ob stanju sredstev na računih. Rekel sem, da je 4,7
               milijarde stanje enotnega zakladniškega računa, od tega pripada državnemu proračunu
               3,5 milijarde. Se pravi, milijarda 200 pripada drugim enotam širšega sektorja države.
               Torej, državni proračun dejansko izkazuje stanje sredstev na ravni 3,5 milijarde.
               Menimo, Vlada meni vsekakor, da je tako stanje primerno, sploh glede na pretekle
               dogodke, glede na še nedavno situacijo na trgih, ko je bilo dostopanje Slovenije do
               trgov po razmeroma težkih pogojih. Z vidika varnosti, recimo, države, ki imajo
               najboljše bonitete v Evropi, imajo običajno na računih za 4 do 6 mesecev sredstev,
               likvidnih sredstev za prihodnje 4- do 6-mesečno obdobje. Medtem ko Republika
               Slovenija pač meni, da je z vidika zagotavljanja likvidnosti proračuna primerno
               nekoliko daljše prehodno obdobje. In mi imamo na računih zadosti, da pokrijemo
               zapadli letošnji primanjkljaj, ki znaša 1 milijardo, še preostale zapadle letošnje
               glavnice in del glavnic, ki zapadejo v prvi polovici 2015. Menimo, da je to primerna,
               preudarna politika uravnavanja likvidnosti državnega proračuna.</p>
            </sp>
            <sp xml:id="SDT6-KZNJF-nujna-9-2014-06-10.sp35">

               <speaker>PREDSEDNIK MAG. ANDREJ VIZJAK:</speaker>

               <p>Mnenje glede novega davčnega prihodka oziroma novega vira.</p>
            </sp>
            <sp xml:id="SDT6-KZNJF-nujna-9-2014-06-10.sp36">

               <speaker>MAG. MITJA MAVKO:</speaker>

               <p>Aja, glede novega davčnega prihodka pa Slovenija ima v veljavi en davek, ki je banke
               spodbujal v bolj dolgoročnejše posojanje, ki je bil uveljavljen, se mi zdi, da z
               letom 2011 z, recimo temu, omejenimi učinki.</p>
            </sp>
            <sp xml:id="SDT6-KZNJF-nujna-9-2014-06-10.sp37">

               <speaker>PREDSEDNIK MAG. ANDREJ VIZJAK:</speaker>

               <p>Se pravi, niste se opredelili. Imate vi kakšno stališče?</p>
            </sp>
            <sp xml:id="SDT6-KZNJF-nujna-9-2014-06-10.sp38">

               <speaker>ALEŠ DELAKORDA:</speaker>

               <p>Hvala za besedo.</p>
               <p>Torej, kot veste, ECB ukrepa v povezavi s tekočimi in pričakovanimi inflacijskimi
               gibanji, torej pričakovanimi inflacijskimi gibanji na srednji rok. In ker napovedi
               kažejo na to, da bo inflacija ostala nizka relativno dolgo obdobje, se je ECB
               odločila za ukrepanje, med drugim tudi s tem zadnjim znižanjem obrestne mere. Ko
               govorimo o znižanju obrestne mere oziroma o negativni obrestni meri, moramo vedeti,
               da gre tu za negativno obrestno mero za mejne depozite, ki jih banke vežejo pri
               evrosistemu. Torej banke, ki bodo od zdaj naprej svojo presežno likvidnost vezale pri
               evrosistemu, bodo za to plačale dejansko davek, bodo tako rekoč izgubile nekaj svojih
               – bodo torej imele s tem povezane stroške. In takšen ukrep je bil namenjen temu, da
               se spodbudi banke, da tega ne počnejo v prevelikem obsegu. Zdaj, seveda, kam bodo
               banke nalagale ta svoja sredstva, je njihova poslovna odločitev. Lahko gredo v
               naložbe, kot so obveznice, lahko gredo v naložbo, kot je delnica, delniški papir, ali
               pa gredo v naložbe, kot je posojilo gospodarstvu. To je eden od ciljev tudi tega
               ukrepa, da se spodbudi, da se popravi nedelujoči kanal kreditne aktivnosti v evrskem
               sistemu. Tako da odgovor na vprašanje je, da so banke že s tem kaznovane, torej
               plačajo neke vrste davek državi oziroma evrosistemu. Od njihove poslovne odločitve pa
               je odvisno, kam bodo zdaj nalagale. Hvala.<stage type="mag"/>
               </p>
            </sp>
            <sp xml:id="SDT6-KZNJF-nujna-9-2014-06-10.sp39">

               <speaker>PREDSEDNIK MAG. ANDREJ VIZJAK:</speaker>

               <p>Dobro, vidim… Izvoli, ja.</p>
            </sp>
            <sp xml:id="SDT6-KZNJF-nujna-9-2014-06-10.sp40">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa za besedo še enkrat.</p>
               <p>Glejte, jaz pa v nasprotju z državnim sekretarjem menim, da samo stanje danes v
               finančnem in bančnem sistemu, tudi to, kar pravi predstavnik Banke Slovenije oziroma
               kar dela v bistvu ECB, skratka, denarja je, kot kaže, veliko na trgu in padajo
               obresti tudi na obveznice, tudi za Slovenijo, zaradi mislim, da je takšna politika,
               kot jo vodi minister Čufer oziroma Vlada Alenke Bratušek, napačna oziroma draga. Mi
               plačujemo ob vsem tem, ko ECB niti ne plačuje več obresti, ampak če da nekdo depozit
               v ECB, mora v bistvu plačati nek davek za to, ker imamo negativne obrestne mere, mi
               pač plačujemo 5,5%. In mislim, da toliko denarja naj bi imeli do 30.6.2015, kot sem
               razumel državnega sekretarja. Mislim pa, da je to zelo drago, kar se mi gremo tukaj,
               kar se gre politika Alenke Bratušek, zelo, zelo drago. To je pa moje mnenje.</p>
            </sp>
            <sp xml:id="SDT6-KZNJF-nujna-9-2014-06-10.sp41">

               <speaker>PREDSEDNIK MAG. ANDREJ VIZJAK:</speaker>

               <p>Jaz imam še eno vprašanje za predstavnika Banke Slovenije. Koliko, če imate podatke,
               koliko denarja imajo ta trenutek slovenske banke v evrosistemu oziroma obrestovano po
               tako nizki oziroma zdaj po novem že kar po negativni obrestni meri. Ali razpolagate s
               tem podatkom, koliko denarja je v tem evrosistemu slovenskega bančnega sistema, se
               pravi, varno naloženega v depozitih ECB?</p>
            </sp>
            <sp xml:id="SDT6-KZNJF-nujna-9-2014-06-10.sp42">

               <speaker>ALEŠ DELAKORDA:</speaker>

               <p>Te številke nimam s sabo, je pa razvidna iz biltena Banke Slovenije oziroma mislim,
               da celo lahko na mesečni ravni prav gotovo razpoložljiva. Pa še to, delež slovenskih
               bank pri teh depozitih v evrosistemu je relativno majhen, naprej seveda zaradi
               majhnosti bančnega sistema, to je najprej, drugo pa zaradi tega, ker banke same so
               sicer zadolžene pri evrskem sistemu, ampak tega denarja dejansko – nekaj so ga
               posodile gospodarstvu, nekaj ga pa naložile v te depozite. Tako da niso prekomerno
               udeležene pri teh depozitih. Točnega podatka pa nimam v tem trenutku.</p>
            </sp>
            <sp xml:id="SDT6-KZNJF-nujna-9-2014-06-10.sp43">

               <speaker>PREDSEDNIK MAG. ANDREJ VIZJAK:</speaker>

               <p>Kaj je to »prekomerno«? Glejte, to so sami relativni pojmi, ali je 1 milijarda ali 2,
               ne vem. Se strinjam, da je proti celotni bilančni vsoti ECB 1 milijarda nič oziroma
               zelo malo. Za nas je pa veliko, če bi bila ta milijarda namesto na depozitih tam,
               recimo, v slovenskemu gospodarstvu. To je ogromno. Želim samo opomniti, da se očitno
               Evropska centralna banka bistveno bolj zaveda ukrepov in jih sprejema, da bi prišel
               denar do gospodarstva, kot sami mi to znamo narediti. Ko vi pravite na Banki
               Slovenije, da je pač to njihova poslovna politika, fino, ta njihova poslovna politika
               nas je pripeljala, da smo milijarde davkoplačevalskega denarja morali zmetati v
               bančne luknje, pa tudi enega menedžerja še nismo zamenjali tam. Ti gospodje še kar
               sedijo in bodo verjetno še sedeli in bodo del rešitve, čeprav so bili pred nedavnim
               še del problema. Tako da to je vse kar tako, poslovna politika, ne glede nato, kar se
               v državi dogaja, je po moji oceni malo slabo, no.</p>
               <p>Jaz bi poskušal tole pripraviti… …<stage>/Oglašanje v ozadju./</stage>… Kdo še želi besedo? Poslanec
               Pogačnik, izvolite.</p>
            </sp>
            <sp xml:id="SDT6-KZNJF-nujna-9-2014-06-10.sp44">

               <speaker>MAG. MARKO POGAČNIK (PS SDS):</speaker>

               <p>Predsednik, hvala za besedo.</p>
               <p>Te odgovore Banke Slovenije poslušamo že kar nekaj časa, da so odločitve posameznih
               bank poslovne odločitve in da na to nimajo vpliva. Zdaj bi pa jaz tu zastavil
               vprašanje državnemu sekretarju. Po sanaciji bančnega sistema, NLB, NKBM, Abanka,
               sledita še Celjska banka pa po vsej verjetnosti Gorenjska banka, bodo te banke v 100%
               lastništvu države. Zdaj pa me zanima, kakšno poslovno politiko je država oziroma
               Ministrstvo za finance se odločilo, da bodo te banke imele, kot lastniki 100%, če
               banka pravi, da je to poslovna odločitev bank. Verjetno pa tudi banke niso
               samostojne, ampak ponavadi lastniki določajo poslovno strategijo posameznim poslovnim
               subjektom. <stage type="mag"/><stage>(Nadaljevanje)</stage> In po
               nekaterih informacijah, ki jih imamo ali ki so v medijih, da sedaj banke, ki so bile
               sanirane z davkoplačevalskim denarjem, namesto da bi ta denar dale v gospodarstvo,
               raje na trgu kupujejo različne vrednostne papirje. Meni ta pot ni najbolj razumna. Mi
               smo verjetno šli sanirat slovenske banke zaradi tega, da bodo opravljale tisto
               funkcijo, zaradi katere so. In osnovno poslanstvo verjetno bank je, da kreditirajo
               prebivalstvo oziroma da kreditirajo podjetja. In če imamo mi zdaj v 100% lasti te
               banke, ki so bile sanirane že drugič v samostojni Sloveniji na račun
               davkoplačevalcev, verjetno lahko kreditirajo slovenska podjetja, ki pa mrzlično
               potrebujejo ta denar. In ko je prejšnji teden bil nek komentar guvernerja Banke
               Slovenije, intervju za komercialno televizijo, sem bil presenečen nad njegovo izjavo
               – da je posledica slabega stanja v bankah, da je pač to dubioza slovenskega
               gospodarstva. Mislim, da si pa regulator ne bi smel privoščiti takšne izjave, pač pa
               bi moral regulator poskrbeti, da do tega ne bi prišlo. In me zanima, za kakšno
               poslovno politiko do teh bank se je opredelilo Ministrstvo za finance oziroma država
               kot 100% lastnica in verjetno resorno ministrstvo, banke sodijo pod vas. Ali drži
               informacija, da banke, NKBM, NLB, posledično Abanka, SIB banka, namesto da bi
               kreditirale slovenska podjetja, se odločajo za nakup vrednostnih papirjev na trgu
               oziroma še celo več, državnih obveznic.</p>
            </sp>
            <sp xml:id="SDT6-KZNJF-nujna-9-2014-06-10.sp45">

               <speaker>PREDSEDNIK MAG. ANDREJ VIZJAK:</speaker>

               <p>No, morda bi tehnično opremil to vprašanje na ta način. Vemo vsi, da SOD upravlja
               verjetno s tem premoženjem, vendar za upravljanje potrebuje sektorske usmeritve.
               Sektorske usmeritve pa so dolžni pripravljati ustrezni resorji. To smo zadnjič na
               nadzornem svetu slišali, tudi vaš minister je bil tam, jaz sem bil tam pa še kdo,
               namreč, SOD pogreša pogled Vlade na razvoj določenih sektorjev, ker to je njim pri
               upravljanju z naložbami ključno. In me zanima, ali imate za slovenski bančni sistem
               kakšne sektorske usmeritve, ki bi bile v pomoč upravljavcu, tehničnemu upravljavcu,
               to je SOD-u, pri upravljanju slovenskega bančnega sistema? Prosim.</p>
            </sp>
            <sp xml:id="SDT6-KZNJF-nujna-9-2014-06-10.sp46">

               <speaker>MAG. MITJA MAVKO:</speaker>

               <p>Za slovenski bančni sektor imamo več kot samo sektorske opredelitve. Imamo za vsako
               banko posebej program prestrukturiranja. In mi smo prosili SOD kot upravljavca
               premoženja, da poskrbi, da se ti programi prestrukturiranja za vsako banko posebej
               dosledno izpolnjujejo. In ti programi prestrukturiranja določajo tako poslovno
               politiko posameznih bank, korporativno upravljanje, nagrade in druge odločitve bank,
               predvsem kar se tiče zniževanja stroškov, kar se tiče odprodaje premoženja, ki ni
               bistveno za delovanje banke v prihodnosti, in podobno. Tako da osnovna usmeritev, kar
               se tiče slovenskih bank, velja dosledno izpolnjevanje postavljenih in sprejetih
               programov prestrukturiranja, zato da bodo na naslednji rok ponovno postale ekonomsko
               vzdržne entitete. Druga zelo pomembna usmeritev slovenskim bankam pa je, da
               kapitalsko kapaciteto, ki so jo zdaj pridobile, uporabijo za prestrukturiranje
               tistega dela gospodarstva, ki ni bilo preneseno na Družbo za upravljanje terjatev
               bank, ali pa tudi dela premoženja, kjer skupaj z Družbo za upravljanje terjatev bank
               še naprej nastopajo na strani kreditorjev gospodarstva. In tu ne moremo reči, da se
               nič ne dogaja, tu se dogaja zelo veliko. So primeri, ki so zelo <stage type="mag"/> <stage>(nadaljevanje)</stage> kompleksni in zelo težki, vendar pa kar
               precej tega je bilo v prvi polovici letošnjega leta opravljenega in tu so slovenske
               banke, tudi tiste, ki so bile deležne državnih pomoči, odigrale ključno vlogo.</p>
            </sp>
            <sp xml:id="SDT6-KZNJF-nujna-9-2014-06-10.sp47">

               <speaker>PREDSEDNIK MAG. ANDREJ VIZJAK:</speaker>

               <p>Izvolite.</p>
            </sp>
            <sp xml:id="SDT6-KZNJF-nujna-9-2014-06-10.sp48">

               <speaker>ALEŠ DELAKORDA:</speaker>

               <p> Samo ta podatek, ki ste ga zahtevali. Torej slovenske banke so imele v povprečju
               prvega četrtletja, v prvih treh mesecih letošnjega leta približno milijardo na
               depozitih v evro sistemu. </p>
               <p>Samo še to bi dodal. Kar se tiče sanacije bank oziroma njihove dokapitalizacije. Kot
               je že prej povedal državni sekretar ni mogoče pričakovati hitrega učinka tega dogodka
               na poslovanje bank oziroma na kreditiranje. Je pa dejstvo, kot sem že zadnjič omenil,
               da se je povečalo zaupanje v slovenski bančni sistem tudi s tega vidika, da se večajo
               depoziti privatnega sektorja. To je en znak, pri recimo odlivih v lanskem letu, da se
               po opravljenih dokapitalizacijah ob koncu lanskega leta zaupanje v ta bančni sistem
               vrača. In drugo je, ker banke še vedno vračajo svoje obveznosti iz obdobja izpred
               krize, torej v zadnjih … od leta 2008 do danes so banke vrnile v tujino približno 11
               milijard evrov posojil, ki so jih najele pred krizo. To je približno 30% slovenskega
               bruto domačega proizvoda. In dejstvo je, da ob takšnih … to so seveda pogodbene
               obveznosti, ki jih imajo banke do tujine. Te pogodbene obveznosti morajo izpolnjevati
               in dejstvo je, da ob takšnih vračilih, ki se še nadaljujejo, hiter zagon, ponovni
               zagon gospodarstva ne bo mogoč, ker pač prosta sredstva vračajo v tujino.
               Dokapitalizacija pomeni pa samo zagotavljanje kapitalske osnove, ki bo v trenutku ko
               bo prišlo tudi do povpraševanja slovenskega gospodarstva po teh sredstvih, temu
               mogoče ugoditi.</p>
            </sp>
            <sp xml:id="SDT6-KZNJF-nujna-9-2014-06-10.sp49">

               <speaker>PREDSEDNIK MAG. ANDREJ VIZJAK:</speaker>

               <p>Dobro. Ta seja je bila sklicana zato, da bi probali spodbuditi vlado ali pa dobiti
               tudi kake konkretne ukrepe kako bomo dejansko odpravili presežni primanjkljaj oziroma
               kakšen je napredek od tega sprejetja ustreznih dokumentov od spomladi do danes.
               Državni sekretar je večkrat rekel, če ne bodo neki ukrepi uspešni jih bomo
               nadomestili, sprašujemo s katerimi. Recimo zdaj ste že povedali, da nismo uspeli z
               davkom na nepremičnine, da je bil alternativa predviden DDV pa tudi ta ni bil, potem
               en zakon o uporabi teh presežkov v javnih zavodih tako ni dobil v parlamentu ampak mi
               pravzaprav nadomestnih ukrepov nimamo na mizi. Mi ne vemo kaj se bo zgodilo, da bomo
               letos spravili primanjkljaj v eno milijardo, če imamo že do maja 707 milijonov evrov.
               Skratka mislim, da je sklep komisije, ki je bil predlagan tudi po tej razpravi in
               tudi po dodatnih podatkih, ki smo jih dobili, še kako aktualen. Se pravi naj ga
               preberem: Komisija za nadzor javnih financ poziva vlado, da v roku 30 dni pripravi in
               posreduje komisiji natančen program uravnoteženja javnih financ in državnega
               proračuna, ki naj vsebuje konkretne ukrepe za obvladovanje zlasti odhodkovne strani
               državnega proračuna z datumi uveljavitve in finančnimi učinki posameznih ukrepov za
               naslednje petletno obdobje. Z vami se strinjam, da je morebiti za čez 3 leta težko,
               za kar bomo pa letos ali naslednje leto pa mora biti danes to jasno. Saj če zakona ne
               sprejmemo letos ne mora začeti naslednje leto veljati in dajati finančnih učinkov v
               smislu stabilizacije javnih financ. Ta sklep je dejansko še bolj aktualen po tej
               razpravi, jaz mislim, ker nismo res nič slišali konkretnega. Mislim, da se ne moramo
               iti resno odprave presežnega primanjkljaja in posledično tudi ne presežnega javnega
               dolga, če teh stvari ne vemo. Zato bi dal oba sklepa na glasovanje, razen če kdo
               zahteva, da o njih ločeno glasujemo. Sklepe imate v prilogi. Jaz sem jih danes že
               prebral. Nebi jih bral še enkrat. Kdo nasprotuje temu, da bi o obeh sklepih glasovali
               hkrati? Ne. Odpiram glasovanje.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Sklepa sta sprejeta.</p>
               <p>Imam pa še tudi glede na odgovore in se mi zdi, da glede na pomen te točke še en
               procesni sklep in sicer, da bi Komisija za nadzor javnih financ<stage type="mag"/> <stage>(nadaljevanje)</stage> predlaga Kolegiju Državnega zbora, da
               točko, se pravi to točko, uvrsti na eno izmed naslednjih sej Državnega zbora. Mislim,
               da o tej temi je nujno spregovoriti kako bomo seveda, ali bomo pustili nekaj vladi in
               neki negotovi prihodnosti javne finance tako kot smo si jih zamislili ali bomo …
               pardon. Ne na eno izmed prihodnjih ampak na prvo naslednjo izredno sejo Državnega
               zbora. Torej da sklep preberem v celoti, tu je tudi pisno: Komisija za nadzor javnih
               financ predlaga Kolegiju predsednika Državnega zbora, da točko z naslovom
               stabilizacija javnih financ in odprava presežnega javnega dolga uvrsti na prvo
               naslednjo izredno sejo Državnega zbora. Seveda na tisto, ki se jo da. To bo verjetno
               ena ne že sklicana. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>Zaključujem to točko dnevnega reda in s tem tudi 9. nujno sejo Komisije za nadzor
               javnih financ in hvala vsem vabljenim za udeležbo. <title>Seja je bila končana 10.
                  junija 2014 ob 16.07.</title>
               </p>
            </sp>
         </div>
      </body>
   </text>
</TEI>
