<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZNZJUILS-redna-16-2013-11-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">48958095A25D106FC1257D1F005A7D90</idno>
               <idno type="custom" subtype="day">CB302B52971317E2C1257C1B0038D2FC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=CB302B52971317E2C1257C1B0038D2FC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZNZJUILS-redna-16-2013-11-05.OZNZJUILS" n="16">
               <name>redna seja</name>
               <date when="2013-11-05"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZNZJUILS-redna-16-2013-11-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZNZJUILS-redna-16-2013-11-05.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</stage>
            <stage type="session">16. seja</stage>
            <stage type="date">(5. november 2013)</stage>
            <stage type="chairman">Sejo je vodil Jerko Čehovin, predsednik odbora.</stage>
            <stage type="time">Seja se je pričela ob 14. uri. </stage>


            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Spoštovane kolegice in kolegi! Vse članice in člane odbora, vabljene ter ostale
               prisotne lepo pozdravljam! Pričenjam 16. sejo Odbora za notranje zadeve, javno upravo
               in lokalno samoupravo.</p>
               <p>Obveščam vas, da kot nadomestne članice in člani s pooblastili sodelujejo: gospa Maja
               Dimitrovski namesto gospe Alenke Bikar, gospod Janez Ribič namesto gospe Jasmine
               Opec, gospod Mitja Meršol namesto gospoda Alojza Potočnika in gospod Branko Grims
               namesto gospe Alenke Jeraj. Lep pozdrav tudi vsem nadomestnim članom!</p>
               <p>Prehajamo na določitev dnevnega reda seje odbora, v skladu s 64. členom Poslovnika
               Državnega zbora. S sklicem seje z dne 22.10.2013 ste prejeli naslednji dnevni red
               seje odbora:</p>
               <p>1. Predlog zakona o povračilu škode osebam, ki so bile izbrisane iz registra stalnega
               prebivalstva,</p>
               <p>2. Predlog zakona o spremembah in dopolnitvah Zakona o političnih strankah,</p>
               <p>3. Predlog zakona o spremembah in dopolnitvah Zakona o volilni in referendumski
               kampanji,</p>
               <p>4. Predlog zakona o evidenci volilne pravice,</p>
               <p>5. razno.  V poslovniškem roku
               k dnevnemu redu seje ni bilo predlogov za njegovo spremembo, zato je določen, kot je
               bil predlagan s sklicem seje, v skladu s 64. členom poslovnika, točke 1.3.</p>
               <p>Pred formalnim začetkom seje predlagam, da na vsak način poskušamo vsaj ta prvi zakon
               danes spraviti pod streho in da delamo, če nam to uspe, do 20. ure ali če nam ostane
               kaj malega časa, potegnemo še kakšno uro. Sicer pa imamo tudi za jutri rezerviran
               termin od 14. ure dalje, če katere od točk dnevnega reda danes ne bi uspeli
               pripeljati do konca.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O POVRAČILU ŠKODE OSEBAM,
                  KI SO BILE IZBRISANE IZ REGISTRA STALNEGA PREBIVALSTVA (EPA 1345-VI),</title>
               ki ga je Državnemu zboru v obravnavo predložila Vlada in je objavljen na spletni
               strani Državnega zbora v Poročevalcu z dne 29.7.2013.</p>
               <p>Kot gradivo, objavljeno na spletni strani Državnega zbora imamo na voljo še mnenje
               Zakonodajno-pravne službe z dne 22.10.2013, mnenje Komisije Državnega sveta za
               državno ureditev z dne 18.10.2013, dopis Zavoda za zdravstveno zavarovanje Slovenije
               z dne 6.8.2013, dopis Društva izbrisanih prebivalcev Slovenije z dne 16.10.2013 in
               skupna stališča Amnesty International Slovenije, Društva Civilna iniciativa
               izbrisanih aktivistov, Združenje za človekove pravice, Mirovni inštitut, Inštitut za
               sodobne družbene in politične študije z dne 29.10.2013.</p>
               <p>K tej točki so bili vabljeni: Ministrstvo za notranje zadeve, Zakonodajno-pravna
               služba, Državni svet, mag. Matevž Krivic, Društvo izbrisanih prebivalcev Slovenije,
               Društvo Civilna iniciativa izbrisanih aktivistov, Mirovni inštitut in Amnesty
               International Slovenije. Naknadno sem povabil na to sejo tudi državno sekretarko v
               Kabinetu predsednice Vlade, gospo Tamaro Vonta.</p>
               <p>V poslovniškem roku so amandmaje vložili: Poslanska skupina SDS k naslovu zakona, k
               2. členu, k naslovu 3. člena, 3., 4., 6., 7., 8., 9., 10., 11., 15., 16., 17., 19.,
               20., 22., 23., 24. in 26. členu, Poslanska skupina SLS k 2. členu, poslanske skupine
               koalicije, Pozitivne Slovenije, SD, Državljanske liste in DeSUS k 1., 2., 3., 4., 5.,
               7., 8., 10., 11., 12., 13., 14., 15., 20., 22., za novo 4.a poglavje, 23. in 24.
               členu. Predlog amandmajev ste, upam, vsi prejeli na mizo.</p>
               <p>Na zahtevo skupine poslank in poslancev je Državni zbor o predlogu zakona z dne
               24.9.2013 opravil splošno razpravo in sprejel sklep, da je primeren za nadaljnjo
               obravnavo.</p>
               <p>Pričenjamo <title>drugo obravnavo</title> predloga zakona, v kateri bomo opravili razpravo
               in glasovanje o posameznih členih predloga zakona.</p>
               <p>Odboru predlagam, da se razpravo o vseh členih predloga zakona združi, v skladu s
               prvim odstavkom 128. člena Poslovnika Državnega zbora. Po opravljeni razpravi o
               členih bi opravili še razpravo in glasovanje o vloženih amandmajih, nato pa v skladu
               s tretjo alinejo 128. člena Poslovnika Državnega zbora glasovali o vseh členih
               skupaj. Ali kdo temu nasprotuje? Vidim, da ne, zato je predlog sprejet.</p>
               <p>Predstavnika predlagateljev zakona sprašujem, ali želi podati dopolnilno obrazložitev
               k členom predloženega zakona? Pozdravljam gospoda ministra z ekipo! Gospoda ministra
               tudi pozivam, da v svoji uvodni obrazložitvi poskuša obrazložiti tudi amandmaje, tako
               da bi  potem lažje stekla
               razprava o predloženih amandmajih.</p>
               <p>Izvolite gospod minister.</p>
            </sp>
            <sp who="SDT6:VirantGregor">

               <speaker>DR. GREGOR VIRANT:</speaker>

               <p>Hvala lepa. Spoštovane kolegice in kolegi. Kot sem rekel že v prvi obravnavi tega
               zakona, je pred vami zelo zahtevna in kompleksna materija, kajti urejamo nek problem,
               ki se vleče že več kot 20 let in dlje ko se je vleklo reševanje tega problema, večje
               so dimenzije tega problema, bolj so stvari zapletene, težje je razločiti in izluščiti
               primer od primera in lahko bi rekel, da je v resnici skrajni čas, da to zgodbo
               zapremo, da jo damo z mize in dnevnega reda.</p>
               <p>Slovensko ustavno sodišče in evropsko sodišče za človekove pravice sta razsodila, da
               je slovenska oblast leta 1992 z izbrisom naredila pravno napako in številnim ljudem
               povzročila krivico in to krivico moramo popraviti. To narekujejo načela pravne
               države, pravičnosti in tudi s tem rešujemo ugled Slovenije v mednarodni skupnosti in
               se vračamo nekako na zemljevid urejenih pravnih držav.</p>
               <p>Zakon, ki je pred vami, uresničuje tisto kar nam je naložilo evropsko sodišče za
               človekove pravice s pilotno sodbo v zadevi Kurić in drugi pritožniki. V tej zadevi, v
               tem sodnem postopku je sodišče odločalo o pritožbi določenega števila pritožnikov in
               dosodilo odškodnino za nepremoženjsko škodo. V kratkem jim bo dosodilo tudi
               odškodnino za premoženjsko škodo, torej to sodbo še pričakujemo in nanjo moramo biti
               pripravljeni. Hkrati je pa državi naložilo, da uredi odškodninsko shemo. Torej da
               generalno, se pravi z zakonom, uredi vprašanje odškodnine za vse izbrisane osebe.</p>
               <p>Odškodnina bo po zakonu pripadla vsem izbrisanim, ki so si na katerikoli pravni
               podlagi uredili državljanstvo ali pravico do stalnega prebivanja v Sloveniji, bodisi
               na podlagi stare tujske zakonodaje ali na podlagi zakona o državljanstvu ali pa na
               podlagi statusnega zakona, ki je bil posebej za ta namen sprejet leta 1999 in
               noveliran leta 2010.</p>
               <p>Zakon o odškodninski shemi smo že pred prvo obravnavo in potem po prvi obravnavi
               predstavili v Strachburgu odboru ministrov, ker smo želeli dobiti povratno
               informacijo. Ta odbor je zadolžen, je pristojen za spremljanje izvrševanja sodb
               evropskega sodišča za človekove pravice in seveda je odbor pozdravil napredek, ki ga
               je Slovenija naredila na tem področju. Pozdravil je dejstvo, da se zakon končno
               vendarle sprejema, čeprav z določeno zamudo. Hkrati pa je dal tudi določene pripombe.
               Če sem čisto konkreten, pripomba se je nanašala na krog upravičencev in ta pripomba
               je upoštevana v enem od koalicijskih amandmajev.</p>
               <p>Odškodnina bo po zakonu pripadla nekaj več kot 11 tisoč osebam, od skupaj nekaj več
               kot 25 tisoč izbrisanih. Koalicijski amandmaji določajo pavšal v višini 50 evrov za
               mesec izbrisa, kar pomeni lahko največ do 12 tisoč evrov odškodnine v obliki pavšala,
               če zmnožimo 50 krat 12 krat 20 let, koliko je približno najdaljše obdobje izbrisa, je
               to približno 12 tisoč evrov odškodnine v obliki pavšala. Do tega pavšala bodo
               upravičenci prišli v relativno hitrem in enostavnem upravnem postopku.</p>
               <p>Potem pa zakon omogoča še uveljavljanje individualnih okoliščin in uveljavljanje
               odškodnine za konkretno nastalo materialno in imaterialno škodo v pravdnem postopku,
               pri čemer zakon določa dve posebnosti v primerjavi s splošnim obligacijskim pravom in
               sicer na eni strani posebnost, ki je v korist izbrisanim, to je da se ne uporabljajo
               pravila o zastaranju, torej zastaralni roki. Na drugi strani pa izjemo, ki določa
               zgornji limit, torej višino odškodnine, tako imenovana kapica, to je največ
               trikratnik pavšala.</p>
               <p>Se pravi če vse skupaj 
               seštejemo in zmnožimo, lahko ugotovimo, da bo najvišja odškodnina lahko znašala
               približno 36 tisoč evrov za najdaljše obdobje izbrisa, bi rekel, ob predpostavki
               najvišje možne odškodnine, ki jo bo lahko dosodilo sodišče.</p>
               <p>Odškodnina bo izplačana v petih obrokih, od 2014 do 2018. Še enkrat naj povem, krog
               upravičencev so vsi tisti, ki so bili izbrisani in ki so si kasneje na katerikoli
               podlagi uredili pravni status s koalicijskim amandmajem pa se skladno s priporočilom
               odbora ministrov ta krog še nekoliko širi. In sicer se širi na tiste, ki so si
               poskušali urediti status po starti zakonodaji, po Zakonu o tujcih, po Zakonu o
               državljanstvu, pa so bili zavrnjeni oziroma so bile njihove vloge zavrnjene, zavržene
               ali pa je bil postopek ustavljen in se kasneje niso odločili uveljavljati statusa po
               novi statusni zakonodaji, pa izpolnjujejo pogoje za to ali pa, če še bolj
               poenostavljeno povem, tisti ki so si želeli urediti status, ki so izrazili interes,
               ki so za to nekaj naredili, ki so bili aktivni, pa jim to ni uspelo oziroma so bili
               zavrnjeni. Tisti so opravičeni do odškodnine in po naših podatkih je to vse skupaj v
               seštevku nekaj več kot 11 tisoč oseb.</p>
               <p>Moram posebej poudariti, da smo pri določanju višine odškodnine, in to velja tudi v
               primeru, da bodo sprejeti koalicijski amandmaji, upoštevali tudi javno finančno
               stanje v državi. Država se mora izkopati iz stalnih javnofinančnih primanjkljajev in
               močvirja dolgov v katerem se utapljamo, zato seveda na vseh koncih režemo javno
               porabo. To pogosto pomeni tudi zniževanje pravic državljanov. To pomeni tudi
               uravnoteženje proračuna z uvajanjem novih davkov in te javnofinančne realnosti se je
               treba zavedati tudi, ko rešujemo problematiko izbrisanih. Seveda gre za človekove
               pravice. Seveda gre za stvari, ki jih je treba urediti in ki jih je treba popraviti,
               vendar je tudi pri tem potrebno upoštevati javnofinančno realnost v kateri se je
               znašla ta država. Skupne finančne posledice v primeru, da bodo sprejeti koalicijski
               amandmaji, bodo v petih letih po grobi oceni znesle okrog 130 milijonov evrov. Tukaj
               moram biti natančen in povedati, pod kakšnimi predpostavkami to velja, ker pri takih
               izračunih je treba biti pač metodološko natančen. Velja ob predpostavki, da bodo vsi
               izbrisani, ki so opravičeni po zakonu, vložili zahtevo za pavšal, da bodo vsi dobili
               pavšal, da se bo na to polovica opravičencev odločila za sodne postopke, in da bodo v
               teh sodnih postopkih vsi iztožili maksimalno odškodnino. Te predpostavke so, lahko bi
               rekel, dokaj konservativne in v seštevku prinašajo 130 milijonske javnofinančne
               posledice v petih zaporednih letih.</p>
               <p>Na ministrstvu in v vladi smo se potrudili, da bi napisali pravno korekten, pravičen,
               uravnotežen in razumen zakon. želeli bi si, da bi bila tudi današnja razprava takšna,
               da bi se izognili prekomernemu politiziranju te teme, kajti gre za temo, ki jo moramo
               zaradi ugleda naše države, zaradi principov pravne države in zaradi principov
               pravičnosti rešiti in zapreti. Posebej bi poudaril še to, da zakon kljub časovni
               odmaknjenosti izbrisa, kljub temu, da se je to zgodilo 26. februarja 1992, da kljub
               tej časovni odmaknjenosti zakon poskuša slediti v čim večji meri načelu individualne
               obravnave. To se vidi že skozi to, da se krog upravičencev v bistvu ne nanaša na vse,
               ki so bili izbrisani, ampak samo na tiste, ki so se potrudili urediti svoj status,
               torej ki so izkazali, izrazili nek interes. In drugič, da je odškodnina le v enem
               manjšem segmentu pavšalizirana, generalizirana, in da se lahko od primera do primera
               v sodnih postopkih, torej v pravdnih postopkih,  torej v pravdnih postopkih, uveljavljajo individualne
               okoliščine, ki jih je pa treba dokazati z listinami, pričami in na vse druge načine,
               ki jih pravdni postopek pozna.</p>
               <p>Torej to je ta individualizacija, to je ta individualna obravnava o kateri govorimo,
               kolikor je to pač po 20 in toliko letih sploh še mogoče.</p>
               <p>S sprejetjem tega zakona bomo v veliki meri zaprli zgodbo izbrisanih, popravili
               storjeno pravno napako, popravili storjene krivice. Seveda s popolno gotovostjo ne
               moremo napovedati ali bo o naslednjih tožbah, ki so že pred ESČP-jem, to sodišče
               odločilo tako, da se bo postavilo na stališče, da je sedaj pa vse v redu in da novih
               tožb ne bodo sprejeli. Te garancije nimamo, kajti nikoli ni mogoče za 100% predvideti
               bodočih sodnih odločitev, vendar menimo, da bo ta odškodninska shema zadoščala.</p>
               <p>Morda se bomo morali v naslednjem obdobju soočiti ali pa odpreti ponovno še
               problematiko statusnega zakona, ki je še pred našim ustavnim sodiščem in tudi
               vprašanje statusnega zakona se bo zelo verjetno odprlo pred evropskim sodiščem za
               človekove pravice, tako da čisto dokončno s sprejetjem tega zakona verjetno zgodbe ne
               zapiramo, jo pa zapiramo v zelo, zelo veliki meri.</p>
               <p>Na kratko bi se opredelil še do sklopov amandmajev, ki so prišli iz opozicijske
               strani. V grobem bi jih razdelil na štiri sklope. Prvi sklop se nanaša na samo
               terminologijo. Torej ali govorimo o izbrisu ali govorimo o prenosu iz ene v drugo
               evidenco. Predlagamo, da se to vprašanje terminologije ponovno ne odpira, kajti to
               vprašanje je že bilo pravno rešeno. Terminologija, torej termin izbris je uporabljen
               v sodbah slovenskega ustavnega sodišča, je uporabljen v sodbi evropskega sodišča za
               človekove pravice in je ne nazadnje uporabljen tudi v statusni zakonodaji, torej v
               zakonu o urejanju statusa državljanov držav članic nekdanje SFRJ. Tako v originalnem
               zakonu iz leta 1999, kot v noveli iz leta 2010. Torej to je nek termin, ki se je
               prijel, ki je v sodbah sodišč že uveljavljen in ne vidimo nobenega posebnega razloga,
               da bi to spreminjali. Okrog tega se lahko odpre široka politična ideološka debata
               ampak najbrž to danes ni potrebno, ker rešujemo problem, ki ga moramo rešiti.</p>
               <p>V drugi sklop bi uvrstil amandma Slovenske ljudske stranke, ki govori o tem, da naj
               bi prosilci, to je na 2. člen, ki govori o tem, da naj bi prosilci za odškodnino
               dokazali, da v času osamosvojitvene vojne za Republiko Slovenijo niso delovali na
               strani agresorja. Tukaj moramo posebej poudariti, da ta amandma ni potreben, ker so
               se razlogi javnega reda, varnosti, obrambe, mednarodnih odnosov in podobni razlogi,
               že upoštevali pri odločanju o dodeljevanju državljanstev oziroma dodeljevanju pravice
               do dovoljenja za stalno prebivanje. So se že upoštevali in tudi za tisto kategorijo
               ljudi izbrisanih, ki so zaprosili in so bili zavrnjeni in bodo zaprosili za
               odškodnino, se bo to tudi tokrat preverjalo. Torej pri vseh teh osebah, pri vseh teh
               prosilcih je bilo preverjeno pri ustreznih inštitucijah, vemo katere so, ali so
               delovali v nasprotju z interesi javnega reda, varnosti, obrambe države in podobno.
               Torej te preverke<stage>(?)</stage> so bile od primera do primera že narejene in ta določba ni
               potrebna, še posebej pa ni potrebno, da bi to dokazno breme prenašali na stran
               tistih, ki so jim bile storjene krivice, ki jih sedaj popravljamo.</p>
               <p>Potem je tu tretji sklop. Amandma, ki se nanaša na obdobje za katero se prizna
               odškodnina. Torej predlog s strani SDS-a in Slovenske ljudske stranke je, da bi se to
               obdobje štelo od dne ko je izbrisani vložil zahtevo za ureditev statusa, bodisi
               državljanstva, bodisi stalnega prebivališča in do dne ko je bilo to dokončno urejeno.
                   Za ta amandma smo tudi sami
               v Vladi oziroma na ministrstvu videli nekaj argumentov, ocenili pa smo, da bi s
               sprejetjem tega amandmaja prevzeli zelo, zelo veliko tveganje - tveganje pred
               Evropskim sodiščem za človekove pravice, ki izbris očitno šteje od dne, ko se je
               zgodil, se pravi, od 26. februarja 1992. Tako je bila tudi dosojena odškodnina
               tožnikom, pritožnikom na Evropskem sodišču za človekove pravice, gospodu Kuriću in
               ostalim, in tu pravzaprav manevrskega prostora nimamo. Tudi naš statusni zakon je
               zagotovil izbrisanim pravico, torej, dovoljenje za stalno prebivanje z retroaktivnim
               učinkom od 26. februarja 1992 naprej. Torej, tu bi neke že sprejete odločitve, neko
               prakso spreminjali in to bi bilo veliko tveganje, na katerega ne moremo pristati.</p>
               <p>Potem je tu še nekaj amandmajev, ki se nanašajo na tako imenovane subsidiarne pravice
               oziroma druge oblike pravičnega zadoščenja. Vlada ocenjuje, da je prav, da se
               izbrisanim tudi skozi te dodatne pravice nekako zagotovi pravično zadoščenje za
               krivico, ki je bila storjena. Pri čemer smo za enega od amandmajev ocenili, da je
               sprejemljiv, ampak o tem bomo pri konkretnem primeru, gre za amandma na 20. člen, ki
               govori o reševanju stanovanjske problematike. Po amandmaju SDS in SLS je predlagano,
               da bi izbrisane izenačili s slovenskimi državljani pri urejanju stanovanjske
               problematike, ne bi jim pa dali neke dodatne prednosti. Mi ocenjujemo, da bi bila to
               lahko ustrezna rešitev, poslanci se boste pa seveda do tega opredelili.</p>
               <p>Imamo še amandma, ki se nanaša na rok za uveljavljanje pravice. Predlog SDS in SLS
               je, da bi ta rok s treh let skrajšali na eno leto. Vlada ocenjuje, da je triletni rok
               primeren, ker breme upravnih in sodnih postopkov raztegne skozi daljše časovno
               obdobje, torej bo tudi lažje obvladati ta pripad, in po drugi strani tudi
               javnofinančno breme odškodnin raztegne skozi nekoliko daljši časovni rok. Tako je to
               rešitev, ki je po eni strani čisto praktična za državo, po drugi strani pa tudi za
               prosilce ugodna, ker jim daje več časa, da se pripravijo na vlaganje zahtevkov,
               zlasti na sodne postopke, ki bodo zahtevni, ker bo treba z dokumenti, pričami in
               podobnimi dokaznimi sredstvi veliko dokazovati.</p>
               <p>Za konec bi dejal, da bomo z odločanjem o tem zakonu v precejšnji meri sporočili
               domači javnosti, pa tudi mednarodni javnosti, kakšna država smo - ali smo
               širokosrčni, ali smo liberalni, ali spoštujemo človekove pravice, ali spoštujemo
               pravno državo ali ne. Mislim, da mora biti odgovor na ta vprašanja pozitiven in da je
               treba ta zakon sprejeti. Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala, gospod minister.</p>
               <p>Želi besedo predstavnica Zakonodajno-pravne službe? Mag. Saša Bricelj Podgornik,
               izvolite.</p>
            </sp>
            <sp who="SDT6:BriceljPodgornikSaša">

               <speaker>MAG. SAŠA BRICELJ PODGORNIK:</speaker>

               <p>Hvala za besedo.</p>
               <p>O predlogu zakona je Zakonodajno-pravna služba pripravila mnenje z vidika njegove
               skladnosti z ustavo, pravnim sistemom in z zakonodajno-tehničnega vidika.</p>
               <p>Cilj predloga zakona, kot izhaja iz uvodnih pojasnil, je popraviti kršitve človekovih
               pravic in temeljnih svoboščin ter izvršiti sodbo Evropskega sodišča za človekove
               pravice in v pravnem redu Republike Slovenije sistemsko urediti pravično zadoščenje
               oziroma povračilo škode, ki je izbrisanim nastala zaradi izbrisa iz registra stalnega
               prebivalstva. Pri proučitvi predložene zakonske vsebine smo zato izhajali tako iz
               sodbe Evropskega sodišča za človekove pravice kot iz pravne ureditve področja, na
               katerega se nanašajo predložene rešitve, se pravi, s poudarkom na področju
               odškodninskega prava in v tem okviru odškodninske odgovornosti države. Ta izhaja že
               iz ustave, iz 26. člena, ki na najsplošnejši način zajema vse oblike protipravnega
               ravnanja države, s katerim država povzroči škodo posamezniku in temu zagotavlja tudi
               pravico do povračila škode.</p>
               <p>Zaradi zahtevnosti obravnavane problematike smo v uvodnem delu mnenja  izčrpno in hkrati strnjeno
               nanizali veljavno ustavno in zakonsko ureditev področja odškodninske odgovornosti
               države, vključno s teoretičnimi vidiki in tudi sodno in ustavno sodno prakso. Iz teh
               izhodišč smo potem izhajali tudi pri oblikovanju naših pripomb oziroma pomislekov k
               posameznim rešitvam. Glede na to, da so ta izhodišča izčrpno predstavljena v našem
               pisnem mnenju, jih ne bom povzemala, ampak bi opozorila na nekatere naše pripombe k
               posameznim členom.</p>
               <p>V zvezi z 2. členom, ki določa krog opravičencev katerim se prizna pravica do
               povračila škode zaradi izbrisa iz registra stalnega prebivalstva, po mnenju
               ugotavljamo, da je krog opravičencev ožji v razmerju do prvega odstavka 1. člena
               predloga zakona. Ta se nanaša na vse osebe, ki so bile izbrisane iz registra stalnega
               prebivalstva, med tem ko 2. člen ureja kot krog upravičencev tiste izmed oseb iz 1.
               člena, ki so si uredile svoj pravni položaj s pridobitvijo dovoljenja za stalno
               prebivanje oziroma državljanstva. Navedeno pomeni, da predložene rešitve za vse
               ostale osebe, ki so bile izbrisane iz registra stalnega prebivalstva in niso
               pridobile dovoljenja za stalno prebivanje oziroma državljanstva, pravico zahtevati
               odškodnino izključujejo. Mednje sodijo tako tiste osebe, ki so bile izbrisane iz
               registra stalnega prebivalstva in niso zaprosile zadovoljenje oziroma državljanstvo
               kot tudi osebe, ki so zaprosile za ureditev statusa, pa je bila njihova vloga
               zavrnjena, zavržena ali je bil postopek ustavljen. V zvezi s tem smo opozorili zlasti
               na stališča Ustavnega sodišča, da bi bila popolna izključitev pravice zahtevati
               odškodnino zaradi protipravnega ravnanja države v nasprotju s 26. členom Ustave. Ob
               tem dodajamo, da Ustavno sodišče v svojih odločbah, ki se nanašajo na obravnavano
               problematiko, ni izključevalo posameznih kategorij oseb, ki so bile izbrisane iz
               registra stalnega prebivalstva, temveč se je zahteva ustavnega sodišča po ureditvi
               pravnega položaja nanašala na vse osebe, ki so zaobsežene s 1. členom predloga
               zakona. Ustavno sodišče je na primer tudi pri presoji vsebine zahteve za razpis
               predhodnega zakonodajnega referenduma o predlogu zakona, ki se je nanašal na osebe
               izbrisane iz registra stalnega prebivalstva, na primer med drugim kot neskladno z
               ustavo presodilo tudi referendumsko vprašanje, ki se je nanašalo na to, da se prizna
               status za nazaj samo tistim osebam, ki so si poskušali urediti svoj status, se pravi,
               ki so pokazale interes za ureditev svojega pravnega položaja. Predlagatelj v
               obrazložitvi členov navaja tudi, da je pri opredeljevanju kroga opravičencev sledil
               odločitvi Evropskega sodišča za človekove pravice, ki je v primeru dveh pritožnikov
               njuno pritožbo štelo kot nesprejemljivo zaradi ne izčrpanja notranjih pravnih
               sredstev. V zvezi s tem smo navedli, da se je Evropsko sodišče za človekove pravice
               do tega ali ima ta status žrtve ni opredeljevalo, saj njuno pritožbo je zavrnilo v
               okviru predhodnih vprašanj glede na to, da sme sodišče obravnavati zadeve pod
               pogojem, da so v konkretnem primeru izčrpana domača pravna sredstva. Čeprav je
               Evropsko sodišče za človekove pravice ugotovilo, da se notranja pravna sredstva niso
               izkazala za učinkovite, je štelo, da ta okoliščina ne razbremenjuje obveznosti uradno
               zaprositi za dovoljenje za prebivanje. V tej povezavi je predlagatelj v obrazložitvi
               členov navaja, da je pri opredeljevanju kroga opravičencev pomemben interes, ki ga je
               izbrisani po izbrisu izkazal za ureditev svojega statusa v Republiki Sloveniji,
               vendar hkrati iz predlaganih določb izhaja, da so iz kroga opravičencev izključene
               tudi tiste osebe, ki so tak interes pokazale, pa v postopku niso uspele. Ob tem
               dodajmo še, da pogoj, da se zahteva določeno aktivno ravnanje oškodovancev v povezavi
               z morebitnim nastankom škode, izhaja iz pravil odškodninskega prava kot institut
               deljene odgovornosti, ki sicer omogoča sorazmerno zmanjšanje odškodnine. Upoštevaje
               navedeno, smo zato v mnenju navedli, da bi kazalo ponovno proučiti krog opravičencev
               po predlaganem zakonu in sicer z vidika enakega obravnavanja vseh oseb, ki so se v
               času izbrisa iz registra stalnega prebivalstva znašli v pravno neurejenem položaju,
               kot tudi iz vidika zagotavljanja pravice do odškodnine po 26. členu Ustave. Glede na
               to, da gre za človekovo pravico, ki je ni mogoče izključiti, lahko pa se v skladu s
               tretjim odstavkom 15. člena Ustave omeji, se pravi pod pogoji tako imenovanega
               strogega testa sorazmernosti. 
               Potem predlagane rešitve 6. in 7. člena se nanašajo na denarno odškodnino za škodo,
               ki je opravičencu nastala zaradi izbrisa iz registra stalnega prebivalstva in
               določajo merila za določitev odškodnine v upravnem postopku. V zvezi s tem smo
               izpostavili zlasti to, da ni nikjer opredeljeno, kakšne vrste škode obsega. Iz
               obrazložitve predloga zakona sicer izhaja, da predlog zakona ureja novo obliko pravno
               priznane škode in sicer škodo zaradi izbrisa iz registra stalnega prebivalstva, pri
               čemer je navedeno, da ta škoda neločljivo zajema ne premoženjsko in tudi premoženjsko
               škodo. V zvezi s tem smo opozorili na to, da splošna pravila odškodninskega prava
               jasno ločujejo škodo pri kateri gre za posek o premoženjski pravici drugega in pa
               škodo, ki pomeni poseg v nepremoženjsko sfero drugega. Se pravi, jasno torej ločuje
               premoženjsko in ne premoženjsko škodo. In glede na vrsto škode veže tudi pravni red
               različne pravne posledice oziroma učinke, tako na primer glede tega katera je pravno
               priznana škoda glede pravnega prometa z odškodninskim zahtevkom, tudi glede
               dedovanja. Prav tako se glede na vrsto škode razlikuje tudi ureditev same povrnitve
               škode.</p>
               <p>V mnenju smo izpostavili tudi navedbe predlagateljev v obrazložitvi, da naj bi bila
               pravica do denarne odškodnine o kateri se odloča v upravnem postopku, vezana na osebo
               in tako po svoji naravi osebna pravica, čeprav naj bi ta nova oblika pravno priznane
               škode neločljivo zajemala tako nepremoženjsko kot tudi premoženjsko škodo. In smo pri
               tem opozorili na to, da je pravica do povrnitve premoženjske škode po svoji naravi,
               da ni osebna pravica, temveč premoženjska pravica. V mnenju smo navedli tudi nekaj
               primerov posebne ureditve uveljavljanja odškodnine in sicer Zakona o varstvu pravice
               do sojenja brez nepotrebnega odlašanja, Zakon o odškodnini žrtvam kaznivih dejanj,
               Zakon o plačilu odškodnine žrtvam vojnega in povojnega nasilja. Iz analize navedenih
               primerov veljavne zakonske ureditve izhaja prav tako jasno ločevanje instituta
               nepremoženjske in premoženjske škode. Glede prenosljivosti in dedovanja
               odškodninskega zahtevka pa se praviloma tudi sklicujejo na splošna pravila
               obligacijskega zakonika. V mnenju smo zato tudi navedli, da bi kazalo ponovno
               proučiti predlagane rešitve glede nove oblike pravno priznane škode in sicer tako
               glede pravne narave škode, razmerja do sistemske ureditve, ki jasno ločuje pravila za
               uveljavljanje premoženjske in nepremoženjske škode. Tudi razmerja do predlaganih
               rešitev, ki se nanašajo na uveljavljanje odškodnine v sodnem postopku.</p>
               <p>Potem naša pripomba k 9. členu, ki ureja vprašanje v primeru smrti opravičenca, se v
               bistvu navezuje na našo prejšnjo pripombo glede vrste škode in sicer smo opozorili na
               to, da na vrsto škode splošna pravila odškodninskega prava vežejo različne pravne
               posledice tudi v zvezi z dedovanjem in sicer, za pravico do odškodnine za
               premoženjsko škodo. Pravni sistem ne predvideva nobenih omejitev glede razpolaganja
               zahtevkom, kar pomeni, da je mogoče z njo prosto razpolagati. V primeru smrti
               oškodovanca pa lahko takšen zahtevek realizirajo njegovi dediči. Po drugi strani pa
               je pravica do povrnitve nepremoženjsko osebna pravica, kar pomeni, da ni v pravnem
               prometu niti podedljiva. Osebno naravo po zakonski ureditvi izgubi šele, ko je
               terjatev za plačilo denarne odškodnine priznana s pravnomočno odločbo ali s pisnim
               sporazumom. Glede na to, da predstavlja pavšalna odškodnina določena v upravnem
               postopku tako odškodnino za nepremoženjsko škodo kot tudi odškodnino za premoženjsko
               škodo, smo zato opozorili na pravno nesistemskost rešitve, ki glede dedovanja
               odškodninskega zahtevka aplicira pravilo za nepremoženjsko škodo za obe vrsti
               škode.</p>
               <p>V zvezi z 12. členom, ki omejuje pravico do odškodnine, smo opozorili zlasti na to,
               da je mogoče ustavno pravico do povračila škode v skladu s tretjim odstavkom 15.
               člena omejiti pod pogoji strogega testa sorazmernosti. In zato mora biti pa ta
               omejitev oziroma omejitev te pravice podkrepljena z izčrpnimi argumenti v prid
               obstoju vseh elementov strogega načela sorazmernosti, ki opravičujejo ustavno
               dopustnost omejitve te pravice.  V zvezi s 16. členom smo opozorili na to, da se s
               predlaganimi rešitvami kot oblika pravičnega zadoščenja za upravičence z dovoljenjem
               za stalno prebivanje določa pravica do plačila prispevka za obvezno zdravstveno
               zavarovanje, ki pa ga krije občina, zato se v bistvu s takšno rešitvijo na občine
               prelaga določeno finančno breme, ki naj bi predstavljalo obliko pravičnega zadoščenja
               zaradi poprave kršitve človekovih pravic, ki jih je povzročila država. Hkrati pa smo
               opozorili na to, da je pa istočasno v zakonodajnem postopku tudi predlog novele
               Zakona o uveljavljanju pravic iz javnih sredstev, ki med drugim spreminja tudi člen
               zakona, katerega vsebina vključuje ureditev pravice do plačila prispevka za obvezno
               zdravstveno zavarovanje, in predlagane spremembe gredo v smeri širitve kroga
               upravičencev do plačila prispevka za obvezno zdravstveno zavarovanje in vključujejo
               tudi tujce, ki imajo dovoljenje za stalno prebivanje v Republiki Sloveniji. Če bo
               takšna predlagana zakonska ureditev tudi sprejeta, bodo imeli torej upravičenci iz
               16. člena tega predloga zakona pravico do plačila prispevka za obvezno zdravstveno
               zavarovanje že po sistemskem zakonu. V tem primeru predlagana rešitev 16. člena naj
               bi pomenila neko dodatno obliko pravičnega zadoščenja in zgolj podvajanje zakonske
               ureditve.</p>
               <p>Pri 24. členu smo opozorili predvsem na to, da je treba predlagane rešitve, ki se
               nanašajo na obdelavo osebnih podatkov, ponovno preveriti z vidika upoštevanja
               standardov varstva osebnih podatkov, kot izhaja iz ustave in nadaljnje zakonske
               razčlenitve materije ter ustavnosodne prakse, zlasti glede povezovanja javnopravnih
               evidenc.</p>
               <p>Na koncu bi povedala še to, da vloženi amandmaji koalicijskih poslanskih skupin
               nekatere naše pripombe upoštevajo, da pa so določene predlagane rešitve v okviru
               obrazložitve amandmajev tudi dodatno argumentirane. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala, magistrica.</p>
               <p>S strani Državnega sveta je z nami državni svetnik, gospod Tomaž Horvat.
               Izvolite.</p>
            </sp>
            <sp who="SDT6:HorvatTomaž">

               <speaker>TOMAŽ HORVAT:</speaker>

               <p>Gospod predsednik, hvala lepa za besedo. Lep pozdrav vsem skupaj v mojem imenu in
               imenu Državnega sveta!</p>
               <p>Na seji Državnega sveta smo razpravljali o tem zakonu in sprejeli določena stališča.
               In sicer, Državni svet podpira Predlog zakona o povračilu škode osebam, ki so bile
               izbrisane iz registra stalnega prebivalstva, ki ga je Državnemu zboru predložila
               Vlada. S predlaganimi rešitvami se urejajo oblike pravičnega zadoščenja oziroma
               povračila škode, povzročene zaradi izbrisa, in bodo tudi na področju odškodnin
               odpravljene kršitve temeljnih človekovih pravic in popravljene krivice, ki so bile
               povzročene. To mislimo predvsem z vidika razumevanja vsebine 26. člena ustave in tudi
               na podlagi odločb Ustavnega sodišča Republike Slovenije iz leta 1999 in 2003. Predlog
               zakona kot tak sledi odločbi Velikega senata Evropskega sodišča za človekove pravice,
               ki je presodilo, da zgolj priznanje kršitve človekovih pravic in izdaja dovoljenja za
               prebivanje niso primerna in zadostna poprava krivic na državni ravni, če ni ponujeno
               tudi ustrezno zadoščenje. Republika Slovenija mora za izvršitev sodbe Velikega senata
               Evropskega sodišča za človekove pravice z zakonom vzpostaviti odškodninsko shemo in
               sistemsko urediti povračilo škode izbrisanim, ki so jim bile zaradi izbrisa kršene
               človekove pravice.</p>
               <p>Državni svet nadalje ugotavlja, da predlog zakona še ni bil usklajen s predstavniki
               izbrisanih glede kroga upravičencev, višine denarne odškodnine za mesec izbrisa in
               glede omejevanja denarne odškodnine v sodnem postopku. Pristojno ministrstvo se je do
               predlaganih amandmajev Društva izbrisanih prebivalcev še ni opredelilo. Glede na
               obojestransko izraženo pripravljenost za sodelovanje bi kazalo še pred nadaljevanjem
               postopka zbližati stališča in izboljšati rešitve. Državni svet tudi predlaga, da se v
               nadaljevanju zakonodajnega postopka v največji možni meri upoštevajo usklajena
               stališča in konkretne pripombe Društva izbrisanih prebivalcev Slovenije, Zavoda za
               zdravstveno zavarovanje Slovenije ter Informacijskega pooblaščenca Republike
               Slovenije tudi v izogib morebitnemu postopku, v katerem bi vsebino rešitev s stališča
               primernosti, nujnosti in sorazmernosti presojalo Ustavno sodišče Republike Slovenije.
               V celoti pa Državni svet, kot sem že na začetku povedal, ta predlog zakona podpira.
               Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa, gospod Horvat. </p>
               <p>Zdaj dajem besedo vabljenim predstavnikom. Glede na to, da vseh ne poznam,  bi predlagal, da gremo po nekem
               vrstnem redu in da se tisti, ki bo razpravljal, da se tudi predstavi.</p>
               <p>Zdaj civilna iniciativa izbrisanih aktivistov, gospa Mirjana Učakar, če se ne
               motim.</p>
            </sp>
            <sp who="SDT6:UčakarMirjana">

               <speaker>MIRJANA UČAKAR:</speaker>

               <p>Danes že tretjič sedimo ob tem pisanju dveh osnutkih zakona ob teh amandmajih in če
               nas do zdaj niste upoštevali, ko ste pisali zakaj bi nas tudi danes. Ampak vseeno bi
               nekaj povedala, problem niso odškodnine, niti višina odškodnin. Problem je v tem, da
               nam ne vračate pravic, ki ste nam jih odvzeli. To bi bila samo pravica do socialnega
               zavarovanja, do šolanja, kje je pravica do dela? Kje je pravica do odkupa stanovanj?
               Niti slučajno zakon ne popravlja krivic.</p>
               <p>Tudi mi smo imeli včasih prihranke, nismo bili ravno vsi berači. Tudi nam so banke
               zaplenile naš denar. Danes vam je hudo, ko poslušate o tožbi Hrvaške zaradi
               Ljubljanske banke ampak, vse to ste povzročili sami, plačeval pa bo slovenski narod.
               Tudi naše odškodnine.</p>
               <p>In s tem zavlačevanjem, ki se dogaja zdaj samo slabšate položaj. Mislim, da sploh ni
               več vprašanja opravičila za izbris. Ni potrebno da se nam kdaj koli opravičite,
               opravičite se svojim Slovencem, ki ste jim nakopali to gorje.</p>
               <p>In upam, da boste nocoj vsi lepo spali, ker imate mirno vest. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Društvo izbrisanih prebivalcev Slovenije. Prosim, če se predstavite.</p>
            </sp>
            <sp who="SDT6:TodorovićAleksander">

               <speaker>ALEKSANDER TODOROVIĆ:</speaker>

               <p>Hvala lepa. Zelo na kratko.</p>
               <p>Začeli smo odpiranje problematike izbrisanih takrat ko so mnogi zatiskali oči. Začeli
               smo samo zaradi statusov in tukaj med nami danes sedi ogromno takšnih kateri so se
               upirali samo pridobiti statusa, sploh nismo razmišljali o Strasbourgu. Hoteli smo
               reševati tragedije družin, tragedije posameznikov. Danes pas imamo novi zakon kateri
               niti malo ne razmišlja o tragedijah katere še vedno trajajo. Še vedno je ogromno
               družin razdvojenih, še vedno so mama in ata v Sloveniji, otroci izbrisanih. To veste,
               da imamo pet tisoč šesto deset izbrisanih otrok, še vedno smo izven Slovenije.</p>
               <p>In, zelo me veseli, da to več ni v vaših rokah, dragi politiki, to je v rokah
               Strasbourga, mi imamo že več kot devetsto tožb v Strasbourgu in prosim vas, začnite
               razmišljati o statusih, o ljudeh kateri še vedno živijo, včasih v apatridnem<stage>/?/</stage>
               stanju, v Srbiji, V Nemčiji, Franciji n tako naprej, ker bomo delali naprej in prav
               to bo naš cilj na naslednjem sojenju v Strasbourgu, da se statusi ponovno
               odprejo.</p>
               <p>Gospod Virant govori o tveganju. Izvolite, gospod Virant, tvegajte še naprej, tako
               kot je tvegala celotna politika dvajset let in danes jemo to kar smo si skuhali sami.
               In zato, ker v temu zakonu ni nobene besede o statusih hočemo biti mi bivši
               izbrisani, hočemo biti solidarni z ostalimi kateri so ostali brez statusa in vas zato
               jaz zapuščam. Vi pa tvegajte naprej. Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. No, za magnetogram, to je bil gospod Aleksander Todorović.  Mirovni inštitut Slovenije.</p>
            </sp>
            <sp who="SDT6:VučkoKatarina">

               <speaker>KATARINA VUČKO:</speaker>

               <p>Pozdravljeni. Katarina Vučko iz Mirovnega inštituta Slovenije.</p>
               <p>Kot ste slišali danes že večkrat Zakon z izbrisanimi in zainteresiranimi
               organizacijami civilne družbe ni usklajen. Večkrat smo poslušali kako so izbrisani
               težavna skupina s katero je težko voditi dialog in je težko doseči uskladitev
               obravnavanega zakona, zakona, ki ga v skladu s sodbo evropskega sodišča za človekove
               pravice je Slovenija dolžna pripraviti da bi dokončno odpravila posledice izbrisa in
               tako upoštevala tudi žrtve tega protipravnega dejanja. Vendar pa se žrtev tudi sedaj
               ne upošteva.</p>
               <p>Nedopustno je kot razloge za neusklajenost zakona voditi na nekooperativnost žrtev.
               Po več kot dvajset letih izmikanja, zanikanja in kazanja s prstom na izbrisane,
               izigravanja sta skepsa in razočaranje izbrisanih popolnoma razumljiva. Predstavniki
               oblasti bi morali pokazati veliko več posluha in sprejemanja in se ne obnašati kot da
               izbrisanim s tem delajo nekakšno uslugo. To, kar bi morala država že zdavnaj narediti
               sama je sedaj prisiljena storiti zaradi sodbe evropskega sodišča, vsekakor pa je
               država to dolžna storiti.</p>
               <p>Kljub temu, da v bistvu predstavniki oblasti niso omogočali nekega dialoga s
               predstavniki izbrisanih so predstavniki izbrisanih in civilne družbe naredili po
               novem <stage>/ Nerazumljivo./</stage> v prejšnjem mesecu, ko so poslali pisno ponovno svoja stališča
               glede zakona in tudi izrazili pripravljenost na dialog. Kljub temu tudi tokrat ni
               bilo nikakršnega odziva.</p>
               <p>V skupnem pismu Amnesty International Slovenije civilna iniciativa izbrisanih in
               mirovnega inštituta smo tokrat v temu pismu, ki je tudi vključeno v današnje gradivo
               današnje seje smo izpostavili največje pomanjkljivosti zakona, kot je krog
               upravičencev, višina odškodnine, omejitev višine odškodnine v sodnih postopkih, potem
               časovni vidik izplačevanja, omenjeno je obdobje 2013 do 2018 in predvsem to, da zakon
               ne naslavlja vprašanja statusov. Ne bom šla v detajle, ker kot rečeno je to pismo
               danes vključeno v gradiva te seje vendar pa kot ste tudi slišali, čaka pred evropskim
               sodiščem še odločitev v zadevi Kurič<stage>/?/</stage> glede premoženjske škode šestih pritožnikov.
               In ta sodba, ko bo dosežena, ko bo izdana s strani sodišča bo verjetno bistveno
               vplivala na ustreznost predlaganega zakona.</p>
               <p>Potem, kot drugo ste slišali, da pred evropskim sodiščem čakajo nove tožbe, novih
               izbrisanih. Stotine izbrisanih se je vključilo v te tožbe in tudi v temu primeru ne
               vemo oziroma tudi sami predstavniki oblasti ne vedo kako točno bo to vplivalo v
               prihodnosti na samo shemo in na samo reševanje vprašanja izbrisanih.</p>
               <p>Iz sveta Evrope pa je bilo slišati še eno močno sporočilo in sicer komentar komisarja
               sveta Evrope, ki je bil objavljen 19. 10. 2013 v katerem je komisar pozval Slovenijo
               naj se v parlamentarni razpravi ne osredotoča le na odškodnine temveč razširi pravne
               okvire, tako da bo zagotovljena popolna poprava krivic in storjenih kršitev, s tem,
               da se zagotovi nadomestila vsem izbrisanim in tistim, ki to želijo tudi omogočiti
               ponovno vključitev v slovensko družbo. Torej njim je potrebno vrniti nezakonito
               odvzete statuse. Enako ves čas zahtevamo tudi predstavniki civilne družbe,ker zakon
               teh dejstev oziroma predlog zakona teh dejstev ne upošteva ne moremo pričakovati, da
               se bo vprašanje izbrisanih s tem dokončno razrešilo. Samo z upoštevanjem teh opozoril
               se lahko to doseže, se pravi doseže dokončno popravo krivic izbrisanim in s tem tudi
               danes apeliramo na vas.</p>
               <p>Ker pa zaradi načina priprave tega zakona in izključevanja izbrisanih iz tega procesa
               tukaj ne sedi več v tej dvorani nihče od predstavnikov izbrisanih bom sedaj zapustila
               sejo tudi sama. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala gospa Katarina Vučko. Amnesety International.</p>
            </sp>
            <sp who="SDT6:KovačBlaž">

               <speaker>BLAŽ KOVAČ:</speaker>

               <p>Hvala za besedo, gospod predsednik. Jaz sem Blaž Kovač iz Amnesty International
               Slovenije.</p>
               <p>Ne vem, kaj boste v politični eliti storili sedaj, ko sprejemate ukrepe mimo potreb izbrisanih, mimo njihove
               volje. Ker dejansko zdaj, ko so ene organizacije že vnaprej bojkotirale druge danes
               zapustile ne bodo imeli niti besede pri spremljanju teh ukrepov.</p>
               <p>Mislim, brez njihove prisotnosti ne vem kaj boste, ne vem kaj bomo mi kot družba,
               kako bomo to razrešili po dolgih dvajsetih letih. Saj si ne zatiskamo oči, civilni
               družbi, zakonodaja se sprejema izključno in samo zaradi sodbe evropskega sodišča.
               Politične elite nimajo prav nobenega interesa razrešiti izbris. To je nakazal že
               minister Virant, ko je govoril o neki pravni napaki<gap n="..."/> Gospod minister, besede so
               lahko zelo zvito orožje. Zdaj, lahko se govori o pravni napaki, lahko se pa govori o
               kršitvi človekovih pravic. Pač se bo postopek nadaljeval preko evropskega sodišča za
               človekove pravice. Ker zdi se, da je realnost izbrisa izven te sobe. Poglejte, Ali
               Beriša je eden izmed teh šestih, ki je zmagal lani zaradi kršitve pravice do
               zasebnega in družinskega življenja. Tip je zmagal zaradi kršitve pravice do
               družinskega življenja, ne more pa svojih otrok sem pripeljati, ker je bila zakonodaja
               2010, tako imenovani <stage>/ Nerazumljivo./</stage> zakon napačen, bi moral biti otrok rojen v
               Republiki Sloveniji, da se mu povrne ta status. Kako bo otrok rojen v Republiki
               Sloveniji, če je bil izbrisani deportiran. Lahko je rojen povsod razen v Republiki
               Sloveniji! Kje je ta realnost v temu zakonu? Je ni.</p>
               <p>Dragica Lukić, mi je poslala sporočilo, da gleda to sejo. Dolga leta ni mogla videti
               svoje hčerke, si predstavljate vi to? Kje je ta realnost v temu zakonu, kje so njene
               potrebe? jih ni. In potem imamo še realnost sprejemanja tega zakona. Poglejte, če je
               to način pa nas to tudi varuh človekovih pravic opozarja že nekaj let. Če je to način
               sprejemanja ukrepov v tej državi, potem res ne vem kaj bomo, mimo deležnikov. Osnutku
               zakona, niso jih niti videli izbrisani. Postopek pred informacijskim pooblaščencem,
               končan potem, ko je bil osnutek že dan v medijem, v javnost. Ne vem. Jaz bom tudi
               zapustil to sejo, ker brez izbrisanih enostavno ne moremo sodelovati.</p>
               <p>Za konec pa en sam stavek pa se zamislite nad njim; če politika tišči glavo v pesek
               se ne pride nikamor. Ana Frank. Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Želi še kdo od prisotnih vabljenih besedo? Če ne gospod minister, mislim
               da bi morali vi na to, preden dam besedo članom in članicam odbora?</p>
            </sp>
            <sp who="SDT6:VirantGregor">

               <speaker>DR. GREGOR VIRANT:</speaker>

               <p>Ja, no najprej moram povedati, da sem se marca meseca, ko sem nastopil funkcijo
               ministra priprave tega zakona lotil prioritetno. Namreč v juniju nam je pretilo, da
               nam bo potekel rok za implementacijo sodbe v zavedi Kurić in drugi, v mesecu marcu na
               temo Zakona o odškodninski shemi ni bilo praktično napisana ali pa sprejeta nobena
               politična odločitev na nobeni ravni. Strokovna ekipa je obstajala, je pripravljala
               strokovne podlage vendar je bilo očitno, da neke volje da bi se kar koli zgodilo in
               premaknilo ni bilo. In vi se boste spomnili, da se me že na hiringu rešitev tega
               problema postavil kot eno prvih prioritet in sem se tega tudi na takšen način lotil.
               In smo v pičlih nekaj mesecih Zakon o odškodninski shemi spravili do vlade, na vlado,
               sprejem na vladi, sprejem v prvi obravnavi v Državnem zboru in zdaj je pred vami v
               drugem branju in verjetno v temu mesecu bo tudi dokončno sprejet. Torej, sem se še
               kako zavedal prioritete reševanja te problematike.</p>
               <p>Mi smo osnutek zakona seveda predstavnikom prizadetih poslali in jih tudi povabili na
               sestanek,  vendar so ta
               sestanek zelo, zelo hitro zapustili, ne da bi se sploh spustili v vsebinsko razpravo
               o rešitvah zakona.</p>
               <p>Jaz imam veliko izkušenj z usklajevanji s sindikati, civilno družbenimi
               organizacijami, tako in drugačno strokovno in zainteresirano javnostjo in še vedno
               doslej mi je nekako uspelo vzpostaviti ta dialog in tudi najdi neke sporazumne
               rešitve. Tokrat žal z druge strani ni bilo odziva, ki bi ta dialog omogočal. Bilo je
               samo odločno zavračanje ponujenih rešitev in nič drugega. In seveda postavljena
               izhodišča, ki so bila očitno, ki bi bila očitno javno finančno nesprejemljiva. Torej
               kot izhodišče so izbrisani postavili odškodnino, pavšal, samo pavšal, v višini
               najmanj 260 evrov za mesec izbrisa, nikakršnih limitov za odškodnine v sodnih
               postopkih, razširitev kroga upravičencev na vseh 25 tisoč, torej tudi tiste, ki se
               niso nikoli zanimali za svoj status, si ga poskušali urediti, vložili kakršnekoli
               vloge in tako naprej in ko smo vse to sešteli in zmnožili smo zelo hitro prišli do
               najmanj milijardnega zneska. Hitro se da izračunati in dokazati, da gre za znesek v
               višini najmanj 1 milijarde evrov. Torej ta dialog je bil zelo, zelo težaven in
               problematičen.</p>
               <p>Ne drži, da ga ni bilo. Mi smo ga poskušali vzpostaviti kolikor je pač bilo
               mogoče.</p>
               <p>Jaz sem že uvodoma rekel, da ta zakon po mojem mnenju, kar se tiče odškodninske
               sheme, ustrezna pilotni sodbi evropskega sodišča za človekove pravice, da obstaja
               velika verjetnost, da bo pred obravnavo novih primerov sodišče to odškodninsko shemo
               spoznalo kot ustrezno, 100% tega seveda nihče ne more reči, te garancije nimamo,
               kajti sodnih odločitev ni mogoče v naprej predvideti. Rekel sem pa tudi že uvodoma,
               da se bomo morali statusnemu zakonu še posvetiti. Ta zakon ureja odškodninska
               vprašanja. Statusni zakon ureja pa pridobitev statusa in to kar so predstavniki
               civilne družbe navajali, kot primere nekaterih krivic, ki še niso bile popravljene,
               se tiče statusnega zakona. Statusni zakon, to je ZUSDD v okrajšavo iz leta 1999 in
               2010 je zakon ob katerem se bo potrebno še usesti in razmisliti ali so tam mogoče
               kakšne izboljšave, ali smo tam koga pustili zadaj, ali smo na koga pozabili, ali smo
               ustrezno rešili vprašanje otrok, ali je še kakšna krivica in tu bo treba prisluhniti
               predstavnikom izbrisanih ampak seveda tem lažje jim bomo prisluhnili, čim bolj bo
               obstajala volja po dialogu tudi z njihove strani. Ne moreš voditi dialoga tako, da
               prideš, poveš da se z nečem strinjaš, potem pa vstaneš in greš in to se nam kar
               naprej v tej zgodi ponavlja.</p>
               <p>Meni je žal, da moramo ta problem reševati brez dialoga z njimi ampak takole to
               izgleda vsakič. Pridejo, povedo da se ne strinjajo, da hočejo imeti 260 evrov na
               mesec in gredo. Tako se je zelo težko pogovarjati.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p> Hvala. Predno dam besedo članicam in članom odbora moram tudi jaz izraziti
               obžalovanje, da tega dialoga ni. Obžalovanje je pa tudi na strani nas, ki moramo te
               grehe politike izpred toliko in toliko deset let nazaj reševati in ko nismo takrat
               imeli pravzaprav nobenega vpliva na dogajanja, ki so pač pripeljala do tega problema. </p>
               <p>Zdaj dajem besedo članicam in članom odbora. Javila sta se mag. Branko Grims in gospa
               Eva Irgl. Proceduralno?</p>
            </sp>
            <sp who="SDT6:ZanoškarMatjaž">

               <speaker>MATJAŽ ZANOŠKAR (PS PS):</speaker>

               <p>Hvala predsedujoči. Z obzirom na racionalno razpravo, ki bi ji sledila, bi predlagal,
               če je to možno, da opremo amandma za amandmaje in o tem debatiramo ali
                  predsedujoči, misliš, da bi
               lahko prej opravili še neko razširjeno razpravo.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Saj to smo se že dogovorili, gospod Matjaž. <gap n="..."/><stage>/Medsebojni pogovor./</stage><gap n="..."/> Vse skupaj
               smo, glejte, prej sem vam povedal, da sem predlagal, in to je bilo tudi sprejeto, da
               se razprava o vseh členih predloga zakona združi v skladu s prvim odstavkom 128.
               člena Poslovnika. Po opravljeni razpravi o členih bi opravili še razpravo in
               glasovanje o vloženih amandmajih, nato pa v skladu s tretjo alinejo 128. člena
               Poslovnika glasovali o vseh členih skupaj. In prisotni ste se vsi s tem strinjali, ni
               bilo nasprotovanj. Res pa je, da je moja nekako dolžnost, da opozorim, da smo mi 24.
               9. na plenarni seji že opravili splošno obravnavo zakona, tako da bi tudi prisotne
               pozval, da se usmerimo dejansko na te vsebinske predloge, sploh amandmajev, s tem
               seveda ne zapiram razprave. Še enkrat ponavljam, za enkrat sta se prijavila dva
               razpravljavca.</p>
               <p>Dajem prvemu besedo, gospodu mag. Branku Grimsu.</p>
            </sp>
            <sp who="SDT6:GrimsBranko">

               <speaker>MAG. BRANKO GRIMS (PS SDS):</speaker>

               <p>Hvala za besedo. Vsem tudi v imenu SDS in mojem lastnem prav lep pozdrav.</p>
               <p>Besede, ki jih bom povedal niso samo v mojem imenu, ampak tudi v imenu naše poslanske
               skupine. Predvsem je treba nekaj postaviti v izhodišče, kar se je danes popolnoma
               izgubilo. Država Slovenija je v času od svojega nastanka do tega dne prejela
               približno 200 tisoč novih državljanstev, jih je podelila in ti ljudje danes tukaj
               živijo. Še veliko drugih je uredilo različne statuse svojega prebivanja, skladno z
               aktualno zakonodajo v posameznih obdobjih v naši državi. Nobena, in to prosim, da se
               postavi v izhodišče, nobena evropska država v času svojega nastanka ni ravnala tako
               širokosrčno, ni bila tako odprta, ni bila tako dobra do vseh, ki bi želeli na njenem
               ozemlju živeti, ki bi želeli njeno državljanstvo. Takšnega primera preprosto ni. In
               tu je že odgovor na tisto, kar je v uvodu povedal gospod minister, ko je dejal, da bo
               glasovanje o tem predlogu pokazalo ali smo širokosrčni. Sloveniji ni treba tega
               dokazovati, Slovenija je s svojim ravnanjem dokazala, da je bolj širokosrčna, kot
               katerakoli druga moderna evropska država. 10%, več kot 10% svojega prebivalstva je
               podelila preko novih državljanstev, v kratkem obdobju svojega obstoja. Ni primerjave,
               ne v Evropi, ne med demokratičnimi državami v tujini, ki bi bila s to številko
               primerljiva. To se pravi, Slovenija je širokosrčna, je odprta država, ki se ji prav
               gotovo na nobeni točki svojega razvoja ni potrebno sramovati tega, da obstaja in da
               ravna tako, kot je. V določenem obdobju je prišlo potem, kar so zdaj presodila
               sodišča do napake. To ni izraz, ki bi si ga izmislila politika, ta izraz je uporabilo
               Evropsko sodišče za človekove pravice, tako da je prav paradoks, da nekaterim ni
               všeč. Dejansko je bila pravna napaka, ampak ta napaka, treba je povedati kakšna je
               bil. Prišlo je do prenosa iz enega registra v drugi, in bistvo te napake ni bil sam
               prenos, kot vsi najbrž zmotno mislijo, ampak to, da se takrat ljudi, ki jih je ta
               zadeval, kljub predhodnim javnim pozivom naj uredijo svoj status, ni še naknadno
               obvestilo s priporočeno pošto. To je bistvo te zgodbe. In zaradi tega se je potem
               odprlo to kot vprašanje. Dejstvo je, da je bilo na to tudi takrat opozorjeno, dejstvo
               je, da se je tako ravnalo v motivih, glede na to, da je bilo stanje vonje, najbrž ni
               treba posebej ugibati zakaj je do tega prišlo, sicer pa je med nami s strani
               ministrstva vsaj eden, ki bi lahko o tem iz prve roke več povedal, sam pač v vladi
               takrat nisem bil.</p>
               <p>Zdaj, če dovolite, kolegice in kolegi, ki tam tako vehementno klepetate, pridem do
               bistva, ki ga želim opozoriti kot izhodišče.  Celo to zgodbo se je napačno prikazovalo in se je z njo
               povzročilo Sloveniji ekstremno veliko politično in siceršnjo škodo v minulih letih,
               in to se je storilo zanalašč. To se je storilo s preprostim manipuliranjem z enim
               izrazom, zato to ni ideološka razprava, to je razprava o vprašanju kaj je naša država
               in trdim, da je tako širokosrčna, da ni primerjave nobeni drugi državi. Naša država,
               država Slovenija, je bila dolga leta dajana kot primer, kot zgled drugim novonastalim
               državam, recimo na območju nekdanje Sovjetske zveze, kako je treba urediti vprašanje
               statusa in novega državljanstva ob svojem nastanku. Kot zgled, gospe in gospodje,
               danes pa se prikazuje, kot ne vem kakšna masovna kršilka človekovih pravic.</p>
               <p>Namreč, za kaj gre. Ob razpadu Sovjetske zveze se je izraz <q>"izbrisani"</q> uveljavil v
               nekaterih Baltskih državah. Tam je prišlo do pravnih dejanj, s katerimi so ljudem
               odvzeli vse pravice, odvzeli tudi premoženje z dekreti, jih dobesedno od prvega do
               zadnjega postavili pred vrata, potem jih pa Sovjetska zveza, ki je razpadla in njena
               naslednica Rusija niso bile pripravljene več vzeti, in so bili dobesedno obviseli kot
               neki izbrisani v zraku, kot se je temu takrat reklo. To s prenosom iz enega registra
               v drugi, šlo je za prenos iz registra prebivalcev s stalnim prebivališčem v posebno
               evidenco, kar se je zgodilo v Sloveniji, preprosto ni primerljivo. Nekatere stvari,
               ki se dodajajo k temu prenosu, nekatere dimenzije, so zagotovo očitno neresnične.
               Recimo, pogosto smo slišali govor o tem kako da naj bi nekaterim na urgencah, ki so
               bili v smrtni nevarnosti ne nudili medicinske pomoči. Ta pripada vsakomur, popolnoma
               neodvisno od tega ali je prebivalec ali ni ali je državljan ali ni, ki se znajde na
               ozemlju države Slovenije, že po naši ustavi in seveda tudi po prisegi medicincev
               samih. Ravno tako se je obešalo nekatere stvari, ki se dotikajo premoženja, pa so
               očitno neresnične. Češ, da so recimo banke plenile premoženje na osnovi tega, da je
               bil nekdo prenesen iz enega registra v drugi. Ja pa kaj še. To seveda vse preprosto
               ni res, tudi nikoli ni bilo res in ni moglo biti res. To se pravi, dajmo stvari
               pogledati realno. Zgodba, ki se je odvila v Sloveniji je popolnoma neprimerljiva s
               tisto, ki se je odvila v Baltskih državah. Zato je do države Slovenije, do vseh
               državljank in državljanov, ki tu živijo, skrajno krivično, da se uporablja za to isti
               izraz <q>"izbris"</q>, <q>"izbrisani"</q>, ker potem vsa Evropa razume, da gre za isto početje, kot
               so ga imeli v Baltskih državah in ki ga je takrat upravičeno obsojala vsa Evropa,
               tudi Slovenija. Zaradi tega predlagamo, da se že v naslovu in potem v vseh nadaljnjih
               členih uporabi tisti izraz, ki je edino pravno korekten, ne glede na to, da je morda
               katero od sodišč ali da se je v kateri od razprav že uporabljalo ta napačen izraz. S
               tem zakonom se šele dokončno postavlja na zakonodajni veji oblasti tisti okvir,
               znotraj katerega bi to problematiko reševali, to se pravi je zdaj trenutek, ko je
               mogoče te stvari postaviti korektno. In izraz, ki je edini pravilen je da gre za
               prenos iz registra stalnega prebivalstva v posebno evidenco, in nič drugega. Izraz
               <q>"izbrisani"</q> ima dimenzije, ki so do Slovenije krivični, ker se je razvil v evropski
               politologiji na osnovi izkušenj Baltskih držav. Zaradi tega bi bilo treba ta izraz
               povsod ustrezno spremeniti, da ne delamo še sami svoji državi dodatne škode in jo
               prikazujemo v napačno negativni luči tam, kjer za to sploh ni nobene osnove v resnici
               več.</p>
               <p>Tisto, kar je druga velika krivica za celotno Slovenijo je na nek način to, da v tem
               trenutku mi sedimo tukaj in o tej zadevi sploh razpravljamo. Ta zadeva bi morala biti
               rešena že pred kakšnim desetletjem, najkasneje. Takrat je bil dosežen dogovor med
               takratnim ministrom SD-ja gospodom Bohinjcem in mano v imenu SDS o ustavnem zakonu,
               ki bi edini lahko pravočasno te stvari rešil. Zadeve je podrl takratni predsednik
               Vlade mag. Rop v imenu nekdanje LDS in potem se je zadeva začela politično razpletati
               na napačen način in zapletati. V tem obdobju je bilo ponujenih veliko rešitev, kot
               izhodišče za  iskanje
               dogovora, različni ustavni zakoni, tudi več drugih zakonskih rešitev. Vendar se je
               vedno in povsod zavračalo vse z argumentom, odškodnin ne bo, ker jih sploh ne more
               biti. Kolikokrat sem bil jaz ozmerjan v tem prostoru, tamle v parlamentu, v dvorani,
               ker sem govoril o tem, da se bo na koncu vse, zaradi načina, kako se tranzicijska
               levica do tega problema obnaša, izrodilo v napletanje o odškodninah in v neko
               licitacijo o višini odškodnin, da sem pravljičar, da sem lažnivec, vse sem bil, samo
               človek ne. Pa sem ves čas govoril, da če je bila krivica, jo je treba popraviti. In
               povedal sem tudi to, da na koncu nihče ne bo zadovoljen z rešitvijo, ki bo dosežena
               na tak način. In točno temu ste bili priče danes - nekateri so že odšli ven, ki se
               jih to neposredno dotika -, zaradi tega, ker so stvari toliko časa visele v zraku, da
               se zdaj postavlja vprašanje, kaj je možno narediti. In neke posebno dobre rešitve ni.
               Tisto, kar je pa možno narediti, je pa, da se stvari rešuje na tak način, da se ne
               dela dodatne politične škode svoji lastni domovini. S tem, da se jo prikazuje v
               napačno negativni luči, na točki, kjer za to pravzaprav ni nobene realne osnove.</p>
               <p>Da gre tu res samo še za licitacijo o odškodninah, se lepo vidi tudi iz amandmajev,
               ki jih je predložila koalicija in ki jim bomo seveda v SDS nasprotovali. Zdaj se že
               dviguje tisto prvotno predlagano število evrov, ki so predvideni za pavšalno
               odškodnino, se že dviguje faktor, do katerega naj bi bilo možno tožiti. Vsekakor pa
               je treba še to povedati, te varovalke so zelo vprašljive, kajti vprašanje je, kaj se
               bo zgodilo s tem zakonom, ko bo enkrat, če bodo ta izhodišča, ki so zdaj obveljala in
               so napačna in krivična do države kot celote, obstala, ta zakon sprejet, potem pa dan
               v presojo Ustavnemu sodišču in potem nekje na Evropsko sodišče. Evropsko sodišče se
               je seveda odločalo na osnovi argumentov, ki so mu bili predočeni. Vprašanje pa je,
               glede na to, kdo je bil takrat v času presoj - to ste lahko pozorno poslušali - na
               oblasti, ali so mu bili res predočeni prav vsi argumenti za ali proti posamezni
               rešitvi oziroma o celotnem problemu z vseh vidikov. Kajti dejstvo je, da se zdaj vse
               združuje v enem samem kotlu. In tudi to je velika napaka tega zakona in sploh krivica
               spet za Slovenijo in tudi za te, ki se jih ta zakon dotika, ker se vse meri z istim
               vatlom. Zdaj so na koncu vsi skupaj, tisti, ki so namerno kršili zakonodajo, ko so
               svoje družine pošiljali v druge republike, brez da bi jih odjavili, kar bi bili po
               takratni zakonodaji dolžni, to se pravi, so zavestno kršili zakon, in po drugi strani
               mogoče nekdo, ki je bil, kot so posamezni primeri, ki so bili predstavljeni, v
               bolnišnici in res na noben način ni mogel urediti svojih stvari in se mu je v tem
               primeru še kako zgodila krivica. Zraven bodo tudi tisti, ki so na tak ali drugačen
               način sodelovali v agresiji vojne na Sloveniji. Zdaj prepuščati to, kot se običajno
               reče, ja, kje so pa sodbe - veste, v Sloveniji obstaja pravnomočna sodba, od oktobra
               1991 JLA ni bila Sloveniji sovražna vojska. Jaz bi sicer izredno rad slišal, kdo je
               potem Slovenijo napadel, od tistih, ki so to sodbo napisali, ker ta sodba je res
               nekaj, s čimer bi se morala ukvarjati stroka, in sicer kakšna, ki ima, recimo, v
               nekem znanem gorenjskem kraju svoj sedež. Ampak pri taki presoji je potem izredno
               težko imeti neka objektivna merila, faktorje in je vse pravzaprav prepuščeno tistemu,
               ki bo zakon izvajal, ga interpretiral ali pa, ki bo na koncu o njem presojal, v
               končni fazi morda tudi z velike distance in brez vseh ustreznih elementov.</p>
               <p>Problem tega zakona je ne samo to, da vse meče v isti koš, ampak da se zateka tudi k
               nekaterim varovalkam, po drugi strani pa odpira Pandorino skrinjico na način, za
               katerega se je ves čas trdilo, da je pravzaprav sam po sebi največja varovalka. Kajti
               ves čas, ko smo opozarjali, da bodo odškodnine, ki bodo presegale vse razumne meje,
               na koncu na mizi, je bilo rečeno, ja, saj sploh nobenih odškodnin ne more biti, ker
               so vsi zastaralni roki že pretekli. Ta zakon, ki je zdaj dan na mizo, vse zastaralne
               roke ponovno odpira. Po drugi strani nekatere stvari  limitira, kar je dobro, ker jih poskuša spraviti v nek realen
               okvir zmožnosti, ki jih ta država ima. Vendar je veliko vprašanje kako bo, presoja
               potem sodišča, ko bo do te točke prišlo in zanesljivo bo prišlo. To ste lahko že
               razbrali iz besed tistih, ki so to sejo zapustili. Če ste te varovalke umaknejo v
               zakonu, pa vse ostalo ostane tako kot je, potem bodo seveda odškodnine izjemno
               velike. Potem bo to daleč preseglo tudi tisto milijardo evrov o kateri je prej
               govoril minister v imenu Vlade Republike Slovenije. in potem bo Slovenija na meji
               bankrota zaradi ene zgodbe, ki je po nepotrebnem stala toliko vrsto let, ker so se
               nekateri norca delali iz tega, so rekli ne, tega ne bo, o tem se mi sploh ne bomo
               pogovarjali in s tem argumentom v narekovajih, ki ga danes točno ta zakon najbolj
               postavlja na laž, zavračali vse možne rešitve, vse ponujene pogovore, ki smo jih
               neštetokrat ponujali, tudi sam osebno, na koncu pa bo račun za to izstavljen
               davkoplačevalcem. Zdaj imamo torej položaj, ko je na mizi zakon, ki z napačno
               uporabljeno terminologijo dela krivico državi kot celoti, s katerim ni zadovoljen
               nihče in v nekem roku, ki že sam po sebi prestavlja izjemno izjemno pozno reševanje
               enega problema, ki pa je v tem obdobju bil namerno zanalašč politično napihnjen do
               dimenzij, ki jih v resnico sploh nima. In v tem iskati neko racionalno, optimalno
               rešitev je na meji nemogočega. V SDS smo sicer predlagali nekatere amandmaje, ki bolj
               realno postavljajo stvari, omogočajo potem tudi neke bolj objektivne kriterije, ko
               gre za ravnanje posameznika pri odločitvi upravnega organa, ko bi odločal o
               upravičenosti glede rešitev po tem zakonu, vendar je tudi to zgolj ena od možnih
               oblik reševanja. Tukaj je tudi sklicevanje kar apriori na vse kar je bilo na
               evropskem sodišču za človekove pravice nekoliko napačno razumevanje naše vloge.
               Namreč ne gre za to, da so oni v naprej rekli kakšen zakon, v kateri obliki s
               katerimi členi s katerimi rešitvami mora biti sprejet, ampak so preprosto rekli, da
               je to potrebno urediti. Mimogrede rok, ki so ga postavili, je že tako in tako kršen.
               To se pravi, bi bilo edino razumno, če smo že na točki na kateri smo, da se poskuša
               čim bolj iskati širok konsenz, in da se potem te rešitve dokončno sprejme, bodisi v
               obliki tega zakona ali pa kar bi bilo najbolje, v obliki nekega ustavnega zakona, ki
               bi se pripravil na osnovi skupnega konsenza. Dokler pa se bo šlo naprej glasovanje in
               bojim se, da do te točke bomo danes še prišli, potem pa je seveda jasno, da tisti, ki
               so zavračali vse ponujene rešitve, vse možnosti za iskanje konsenza na osnovi
               ustavnega zakona, na osnovi drugih pravnih rešitev skozi desetletje prevzemajo tudi
               soodgovornost za posledice materialne in druge, ki so na, ki bodo ostale na osnovi
               tega zakona in seveda tudi politične, saj bo, če bo ta izraz, ki je napačen, ki je
               krivičen do države Slovenije ostal v zakonu, vrgel še dodatno negativno točko na
               slovensko državo, ker bo obveljalo, da je tudi zakonodajna veja oblasti priznala, da
               je šlo za točno tisto kar so počeli po baltskih državah, pa ni šlo in nikoli ni šlo
               in nikoli ne bo šlo. Slovenija, še enkrat poudarjam, tisto s čemer sem začel, je bila
               država, ki jo je Evropa, Evropska unija, Svet Evrope dajal kot zgled baltskim državam
               za reševanje njihovega problema. Še dolgo vrsto let po slovenski osamosvojitvi,
               dokler se ni začelo ta političen projekt umetno napihovati. Slovenija je bila država,
               ki je ravnala bolj benevolentno, bolj širokosrčno, bolj odprto, brez strahu do vseh,
               ki so želeli njeno državljanstvo, ki so želeli urediti svoj status skladno z
               zakonodajo države Slovenije, kot katerakoli druga moderna evropska država. In zaradi
               tega bi bilo treba vse to upoštevati kot izhodišče pri pripravi tega zakona.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Gospa Eva Irgl.</p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Najlepša hvala za besedo. Spoštovane kolegice poslanke, kolegi poslanci, spoštovani
               gospod minister za notranje zadeve. Res je, kar ste uvodoma že pojasnili,  približno 20 let se že ukvarjamo,
               pogovarjamo, v nekaterih segmentih tudi dogovarjamo glede problematike izbrisanih.
               Približno 10 let nazaj oziroma celotno to obdobje smo v Slovenski demokratski stranki
               v zvezi z izbrisanimi že predlagali rešitve za katere smo takrat menili in za katere
               menimo še danes, da so bile glede vprašanja izbrisanih najboljše in najbolj pravične.
               Govorim seveda o ustavnem zakonu, ki jasno opredeljuje, da je potrebno vsak primer
               posamično pogledati, ne pa paketno. Če bi to storili pred približno 10-imi leti,
               danes ne bi bili v takšni situaciji, v kakršni smo in danes tudi vi ne bi bili v
               takšnem položaju, ki nedvomno ni, vam ga ni za zavidati. Ste v izjemno težki
               situaciji in vprašanje je, kako se bomo iz te bom rekla situacije rešili. Ustavno
               sodišče in tudi Evropsko sodišče za človekove pravice sta razsodila, da naj bi leta
               1992 prišlo do napake, to ste tudi sami pojasnili. Gospod predstavnik Amnesty
               International Blaž Kovač je prej dejal, da ne more razumeti, kako lahko govorite kot
               minister o napaki, ampak vendarle je tukaj potrebno povedati, da o napaki, ki je bila
               storjena je povedala sodba Evropskega sodišča za človekove pravice. Tako jo
               opredeljuje. Tisto, kar je po mojem mnenju potrebno poudariti in kar kolega Grims
               uvodoma ni pojasnil je to, da je predvsem zanimivo, da se je število izbrisanih skozi
               leta zelo spreminjalo. Najprej smo imeli 4 tisoč izbrisanih, potem se je ta številka
               stopnjevala na okoli 7 tisoč, pa 10 tisoč, na koncu smo prišli do številke, ki kaže
               čez 25 tisoč izbrisanih. Zdaj ste na Ministrstvu za notranje zadeve pred, kot že
               rečeno nezavidljivo situacijo, morate pripraviti kar se da najbolj primerno
               odškodninsko shemo, glede na to, kaj je reklo Evropsko sodišče za človekove pravice.
               Odškodnina naj bi, kolikor ste tudi včeraj pojasnjevali pa tudi sicer znašala 50
               evrov za vsak mesec izbrisa. Vendar pa bi želela tukaj uvodoma pogledati še nekatera
               neizbežna dejstva, ki osvetljujejo pa tudi pojasnjujejo nastalo situacijo z
               izbrisanimi. Moramo vedeti, da Slovenija je po osamosvojitvi sprejela ustavni zakon,
               na podlagi katerega sta bila med drugim sprejeta tudi Zakon o državljanstvu in Zakon
               o tujcih. In v nekdanji državi je takrat obstajalo državljanstvo republike in to je
               takrat zadoščalo za volilno pravico, mislim, da to drži. Potem, ko smo se
               osamosvojili torej leta 1991 pa je bilo potrebno v evidenco zavesti državljane
               Slovenije in seveda tudi vse tiste, ki so si uredili državljanstvo. Vse ostale pa se
               je beležilo v evidenco tujcev. To so neizpodbitna dejstva in zakon je takrat
               predvideval, da se morajo vsi državljani nekdanje Jugoslavije oziroma vsi državljani,
               ki so prihajali iz republik nekdanje Jugoslavije svoj status urediti. Da morajo to
               storiti so ti ljudje vedeli, pa četudi se danes sprenevedamo. Morda je kdo od
               posameznikov, ki tega ni vedel, ki je prepozno ugotovil, da je potrebno to storiti,
               zato smo bili v Slovenski demokratski stranki vedno mnenja in stali na stališču, da
               je potrebno to popraviti. Tukaj ni nobene dileme in nobenega dvoma. Ampak nismo
               želeli, da se takšna rešitev problema izvrši paketno, se pravi, da se vse
               posameznike, ki si statusa niso uredili meče v isti koš. Da morajo to storiti so ti
               ljudje vedeli, saj so jih k tem pozvale upravne enote, da ne govorim o tem, kar sem
               enkrat že povedala na seji Državnega zbora, k temu, da si morajo status urediti jih
               je pozval tudi nekdanji predsednik države, zdaj še vedno delujoči  sicer bolj iz ozadja, gospod Milan Kučan.
               Tudi on je te ljudi pozval, da si morajo status urediti. In da ne bom govorila kar
               tako na pamet, ker se vse prevečkrat<gap n="..."/>Jaz bi vas prosila gospod predsedujoči, če
               lahko utišate kolege poslanke in poslance.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Prosim dajmo malo posluha.</p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Da ne bomo kar na pamet govorili ali so dejansko upravne enote bile tiste, ki so
               pozivale ljudi, da morajo status urediti, naj povem naslednje, kar je povedala gospa
               Irma Deželak iz Idrije iz upravne enote, citiram: <q>"Na Upravni enoti Idrija smo se
               izjemno trudili in seznanjali ljudi s slovensko zakonodajo. Pozivali smo jih, da si
               uredijo svoj status. Spomni se ne malo primerov, ko smo referenti z velikim
               potrpljenjem prenašali vzvišene nastope nekaterih češ, da se bodo odločili urediti
               svoj status v Republiki Sloveniji, ko bodo sami to hoteli, ko bodo sami to hoteli, ne
               takrat, ko jim to zakon nalaga, ampak takrat, ko bodo sami to hoteli. O povečanem
               številu vlog smo možnost oddaje vlog organizirali tudi na krajevnem uradu Cerkno in
               podaljšali uradne ure. Z vso odgovornostjo trdim, da smo na naši upravi enoti kot
               državni uslužbenci pokazali do teh ljudi, ki so se leta 1991 iznenada znašli kot
               tujci v državi, veliko razumevanja, sočutja in spoštovanja ter jim po vseh svojih
               poklicnih in službenih močeh pomagali. Nismo mi krivi, nesramni in žaljivi, če pa nam
               niso hoteli prisluhniti in se niso hoteli odločiti kar ali pa kaj je za njih bolje."</q>
               To je torej povedala ena izmed uslužbenk upravne enote v Idriji. Se pravi ljudje so
               bili seznanjeni o teh stvareh in bi v skladu z zakonom morali tudi postopati. Da je
               potrebno status urediti so pozivali tudi oglasi. Ti oglasi so med drugim opozarjali,
               da prihaja ključni rok po katerem si statusa ne bo več možno urediti. To so povedali
               tudi oglasi. Jaz razumem, da se lahko zgodi, da marsikdo spregleda takšne stvari.
               Lahko je v življenjskih okoliščinah, ko tega v tistem trenutku ne zazna, in tistim,
               še enkrat, je potrebno te krivice popraviti. In tukaj ima nedvomno tudi Evropsko
               sodišče za človekove pravice prav. Ampak mi smo se sedaj zaradi tega, ker se nismo
               znali že pred 10-mi leti pogovoriti o teh zadevah in jih rešiti na način kot se je po
               našem mnenju takrat zdelo tudi najbolj pravično, smo danes pač v situaciji, ko je ne
               nazadnje država, še posebej pa minister za notranje zadeve v izjemno težkem položaju.
               Tukaj ni dvoma. In potrebno je vedeti, da si je takrat, ko se je pozvalo ljudi, da si
               morajo status urediti, 90% ljudi to tudi uredilo, 90% ljudi približno si je to
               uredilo, ostali pa so bodisi namerno zavlačevali, ker so kalkulirali, lahko se je
               zgodilo vmes tudi da so nekateri strogo odklanjali državljanstvo, seveda pa je
               potrebno biti pošten in povedati, da so lahko bili med njimi tudi takšni, ki se jim
               je dejansko zgodila krivica in tem je to krivico potrebno popraviti. Mi smo tudi na
               Komisiji za peticije, človekove pravice in enake možnosti večkrat obravnavali
               vprašanje izbrisanih. Srečevali smo se tudi z nevladno organizacijo Amnesty
               International, večkrat smo izmenjavali stališča. Tudi varuhovo poročilo vsako leto
               znova je opozarjalo, da je potrebno na tem področju nekaj storiti. Vendar pa, še
               enkrat poudarjam, če bi to storili približno 10 let nazaj, danes ta država ne bi bila
               v takšni situaciji glede izbrisanih in sploh glede na to v kakšni težki finančni,
               gospodarski stiski smo trenutno. In še nekaj, mi moramo vedeti, da  ta država ni uspela rešiti do sedaj še
               bistveno starejših krivic, ki so bile povzročene, izpred 60 let. Vem, da je to
               nekaterim zelo mučno poslušati ampak to so tudi človekove pravice in to so tudi,
               tukaj tudi govorimo o spoštovanju, varovanju in odnosu do človekovih pravic. Ne
               govorimo o človekovih pravicah samo takrat ko govorimo recimo o izrisanih ampak je
               potrebno o človekovih pravicah in krivicah, ki so bile storjene tudi pred 60 leti na
               glas govoriti in tudi enkrat zadeve doreči.</p>
               <p>Tukaj moram povedati, da, res je, da za temi skupinami ljudi, ki so se jim krivice
               dogajale, zgodile, kot že rečeno, že toliko in toliko let nazaj, ni nikoli stala
               kašna mašinerija medijev, nikoli in tudi ne takšna mašinerija nevladnih organizacij.
               Nikoli. Pa bi bilo prav. Pa tukaj nočem tehtati med enim in drugim vprašanjem ali pa
               kaj je bolj bistveno in kaj ni ampak ko govorimo o tem je potrebno, da imamo pred
               očmi tudi probleme, ki imajo še bistveno daljši staž, ki so vezani na vprašanje
               človekovih pravic, na vprašanje tega, da je potrebno krivice popraviti pa se v tej
               državi ne zgodi nič.</p>
               <p>V Slovenski demokratski stranki, kot rečeno, kot je tudi že kolega Grims pojasnil, že
               zdavnaj predlagali ustavni zakon, ki bi lepo rešil te zadeve. Danes zagotovo ministru
               se nebi bilo potrebno soočati s temi problemi, ker imamo tudi sicer že tako ali tako
               preveč problemov v tej državi in jih težko rešujemo. Sploh glede na to, da vlada
               Alenke Bratušek pozablja kaj je socialna država in da pozablja, da smo zviševanje
               davkov ne bo pripeljalo do tega, da bomo izšli iz krize, kot je včasih še takratni
               predsednik vlade, Borut Pahor rad dejal, močnejši ampak se bojim, da bodo davki
               povzročili, to stalno višanje davkov, da bomo izšli še šibkejši. Mi odrinjamo na rob
               še bolj tiste, ki še danes skoraj da nimajo za preživetje ampak to danes res ni tema
               razprave <gap n="..."/></p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p><gap n="..."/> o tem bomo <gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p><gap n="..."/> vendarle pa <gap n="..."/></p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p><gap n="..."/> v tem tednu še dosti govorili <gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p><gap n="..."/> vendarle povezana tudi s tem vprašanjem glede na to, da moramo doreči nekatere
               odškodninske zahtevke oziroma odškodninsko shemo o kateri je prej govoril
               minister.</p>
               <p>Še enkrat. 10 let nazaj bi morali to zadevo rešiti in danes bi nam bilo vsem skupaj
               lažje ampak kaj se je dogajalo predvsem na levici se je zelo veliko manipuliralo s
               tem vprašanjem in namesto, da bi se ga reševalo, se ga je oddaljevalo in politično
               kalkuliralo. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Tudi nam bi bilo lažje, če bi to rešili pred 10 leti.</p>
               <p>Zdaj dajem besedo gospe Janji Klasinc.</p>
            </sp>
            <sp who="SDT6:KlasincJanja">

               <speaker>JANJA KLASINC (PS PS):</speaker>

               <p>Hvala gospod predsednik. Meni je sicer žal, da smo se odločili, da bomo že spet
               ponavljali neke razprave, ki smo jih v tem državnem zboru in tudi na drugih
               političnih organih v zadnjih letih že velikokrat opravljali pa vendar. Mogoče za to,
               da nebi pozabili kaj je res in kaj ni, da pogledamo nekaj osnovnih dejstev.</p>
               <p>Jaz sem doživela zadnji dve razpravi kolegice in kolega iz SDS, kot neko logično
               nadaljevanje njihove stalne politike, ki je bila do skupine tisoče izbrisanih vedno
               nenaklonjena. Mi lahko govorimo eno ali drugo, lahko govorite kako ste se trudili z
               ustavnim zakonom, ki bi jih razdelil in bi celi vrsti teh prebivalcev odvzel te
               pravice ali ne, lahko govorimo še o marsičem drugem  ampak ravno politika zadnjih 20. let v tej državi, in tukaj
               pa moram reči, da ni samo SDS kriv, ampak tudi še kakšne leve vlade, da niso uredile
               tega vprašanja, nas je pripeljalo do tukaj, da se je pač ta Slovenija, ki je bila
               vedno tako zelo spoštovana, znašla pred Evropskim sodiščem za človekove pravice. Jaz
               zdaj ne bi rada bila zelo pametna, ampak jaz sem to pač napovedala že pred dvajsetimi
               leti. Zaradi tega sem imela resne težave kasneje kot novinarka. Potem sem se
               zaposlila na Ministrstvu za notranje zadeve in sem dobivala od enega visokega
               uradnika iz enega drugega ministrstva celo malo grozilna pisma, ker sem branila ves
               čas skupino izbrisanih in zato se danes oglašam zaradi tega, ker sem osebno prizadeta
               kadar se govori o temu, da je ta Slovenija naredila dosti v zvezi z izbrisanimi. Ne,
               nič ni naredila. In to je prava Vlada zdaj, ki se je pa lotila kolikor toliko resnega
               reševanja tega problema, ampak ne zaradi tega, ker bi bilo vse tako super in bi bili
               mi vsi tako zelo enotni, ampak zaradi tega bodimo odkriti, tudi ta Vlada je bila
               potisnjena v situacijo, da nam je eno Evropsko sodišče za človekove pravice povedalo
               kaj moramo narediti. Sram nas je lahko za tisto kar je bilo prej. Ko je govoril
               gospod Grims o tem, da je bila Slovenija država, ki jo je dal Svet Evrope baltskim
               državam za zgled pri urejanju tega vprašanja, to preprosto ni res, kajti baltskim
               državam je bila Slovenija v tistem času zgled, jaz to lahko govorim, ker sem dovolj
               stara, da se teh časov zelo dobro spomnim, pri urejanju državljanstva. Mi smo problem
               državljanstva uspešno rešili in to res lepo in korektno po razpadu Jugoslavije. In
               mislim, da tukaj samo kapo dol tistim, ki so to delali, med tem ko pa te skupine
               izbrisanih pa nismo reševali. Zakaj? Ker smo se jim hoteli pod vplivom čustev in
               razočaranja takratne vojne na Balkanu in političnih nasprotij in mednacionalnih
               nasprotij maščevati, ker se niso odločili, da postanejo državljani Republike
               Slovenije. In s tem so, s tem je prišlo do izbrisa. Nobenega prenosa. To je bilo
               tehnično preneseno. To je bil izbris. In to je vsakemu človeku, ki pozna vse stvari,
               zelo jasno. Najbolj pa je jasno velikemu senatu Evropskega sodišča za človekove
               pravice, pa da ne bi bila zdaj ne natančna, ki je dejal, ki je ugotovilo, da je
               Slovenija leta 1991 oziroma 1992 kršila Konvencijo o varstvu človekovih pravic in
               temeljnih svoboščin in sicer pravico do varstva zasebnosti in družinskega življenja v
               8. členu. Pravico do učinkovitega pravnega sredstva v 13. členu in prepoved
               diskriminacije 14. člen. Zavedali so se naših kršitev tudi naši najvišji pravniki,
               dr. Dragica Vedam Lukič, bivša predsednica Ustavnega sodišča je med drugim dejala,
               izbris ni bil naključen, država je ravnala sistematično. To pomeni, da je država
               ravnala zavedajoč se nezakonitosti svojih dejanj in zdaj tukaj se ne moremo enostavno
               sprenevedati, da mi tega nismo vedeli. Seveda da smo vedeli, ampak potem je vsaka
               Vlada, ki je zatem prišla, skušala delno rešiti ta problem in ta zakon, kot je že
               povedal minister, ga ne bo v celoti še rešil. Dejansko moramo še počakati na drugi
               del in to je ta odgovor Ustavnega sodišča, ki bo osnovni zakon presodil kakšna je
               situacija. In jaz sem prepričana, da bomo še tam morali določene stvari popravljati
               in nič slabega ni zato. Minister je rekel, da bomo v petih letih, da bodo naše
               javnofinančne obveznosti cca. 130 milijonov evrov. Jaz vam povem, kot poslanka te
               koalicije, ki mora reševati javnofinančno situacijo, se zgrozim ob vsakem milijonu ne
               ob  kakšnih drugih zadevah, ki
               nam pride kot dodatno breme. Ampak, če bi bila to milijarda, pa bi bila milijarda.
               Gospe in gospodje, mi smo zagrešili veliko kršitev človekovih pravic 26.000, po
               tistih podatkih, ljudem takrat, zdaj se z otroki ta številka vse bolj širi.</p>
               <p>Kaj bi še rekla. Bila sem priča, veste - to sem tudi v Državnem zboru povedala -,
               takratnim ravnanjem naših oblasti napram nekaterim izbrisanim, ker sem bila dopisnica
               slovenskih medijev v Beogradu in sem se vozila enkrat mesečno po svoj osebni dohodek,
               ki ga ni bilo mogoče poslati v Srbijo, v Ljubljano. Z avtobusom, ki je vozil čez
               Madžarsko, 22 ur, 20 ur in tako dalje. In ti avtobusi so bili polni ravno teh ljudi,
               ki so skušali z različnih koncev takratnih bivših jugoslovanskih republik se vrniti v
               Slovenijo. In nekajkrat se mi je zgodilo<gap n="..."/> Vendar enega primera ne bom pozabila, ker
               sem se zjokala in sem se pritožila policistom v Dolgi vasi, ko je mati z dvema
               otrokoma iz Bosne in Hercegovine komaj ubežala vojni vihri, šla v Srbijo, iz Srbije
               šla z avtobusom v Slovenijo, prišla z dvema majhnima otrokoma, s slovenskimi osebnimi
               izkaznicami, ker se prej enostavno iz vojne ni mogla vrniti, in so ji naši policisti
               tisto osebno izkaznico preluknjali, jo vrgli med Madžarsko in Slovenijo iz avtobusa
               in je obstala z dvema majhnima otrokoma tam. In zdaj, ko govorimo - in upam, da bomo
               govorili danes o amandmajih in členih tega zakona -, so stranke koalicije tem ljudem,
               temu delu ljudi, ki res niso objektivne možnosti imeli, da bi bili v Sloveniji v
               tistem trenutku, da bi uredili svoj status, kakorkoli, začeli reševati, ker do zdaj
               pa to ni bilo rešeno. In veseli me, da je, bom prebrala, <q>"pogoj dejanskega življenja
               v Republiki Sloveniji odsotnost ni smela trajati več kot leto dni"</q>. So pa izjemne
               razne kategorije ljudi, in ko govorim o tej materi in nekaterih drugih, jaz sem cele
               zgodbe poslušala na teh avtobusih. Tudi takrat kasneje, ko sem bila zaposlena na
               notranjem ministrstvu, sem v internem glasilu pisala o teh zadevah, zaradi tega, da
               bi ljudi, ki delajo z izbrisanimi, opozarjala na razne okoliščine, ki so preprečevale
               ljudem, ki so si želeli urediti svoj položaj, pa si ga niso mogli. No, in zdaj ta naš
               amandma koalicije pravi, da če se oseba ni mogla vrniti v Republiko Slovenijo zaradi
               vojnih razmer v drugih državah naslednicah nekdanje SFRJ ali zaradi zdravstvenih
               razlogov, in še vrsta drugih razlogov je, na katere opozarjamo, in to bo omogočilo
               tistim ubogim ljudem, ki tega res niso mogli narediti. Potem pa obstajajo - jaz
               razumem gospo Irgl, da verjame nekaterim, ki pravijo, da je bilo to mogoče urediti na
               upravnih enotah. Na nekaterih da, na nekaterih tudi ne, nekateri tudi niso vedeli.
               Spomnim se tega obdobja, kaj vse so mi ljudje govorili, da niso mogli, recimo, tega
               urediti. Vi ste bili takrat zelo mladi, kajne, in verjetno niste imeli - nisi imela,
               no, saj z Evo se tikava - možnosti, da bi to doživljala. Ampak meni so pravili
               ljudje, kako je bilo. Prišli so z osebno izkaznico na upravno enoto, kasneje, kot je
               bil tisti rok, zaradi raznih okoliščin, in potem so na upravnih enotah - saj niso
               bili ti ubogi uradniki krivi, naročeno jim je bilo -, so morali preluknjati osebne
               izkaznice. A veste, potnega lista Republike Slovenije, novega, pa še niso imeli ti
               ljudje, ker ga niso mogli imeti, oni niso imeli ničesar. Ko sem delal v Beogradu, sem
               si lahko takoj uredila v Ljubljani slovenski potni list, svoje nove države, oni pa
               tega  niso mogli. In tukaj so
               bile ene pravne praznine, ne smemo zdaj vse gledati, da so kršitelji in to je zdaj,
               jaz mislim, naša glavna razlika, da nekateri govorijo predvsem iz vrst opozicije,
               vidijo v tej skupini izbrisanih predvsem nekoga, ki je hotel prelisičiti Slovenijo,
               zdaj se bodo okoristili na naš račun. Kako se bodo okoristili? S tem, da niso smeli,
               ker niso imeli dokumenta delati, da jih je naša država pošiljala v njihove matične
               države, v katerih so bili samo rojeni, pa niso tam imeli več nikogar in niso vedeli
               tudi kam iti, tudi takšni primeri so bili, da niso mogli normalno do stanovanja
               priti, tako sta prej, gospa Mirjana je prej govorila o tem, mi smo bili vsi tukaj,
               smo imeli možnost, da po Jazbinškovem zakonu odkupujemo stanovanja, oni pa so imeli
               ta stanovanja, pa niso imeli te možnosti. In še in še in še je tega, o čemer lahko
               govorimo. In tukaj so bile takšne krivice narejene, priznajmo si, meni tudi ni lahko.
               Jaz sem ponosna na mojo državo, ampak kadarkoli govorim v tem Državnem zboru,
               govorimo o človekovih pravicah, vedno povem, da mi je strašansko žal, da je ta
               država, ki je nastala ravno na osnovi tega, ker je bolj spoštovala človekove pravice
               v času bivše Jugoslavije, kot drugi deli, potem naredila tako kršitev kot je bila ta
               kršitev z izbrisanimi. In tukaj jaz samo pozdravljam ta zakon, da začenja te stvari
               spravljati na eno normalno pot, ne rečem, da je idealen, verjetno bi bilo meni tudi
               bolj všeč tako kot si želijo izbrisani, da bi bilo to nadomestilo mesečno 260, 300
               jaz ne vem koliko, če bi ta država bila v boljšem finančnem položaju, je pač v
               takšnem, kakršnem je, lahko tudi mogoče razumem, kar so nekateri predstavniki civilne
               družbe rekli, da jim je že vsega zadosti in da jim je počil film, se mi zdi pa morda
               vendarle nefer, da zapustijo pogovore, zapustijo pogajanja, zapustijo današnjo sejo,
               brez razprave, ravno pri tistih, ki skušajo vsaj nekaj popraviti. Krivice, ki jim je
               bila storjena, pa ne bomo mogli nikoli popraviti, ne mi in ne Evropsko sodišče za
               človekove pravice. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Zdaj imamo na vrsti dve magistrici. Najprej mag. Majda Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik. Socialni demokrati smo že v splošni obravnavi
               zakona podprli zakon kot primerno osnovo za nadaljevanje zakonodajnega postopka, pri
               tem pa nismo zamolčali, da nas nekaj stvari v zakonu vendarle postavlja pred dilemo,
               kako zakonu izreči polno podporo ob tem, da se zavedamo nekaj pasti. Na eno izmed
               njih je opozorilo tudi mnenje Zakonodajno-pravne službe, da je namreč tukaj
               odškodnina v tem zakonu združila dve vrsti odškodnine, materialno in nematerialno
               odškodnino in je pravzaprav enkrat za večkrat to postavljeno, vključno s tisto
               stopnjo, ki je zdaj nekolikan zvišana, ampak kakorkoli že, tukaj je zadeva vendarle
               takšna, da nismo čisto sledili odločbi Evropskega sodišča za človekove pravice, ki je
               v prvi stopnji določilo samo odškodnino za nematerialno škodo. O materialni škodi se
               pa izreklo še ni. In to je zame odprto vprašanje in takrat, ko rečem, da ne vidim, da
               smo s tem zakonom vsa vprašanja zaprli ustrezno in tako da ni več možnosti, da kaj ne
               bi bilo kasneje treba popravljati, bodisi zaradi presoje našega Ustavnega sodišča ali
               evropskega sodišča za človekove pravice in tudi seveda odprto ostaja za pričakovanja
                   izbrisanih. Tu bi želela
               povedati, da smo v Poslanski skupini Socialnih demokratov se pogovarjali s
               predstavniki izbrisanih pa tudi z gospodom Blažem Kovačem iz Amnesty International,
               in ker sem mu prej tam zunaj povedala, da bom to povedala tudi za magnetogram, naj bo
               povedano zdaj za magnetogram. Ko je gospod Blaž Kovač izrekel izrazito nezadovoljstvo
               s predlogom zakona, sem ga vprašala ali to pomeni, da oni zakonu v celoti
               nasprotujejo. Pa je rekel, da ne, zaradi tega, ker zakon je v nekaterih točkah
               napredek v primerjavi s prejšnjimi rešitvami. Torej, poglejte. To je tako, veste,
               postavljamo out-out, če se ne pogovarjamo, stališč ne moremo zbliževati in potem je
               zelo enostavno drugemu očitati, da te ni poslušal, ko bi se pa tudi ti z njim moral
               pogovarjati in iskati konsenz, se preprosto tej poti odrečeš. Jaz sem do gospoda
               Kovača v tem pogledu, kot vidite kritična, zato, ker on je tisti, ki se kot
               predstavnik nevladne organizacije z vprašanjem izbrisanih ukvarja tako, kot se jaz
               kot političarka s tem vprašanjem že vrsto let ukvarjam. Ne drznem si pa niti slučajno
               razpravljati o občutjih, izkušnjah, prizadetosti in pričakovanjih izbrisanih samih,
               zaradi tega, ker tisti, ki tega ni dal skozi, ne more o tem relevantno presojati. In
               dejstvo je, da karkoli sprejmemo, popraviti krivice, ki je bila tem ljudem storjena,
               ne bo mogoče. To bo samo na neki simbolni ravni, tu bi pa jaz vse, ki tako radi o
               spravi razpravljajo in o vsem drugem pozvala, nobena poprava krivic ne more biti
               takšna, da bi oživila mrtve ali da bi povrnila zapravljena leta, ki so bila
               izgubljena zaradi storjene krivice, ki jo je storila država. Nobena. In če tega nismo
               sposobni razumeti, da se pogovarjamo pravzaprav o odškodnini na simbolni ravni, na
               tej ravni, da bo država v skladu s svojo ustavo tudi za krivico, ki jo je storila,
               priznala odškodnino, potem nismo na dobri poti, da bi drug z drugim v prihodnosti
               lahko dobro živeli. Zdaj, jaz se ne strinjam s tem, da mešetarimo v zvezi z
               odškodninami, jaz nisem nobenega mešetarjenja tudi videla, me pa prizadene, če se
               nekdo dela gluhega in slepega, da ne rečem pravno neveščega, pa sedi že leta in leta
               v Državnem zboru in ne priznava, da v zakonih, ustavni odločbi, odločbi Evropskega
               sodišča za človekove pravice jasno piše, da so bili ti ljudje izbrisani iz registra
               stalnega prebivalstva, ne nekam premeščeni, ampak izbrisani, in da jim je država
               storila krivico. To je dejstvo, in če tega ne vidimo, če tega pravnega dejstva ne
               vidimo, ali naj vam jaz to berem zdaj, lepo vas prosim, saj vam bom brala, zaradi
               tega, ker mislim, da če si nekateri drznejo ponavljati mantre o Baltskih državah v
               nedogled, potem dovolite, da vam preberem 16. odstavek odločbe Ustavnega sodišča iz
               leta 1999: <q>"Državljani drugih republik, ki se niso odločili za slovensko
               državljanstvo povsem upravičeno niso mogli pričakovati, da bodo izenačeni s tujci, ki
               šele prihajajo v Republiko Slovenijo in da bodo izgubili stalno prebivališče in še to
               brez vsakršnega obvestila. Slovenija, kot bodoča država se je v osamosvojitvenih
               aktih zavezala, da bo zagotavljala varstvo človekovih pravic in temeljnih svoboščin
               vsem osebam na ozemlju Republike Slovenije, ne glede na njihovo narodno pripadnost,
               brez sleherne diskriminacije, skladno z Ustavo Republike Slovenije in veljavnim
               mednarodnim pravom."</q>, zdaj bom en del besedila  izpustila. Državljani drugih republik, ki se niso odločili za
               državljanstvo Republike Slovenije ali jim je bila prošnja zavrnjena, so glede na že
               navedene osamosvojitvene akte lahko povsem opravičeno pričakovali, da ta okoliščina
               ne bo bistveno poslabšala njihovega pravnega položaja, in da bodo lahko še naprej
               stalno prebivali v Republiki Sloveniji, če bodo to želeli. 16. odstavek odločbe
               Ustavnega sodišča jasno govori o razliki med državljanstvom in stalnim prebivališčem
               in nihče nima pravice drugemu očitati, če se ni odločil zaprositi za državljanstvo,
               ampak je želel v državi samo prebivati. To je svoboda odločanja. Nismo pa imeli
               pravice kot država tem ljudem glede na pismo o nameri, glede na preambulo in
               marsikaj, ljudem ki so tukaj bili s stalnim prebivališčem, poslabšati njihovega
               položaja. In dejstvo je namreč, da je bilo s tem kršeno načelo enakosti pred zakonom,
               ker je bilo kršeno s tem, da so tujci iz tretjih držav, ki so dovoljenje za
               prebivanje pridobili še v času nekdanje države, obdržali svoj status, med tem ko je
               bil pravni status osebam iz drugih republik nekdanje skupne države arbitrarno odvzet
               s čimer so bili v primerjavi s tujci iz tretjih držav postavljeni v slabši položaj.
               Gre za vprašanje enakosti pred zakonom. Torej tisti iz tretjih držav, ki niso bili iz
               SFRJ, zanje so stvari obstajale in so zadržali pravico do stalnega prebivališča v
               skladu z zakonom o tujcih, tem pa je bila ta pravica odvzeta in to je tisto zaradi
               česar jaz ne morem mirno spati, ko razmišljam o tem problemu, če me je že prej nekdo
               vprašal, kako bom spala. In zdaj še na neko dejstvo opozarjam. Poglejte. Omenjala sem
               odločbo Ustavnega sodišča iz leta 1999. Sama sem bila poslanka leta 2002, ko je moral
               odbor razpravljati o odgovoru Ustavnemu sodišču v zvezi s presojo ustavnosti. In
               takrat je tedanja koalicija bodi potoženo, menila da ne gre za kršenje ustave in je
               potem bila izrečena tista znamenita ustava, presoja ustavnosti iz leta 2003. Če
               gledate ustavno odločbo iz leta 2003, je strožja od tiste iz leta 1999. In če mene
               vprašate, jaz vidim sodbo Evropskega sodišča za človekove pravice še kot strožjo
               odločitev v primerjavi z obema odločbama Ustavnega sodišča, ker je priznalo tudi
               pravico do odškodnine. Korak po koraku. Zakaj vam to govorim? Ko zdaj razpravljamo o
               tem, da bi ta zakon po mnenju predlagateljev amandmajev iz SDS še celo vrnili v neko
               pred embrionalno stanje in spet govorili o prenosu iz ene evidence v drugo, da če
               bomo to delali, bomo nadaljevali samo tisto kar je po odločbi Evropskega sodišča za
               človekove pravice trdil tedanji minister za notranje zadeve. Pa ne bom njegovih
               blogov vam brala, ampak samo spomnite se, da sedanjemu ministru ni bilo uslišano, da
               bi dobil podaljšanje roka za pripravo zakona, zaradi tega, ker je prejšnja Vlada tako
               dolgo pacala s sistemskim zakonom oziroma s to shemo odškodninsko. In zdaj veste, sem
               pa res sita tega, da mi nekdo vedno govori o tem, kako je ta tranzicijska levica vse
               narobe naredila, ko je bila postavljena v situacijo, da je sprejemala zakone po
               najboljši možni stopnji, da so bili zakoni sprejeti, ker so bile znane zahteve za
               referendume, en referendum je izveden bil, ker je bila zahteva po ustavnem zakonu
               samo izgovor za to, ker so takrat mislili, da se tako da izigrati Ustavno sodišče, in
               da v zvezi  ustavnim zakonom,
               ki bi bil slab za izbrisane, še slabši kot so bili nekateri prejšnji predlagani
               zakoni, da ga ne bo mogoče dati na referendum in tako naprej. Zakaj je statusni zakon
               takšen kakršen je, iz leta 2010 in da se zdaj nevladne organizacije, ki so pri
               pripravi tega zakona pa res sodelovale. Zakaj je bil takšen? Zaradi tega, ker smo
               hoteli imeti zakon, ki bi se strogo pridrževal samo odločbe Ustavnega sodišča zato,
               da ne bi, zdaj bom pa grdo rekla, spet fasali referenduma. In še marsikaj drugega bi
               vam lahko v zvezi s tem povedala. Res sem sita tega, če bi bilo kaj poštenja v
               poslankah in poslancih SDS pri presojanju odgovornosti za zamudo pri pripravi
               odškodninske sheme bi se morali najprej pri sebi zaustaviti in se vprašati zakaj ni
               bila ta shema pripravljena prej. Zakaj je morala čakati in zakaj je zdaj takšna
               kakršna je.</p>
               <p>Mene v resnici ne pomirja dejstvo, da niti komisar za človekove pravice ni zadovoljen
               s predlaganim Zakonom o odškodninski shemi, ki je pri nas, zaradi tega ker pravi, da
               so tri ključne stvari, ki bi jih morali še upoštevati, saj veste to, da bi morali
               biti vsi vključeni pa pravilo združitve druži pa še krog upravičencev in tako naprej.
               Da tudi sama, podobno kot naša poslanska skupina Socialnih demokratov obžalujem, da
               tega dialoga z izbrisanimi ni bilo. Ampak, to vse jemljem v zakup v trenutku, ko vem,
               da moramo sprejeti predlagani zakon in, ko se tudi zavedam, da pravzaprav nihče s tem
               zakonom ni popolnoma zadovoljen in da smo tudi mi trdno prepričani, da je to končna
               oblika zakona. To zdaj govorim drugič ali tretjič ampak hočem povedati zaradi tega,
               ker imam z določbami v zakonu, z nekaterimi določbami težave.</p>
               <p>Res pa nasprotujem, odločno nasprotujem predlaganemu amandmaju Slovenske ljudske
               stranke k 2. členu tega zakona, ki nalaga izbrisanim, da bi morali dokazovati, da
               niso delovali proti državi Sloveniji. Lepo vas prosim, zakon iz leta 2010, ki ureja
               status pojdite ga prebirati kaj vse nalaga pri dodelitvi statusa, kaj vse morajo
               pregledati, zato da je posamezniku njegova vloga za ureditev ali pridobitev statusa
               prisojena. Tako da, tukaj mislim, da to ni korak v pravo smer, ta amandma in ga ne
               mislim podpreti. Še manj mislim podpreti amandmaje Slovenske demokratske stranke.
               Tisti s preimenovanjem in s spremembo naslova zakona se mi zdi, da sem bila dovolj
               izčrpna in da vam povem, da so zame pravzaprav popolnoma nesprejemljivi in jih vidim
               samo kot čarado za odpiranja znova politične razprave o zakonu, ki je zdaj pravzaprav
               nadaljevanje statusnega zakona. In zdaj rešujemo vprašanje odškodnin in znova
               načenjamo veliko zgodbo, politično zgodbo o ustreznosti in neustreznosti posameznika,
               ki prosi za status. Moram reči, da tudi nekaterih drugih amandmajev, ki niso samo
               takšne formalno pravne narave, moram reči da tudi pravne, ker pravzaprav s
               preimenovanjem posegajo in zanikajo zakon in zanikajo odločbo Ustavnega sodišča.
               Torej, tudi tiste, ki govore o skrajšanju rokov, tudi tistih ne podpiram, ko t tudi
               nekatere pravice druga upravičenja zožujejo, takšnih ne podpiram.</p>
               <p>Skratka, končujem s tem, podprla bom amandmaje koalicijskih strank in napeto
                  čakalakakšna bo usoda
               sprejetega zakona v prihodnje. V dobro vseh nas pa bi si želela, da bi v Evropi
               razumeli da je to v teh trenutkih v kakršnih smo vendarle spoznanje in priznanje
               države Slovenije da je veliki skupini ljudi naredila krivico in da jih je s tem
               zakonom skušala odškodovati tako, kot jih je presodila v danih okoliščinah v kakršnih
               ta država je. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Zdaj pa dajem besedo mag. Katarini Hočevar.</p>
            </sp>
            <sp who="SDT6:HočevarKatarina">

               <speaker>MAG. KATARINA HOČEVAR (PS DL):</speaker>

               <p>Hvala lepa za besedo, lep pozdrav ministru, njegovim sodelavcem in pa vsem
               prisotnim.</p>
               <p>Tudi vi Državljanski listi smo v prvi obravnavi zakon podprli in napovedujem mu tudi
               nadaljnjo podporo, seveda s tistimi amandmaji, ki zakona izboljšujejo in dodeljujejo.
               Sicer pa bi rekla, tudi jaz sem bila stara petnajst let, ko se je 1992 leta zgodila
               ta napaka zaradi katere danes sprejemamo zakon. In, hočem reči, da zaradi te mladosti
               seveda mogoče malo bolj neobremenjeno spremljam tudi življenje pod bivšo Jugoslavijo
               ampak povedano mi je bilo in kar sem prebrala, da so bili pod nekdanjo državo na
               mnogih področjih kršene človekove pravice. Žal pa lahko ugotavljamo, da tudi ob tem
               da smo si priborili svojo državo, da smo tudi v prvih korakih pa še zdaj delali
               napake.</p>
               <p>In da se je zgodila na področju izbrisanih pravna napaka in pa krivica je povedalo
               tako naše slovensko Ustavno sodišče kot pa evropsko sodišče za človekove pravice. In
               to se ni izmislil minister Virant je pa seveda prav, da si priznamo oziroma dejstvo
               pa je, da je prvi, ki se je te naloge lotil hitro in učinkovito čeprav je v bistvu,
               bom rekla, tudi zaradi te sodbe seveda bil, bom rekla na en način v to prisiljen.</p>
               <p>Tudi naša poslanska skupina se je dobila s skupino izbrisanih in imeli so veliko
               pripomb nad dialogom. Tudi sama sem se potem pozanimala kako je ministrstvo z njimi
               vodilo dialog in dobila drugačne podatke, kot jih oni nekako v javnosti
               predstavljajo. Dejstvo je, da je za zakon bila imenovana in oblikovana medresorska
               delovna skupina in da je bilo to grobo besedilo pripravljeno 21. 5. in 27. maja si je
               minister pridobil s predstavniki izbrisanih vendar je dialog potekal na takšen način
               kot smo mu bili priča danes. In zato v bistvu, bom rekla, danes sem se o tem kako je
               kdo pripravljen dialog in pa na iskanje kompromisov in pa rešitev prepričala tudi
               sama.</p>
               <p>Predstavniki opozicije, bom rekla, zelo radi govorijo in pa poudarjajo tistim, ki so
               se na vsak način otepale državljanstva ali pa, bom rekla, ureditve statusa v
               Sloveniji. Ampak zakon podpiram ravno iz tega razloga, ker sledi temu, da daje
               odškodnino tistim, ki so izkazali interes, da si status uredijo. To se pravi, škoda
               je priznana tistim, ki so nekaj naredili, da so si uredili ali državljanstvo ali pa
               status. In to je tudi tisto kar je tudi zame osebno ključno da ta zakon zasleduje
               princip oziroma sistem pravičnosti.</p>
               <p>Seveda podpiram amandmaje, recimo 2. člen govori o širitvi kroga upravičencev vendar
               je bilo takšno, kot smo slišali ministra, priporočilo odbora ministrov in je prav, da
               to podpremo, ker bomo s tem njihovim zahtevam  zadostili. Tudi višanje odškodnine in trikratnik tiste
               odškodnine, ki je bilo možno potem na sodišču v individualnih sodbah uveljavljati, je
               korak k temu, da bo ta zakon zadostil, da bomo enkrat to poglavje v celoti
               zaprli.</p>
               <p>Ko smo v prvi obravnavi govorili in razpravljali v državnem zboru, sem poudarila, da
               so se mi predvsem dotaknile zgodbe izbrisanih žensk, mater, ki so se prijavile kot
               begunke, da so šle sploh lahko roditi. Zdaj v tem obdobju, ko sem pa prav tako
               zbirala podatke in študirala gradivo na to temo, se me je pa najbolj dotaknila zgodba
               Mehmedaliija Alića. V nedeljo je bil z njim intervju na prvem programu slovenske
               televizije. Kot 14 letni fantič je prišel v moje kraje, iz Srebrenice v rudnik
               Zagorje. Bil je izbrisan in je moral za delom v Nemčijo. V Srebrenici je izgubil
               skoraj 100 ožjih in širših članov svoje družine. Za nameček pa so ga pristojni iz
               rudnika poslali še kot delavca v hudo jamo, da je to svojo zgodbo iz Srebrenice
               podoživljal kot rudarskega strokovnjaka. On nikogar ne obtožuje. Veste kaj je bil
               njegov stavek ko ga je novinarka vprašala, če tudi kakšen gnev, kakšno zamero. On je
               rekel, bil je čas evforije, bil je čas ko so se v vas, Slovencih prebudile nacionalna
               čustva, ko ste bili ponosni, da ste dobili svojo državo in nikomur ne zamerim,
               zgodila se je birokratska napaka. Jaz bi si želela oziroma sprašujem ali to zmore res
               samo široko srce zagorskega rudarja. Ali zmoremo tudi v slovenski politiki enotno in
               brez prepiranja zaključili to poglavje bolečine, naše mlajše oziroma zgodovine odkar
               imamo svojo državo. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Zdaj sta na vrsti dva Jožefa. Prvi je Jožef Horvat.</p>
            </sp>
            <sp who="SDT6:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa gospod predsednik. Spoštovane kolegice, spoštovani kolegi, spoštovani
               gospod minister, dr. Virant s sodelavci.</p>
               <p>Težka tema je pred nami. Jaz poskušam biti optimist ampak kakorkoli se trudim mislim,
               da vprašanja s tem zakonom ne zapiramo, kvečjemu ga šele odpiramo zaradi tega, ker je
               zadaj denar in na denar se lepi marsikaj in marsikdo.</p>
               <p>Gospe in gospodje, ta država je nastala iz ene velike notranje energije Slovenk in
               Slovencev, ki se je komulirala kakšno dobro tisočletje, kulminirala pa 25. junija
               1991. In stanje duha danes v Republiki Sloveniji je takšno, da se sprašujem kdo še
               sploh ljubi to državo, kljub temu, da imamo veliko, ogromno pridnih ljudi, ki
               vsakodnevno opravljajo tudi svoje državljanske dolžnosti, tudi davkoplačevalske, ne
               tarnajo in so zvesti tej državi in jo imajo radi.</p>
               <p>Mi smo veliko uspešnih zgodb zaključili in doživeli v tej poosamosvojitveni dobi. Žal
               smo, ne govorim o politiki, smo producirali žal tudi nekaj rakastih tvorb te družbe.
               Hudo se sliši in so resnično izjemno, izjemno težke in ko jih analiziramo ugotavljam,
               da je skupni imenovalec vseh teh slabih zgodb pravzaprav pomanjkanje zaupanja ali pa
               nezaupanje v državo, v Slovenijo, v državne inštitucije in tudi druge inštitucije.
                   Zaupanje je ključna stvar,
               ki smo jo zanemarili in zaradi tega imamo kar nekaj slabih zgodb. Vprašanje
               izbrisanih je tema s katero se v Sloveniji ukvarjamo že celo poosamosvojitveno
               obdobje. Zlasti medijska kampanja izbrisanih je mnogo prispevala k temu, da se vse te
               osebe prikazujejo, kot žrtve političnega sistema, poudarjam, prikazuje se vse te
               osebe, kot žrtve političnega sistema. Velikokrat smo že ponavljali, tudi danes, ampak
               mislim, da je za slovensko javnost treba še ponoviti in najprej poudarjam, da je
               zakon o tujcih, kot en izmed osamosvojitvenih zakonov državljanom nekdanjih republik
               SFRJ dal možnost, da si uredijo svoj status v novi državi Sloveniji. V roku dveh
               mesecev so imeli vsi možnost pridobiti slovensko državljanstvo, pod ugodnimi pogoji
               ali pa si v istem roku urediti stalno prebivališče kot tujec. Številni državljani
               nekaterih republik so si svoj status pravilno in pravočasno uredili in prav to
               dejstvo bi rad danes tukaj poudaril. Tiste državljane nekdanjih republik SFRJ, ki
               svojega statusa niso ustrezno uredili in ga mnogi od njih niti niso želeli, so iz
               registra stalnega prebivalstva izbrisali. Med njimi so številni državljani nekdanjih
               republik, ki so iz države dejansko odšli in se v Slovenijo niso več vrnili in nikoli
               niti niso imeli interesa živeti v Sloveniji. Številni pa so, ki so se v Slovenijo
               vrnili oziroma so se vračali potem, ko je Ustavno sodišče izdalo odločbo, s katero je
               ocenilo, da je bil izbris državljanov drugih republik nekdanje SFRJ iz registra
               stalnega prebivalstva brez zakonske podlage. Ti se vračajo zgolj iz razloga pravice
               do napovedanih odškodnin. V Novi Sloveniji ves čas zagovarjamo in smo ves čas
               zagovarjali reševanje problematike izbrisanih in njihovih odškodnin individualno.
               Torej, vsak primer posebej. Ne dvomimo namreč, da so primeri, ki so bili, ko so bile
               prebivalcem nekdanjih republik pri njihovem izbrisu iz registra stalnega prebivalstva
               storjene krivice in so utrpeli škodo, vendar pa bi se morala ta dejstva ugotavljati v
               vsakem posamičnem primeru. Le s takšnim pristopom bi se lahko ugotovilo katere so te
               osebe, v katerem obdobju je bil izbris neupravičen in kakšna višina odškodnine jim
               pripada. Ne podpiramo osnovnega koncepta zakona, po katerem je do odškodnine
               upravičen vsak od izbrisanih, ne glede na njegov interes in prizadevanje za ustrezno
               ureditev njegova statusa. Absurdna logika zakona je, po našem prepričanju, da bodo
               ostali brez odškodnin ali pa bodo prejeli najnižje odškodnine tisti, ki so bili
               lojalni novonastali državi in so se podredili njenemu pravnemu redu ter so si
               pravočasno in v predpisanem roku uredili svoj status. Bogate odškodnine pa gredo
               tistim, najbrž, ki so si status pričeli urejati morda šele zdaj, ko je bila izdana
               sodba Evropskega sodišča za človekove pravice Kurić in drugi proti državi in to ne
               glede na to kje so dejansko prebivali, kakšna prikrajšanja so dejansko utrpeli in
               koliko so dejansko bili oškodovani. V osnovi je bilo v postopku urejanja položaja
               izbrisanih nepravilno in nezakonito dejanje Ministrstva za notranje zadeve, pod
               vodstvom tedanje ministrice Katarine Kresal, izdajanje odločb izbrisanim za nazaj.
               Dopolnilne odločbe  so se
               izdajale spet vsem, ki so si do leta 2003 uredili status z dovoljenjem za stalno
               prebivanje. Dopolnilne odločbe so se izdajale v nasprotju z določili Zakona o tujcih
               in Zakona o splošnem upravnem postopku brez posebnih ugotovitvenih postopkov. Tako so
               številni izbrisani prišli do vpliva stalnega prebivališča za nazaj, čeprav do tega
               dejansko niso bili upravičeni. Izdajanje dopolnilnih odločb na ta način ni le
               nezakonito pač pa tudi nemoralno in nepošteno.</p>
               <p>Država je tako omogočila na lahek način pridobivanje davkoplačevalskega denarja
               tistim, ki so Slovenijo kot domovino nekoč že zavrnili, ker je preprosto niso
               zaupali.</p>
               <p>Kolegice in kolegi, sprašujemo se, kdaj bodo popravljene tudi ostale krivice, če smo
               dosledni pri popravi potem bodimo dosledni pri popravi krivic. Pa recimo tistim, ki
               so bili prisilno mobilizirani v nemško vojsko v 2. Svetovni vojni pa materialnem
               oškodovancem 2. Svetovne vojne. Pa, kdaj bomo žrtvam povojnih pobojev morda le
               postavili dostojen grob in jim priznali pravico do pokopa kar je pravzaprav osnova
               človeške civilizacije. Če bi imeli s tem zakonom iskrene namene popraviti krivice
               potem resnično kolegice in kolegi, moramo popraviti vse krivice. Samo en del teh sem
               naštel, jih je pa veliko. Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Naslednji ima besedo gospod Jerovšek, pripravi se gospa Ramšak.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Dolga, dolga leta sem že priča razpravam o izbrisanih, kot se jih je zelo sicer
               neupravičeno oprijelo poimenovanje, ker je šlo za prenos iz enega registra v drugi
               register. In za danes sem se nekako predhodno odločil, da ne bom razpravljal kajti,
               to je že tako <stage>/ Nerazumljivo./</stage> bi rekel tema v tej državi. Vendar moram reči, da me
               je streslo ko so ene kolegice iz vladajoče koalicije z, bi rekel nekim gnusom
               govorile do naše države. In s trdnim prepričanjem kako naklepno se je delovalo proti
               določenim državljanom.</p>
               <p>Tukaj je bilo nekajkrat izrečeno, da nas je lahko sram. Se pa čudim, da iz istih
               strank še nisem v teh letih nikdar slišal, da bi tako kategorično <stage>/ Nerazumljivo./</stage>
               katera od omenjenih kolegic rekla, da je njihove politične predhodnike ali pa stranke
               njihove lahko sram kaj so naredile z izbrisom na deset tisoče človekovih življenj v
               okviru prejšnjega režima. Tam je pa na delu večna obramba, razumevanjem, potreba po
               maščevanju in ne vem kaj in to je ostalo nespremenjeno.</p>
               <p>Moram pa reči, da mi se ob tem trenutku, ob tem dobesedno čutim, bi rekel spoštovanje
               in, bi rekel tudi občutkov neke kolektivne krivde, da je bil zelo spraven človek,
               nekdanji državni sekretar, gospod Slavko Debelak, ki je to zakonodajo po službeni
               dolžnosti pripravljal ampak je danes že med mrtvimi, ki smo ga, ne vem lani ali letos
               pokopali. Ki je po mojem mnenju iz stresa kaj vse se mu je očitalo, kako se ga je
               blatilo med drugimi,  zbolel
               za rakom in umrl. Bi mu morali dali spoštovanje ne pa blatiti vse ljudi, ki so
               takratni zakon o tujcih in zakone o urejanju statusa pripravljali in so te, kot je
               bilo pravkar omenjeno, ti zakoni in takratne oblasti dale možnost ureditve
               državljanstva ali statusa tujca.</p>
               <p>In, prav gotovo je res, da so recimo nekateri mladoletni ljudje, ki se sploh niso
               zavedali pa nekateri drugi so se jim zgodile krivice katere so ugotovili šele
               pozneje, ko so rabili neke dokumente in se tega niso zavedali in so se jim zgodile ne
               namerne krivice s katerimi so imeli, priznajmo, hude težave vendar je pa neizpodbitno
               dejstvo, da številni tisti, ki bodo sedaj, ki parazitirajo na odškodninah čeprav so
               nekaterih njihovi zastopniki prej zagotavljali, da tega ne bodo delali, da so
               številni tisti z vsemi kriplji delovali proti nastanku nove države Republike
               Slovenije. In moram reči, da sva z gospodom Todorovićem, ki je sedel nekaj časa tukaj
               na moji nasprotni strani bila v tistih časih nastajanja te tovarne, zaposlena v isti
               tovarni <stage>/ Nerazumljivo./</stage> To je velika tovarna, jaz ga takrat nisem osebno poznal,
               danes med to razpravo pa so me že številni klicali in tudi v preteklosti, da bo to
               velika krivica, če bo gospod Todorović deležen kakršnih koli nadomestil, odškodnin.
               Kajti v tovarni je samoiniciativno vzel odškodnino in odšel iz Slovenije, tako so mi
               še danes eni zagotavljali in potem začel parazitirati na odškodninah in ne vem
               čem.</p>
               <p>In jaz se spominjam, moram tukaj še enkrat povedati, kaj se je dogajalo, ena skupina
               ljudi, ki so danes med izbrisanimi v tej veliki tovarni, če je preko dva tisoč
               zaposlenih, pred tistim <q>"Meeting-om"</q> resnice. Načrt prevzema celotne tovarne,
               razmestitve so imeli, poimenski seznam kdo bo kateri tozd, takrat so še bili tozdi,
               prevzel, grozili ljudem. Eden od njih je prišel na banko z napisanim listkom v
               cirilici <stage>/ nerazumljivo./</stage> žensko na šalterju in ji grozil zakaj ne zna pa da od
               takrat naprej ne bo več tam zaposlena in tako naprej<gap n="..."/> To so bili ljudje iz te
               skupine.</p>
               <p>In jaz sem dobesedno, v imenu mojih sodelavcev in delavcev v tovarni prizadet zato,
               ker nam taisti ljudje danes dobesedno terorizirajo tukaj po državnem zboru. Kajti,
               šlo je za aroganten nastop, ne vem gospa Učakarjeva je celo govorila, da so banke
               slovenske jim zaplenile denar. To obtožbo slišim prvič in bi želel, če kdo ve kje je
               bil komu zaplenjen denar? Se pravi iz kategorije izbrisanih ali komur koli. In gospod
               Todorović je seveda grozil z devetsto tožbami v Strasbourgu in tako naprej.</p>
               <p>In zaradi tega tudi ne sprejemam to kar je bilo tukaj rečeno, da nihče nima pravice
               očitati, da nekdo, nekateri se niso hoteli odločiti za državljanstvo Slovenije iz
               sebičnih tudi nacionalističnih, protislovenskih razlogov. In so zavestno, ki so bili
               tukaj prisotni, govorili slabšalno o Republiki Sloveniji, o državi Sloveniji, da
               takšne države ne priznavajo. In sedaj poslušamo <stage>/ nerazumljivo/</stage> od nekaterih
               poslancev levih strank kako grozljivi so ti Slovenci. Kakšne grozne krivice so delali, mi pa poznamo tudi te
               zadeve in vemo, da je bilo tega več prisotnega na terenu. In očitati pred in tedanje
               stanje<gap n="..."/></p>
               <p>Tukaj se danes širijo čustva bolj sovraštva do Slovenije kot samostojne države. In
               enostavno je bilo nekateri razpravah čutiti sladostrastje, dobesedno erotični užitek
               ob tem, da bo Slovenija morala plačati in da je blizu konca. In to v temu kontekstu,
               ko Republika Hrvaška krši vsako mednarodno pogodbo, ko nas izčrpava na vse možne
               načine in tudi tam se eni zavestno krohotajo v ozadju in uživajo na kakšen način smo
               neuspešni oziroma kako izigravajo mednarodne pogodbe in mednarodne zakone.</p>
               <p>Gospe in gospodje, jaz sem bil večno v vseh teh letih za popravo individualnih osnov
               krivic. Verjamem, da so se komu zgodile, sam sem nekatere primere pomagal reševati,
               sedaj danes pa sem bil na tem oziroma v preteklih dneh, da bi malo ad absurdom
               predlagal amandma v proračun in tukaj, da se zagotovijo milijarda in pol sredstev za
               poplačilo teh krivic. Če smatrate, da je tisti čas, ko je potrebno to državo uničiti
               končno prišel potem namenite ta denar in bodite velikodušni ampak to ni
               velikodušnost. To je dobesedno, bi rekel, suicidno ravnanje do države, samomorilsko,
               suicidno ravnanje do države, izguba slehernega občutka do lastne države, domoljubja
               in opravičevanje vsakršnega delovanja zoper Slovenije v tistih časih. Opravičevanje
               vsakršnega. In seveda jaz sem tam na licu mesta v tistih časih, ko se je Slovenija
               osamosvajala bil priča, ko so nekateri ljudje, ki praktično so eni predstavniki
               tistih, izrazito delovali proti nastanku samostojne Slovenije, izrazito! Danes pa so
               najbolj glasni pri tem kako grozljiva država, kako krivična, kako plenilska, kako
               sovražna in ne vem kakšne izraze je ta država. <stage>/ Oglašanje iz klopi./</stage> No, tisti ki
               ste slepi in gluhi vam ne more nič pomagati.</p>
               <p>Zaradi tega, gospe in gospodje, prvič bi se moralo dejansko kot predlagamo v teh
               amandmajih začeti operirati s pravo terminologijo. In ločiti bi bilo potrebno
               dejansko tako kot predvidevajo nekateri amandmaji, da nam samo iz moje stranke da
               tudi to kar ljudska stranka predlaga, da ne bodo odškodnin prejemali tisti, ki so
               delovali na strani agresorja. In zagotavljam vam, da so najbolj glasni nekateri
               tisti, ki so delovali na strani agresorja in so mu pripravljali trend v tovarni
               Kidričevo, <stage>/ Nerazumljivo./</stage>, kot se je takrat imenovala, danes je to <stage>/
               Nerazumljivo./</stage>. Sem bil priča temu kako izrazito se pripravlja teren agresorjev in
               temu, da bi se onemogočila samostojna slovenska država. In mene boli to, ne zaradi
               tega, boli me pa ta nekritičnost. In plus tega, danes berem v časopisih da že eni
               vedo kako bo sodišče razsodilo, da sodišča potem ne dihajo. Da že vedo, prejudicirajo
               vse kako bo razsodilo, to sem danes prebral, sodišča v odškodninskih zadevah.
               Poslušajte, to je na več straneh veleizdaja te države.  Če vsi služno delajo za uničenje te države.</p>
               <p>In, ne vem, jaz sem za to, da v tej situaciji, ki se jo jaz sicer zavedam, da smo
               prišli tako daleč, da je ta kolektivno nastopanje proti interesom te države iz
               notranjih političnih vrst privedlo tudi do razsodbe evropskega sodišča, da moramo
               biti legalisti, da moramo to bi morali na podlagi individualne obravnave privesti to
               zadevo do konca ampak mislim da niti ta zakon ni temu namenjen. Kajti potem, ko
               koalicija nekaj sklene in ko pride do radikalne spremembe amandmajev v višini
               odškodnin, ob situaciji, ko je Slovenija finančno na tleh in na kolenih. In jaz
               verjamem, da vsaj koalicijski poslanci pravijo, da to ni zadnja beseda, da tukaj ni
               mišljeno, da bi se kar koli končalo, da bo koalicijski partnerji znotraj enih rušili
               samo zaradi tega, da se bo licitiralo k čimprejšnjemu uničenju te države. Hvala
               lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Gospod Jerovšek, uspeli se izzvati repliko gospe Janje Klasinc.</p>
            </sp>
            <sp who="SDT6:KlasincJanja">

               <speaker>JANJA KLASINC (PS PS):</speaker>

               <p>Ne, saj včasih nima smisla, gospod predsednik, pa vendarle.</p>
               <p>Tukaj so bile izrečene grde besede o gnusu, o slepih in gluhih o erotičnih užitkih<gap n="..."/>
               Jaz bi rekla tako, z gnusom ni nihče, tudi jaz ki sem bila v tej skupini očitno
               omenjena, govoril o tej državi. Jaz o državi Sloveniji vedno govorim s ponosom in to
               tukaj v tej državi pa tudi izven nje. Vem pa da nekateri vaši kolegi, ki so evropski
               poslanci tega ne počno v evropskem parlamentu, pa bi bilo dobro, da bi.</p>
               <p>Ampak, gre tukaj jaz nisem katoličanka pa mogoče za tiste, ki ste, da vam povem, gre
               tukaj za popravo greha, ki ga je ta država naredila. Vsak med nami greši in za tiste,
               ki ste verniki se gre, vi greste recimo k duhovniku pa se spoveste pa je potem v redu
               tukaj bo pa država v logi duhovnika pa bo to popravila in mora popraviti. In to ni
               nič groznega in z nobenimi erotičnimi užitki nihče od nas ni govoril o temu, da bomo
               morali toliko in toliko plačati ta država. Žal mi je, da bomo morali plačati ampak ti
               ljudje si zaslužijo še mnogo več kot samo denar, še kaj drugega. Več denarja pa še
               kaj drugega ampak pač zdaj je tako.</p>
               <p>Kar se tiče pa še naprej erotičnih užitkov, gospod Jerovšek, tako redko jih lahko
               imamo v temu Državnemu zboru<gap n="..."/> <stage>/ Oglašanje iz klopi./</stage></p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Dobro, hvala. Gospa Sonja Ramšak, minister bo kasneje. Izvolite, imate besedo.</p>
            </sp>
            <sp who="SDT6:RamšakSonja">

               <speaker>SONJA RAMŠAK (PS SDS):</speaker>

               <p>Hvala za besedo spoštovani predsednik.</p>
               <p>Zanimivo, da je nekomu smešno, ko govori o popravi greha in pa seveda o odvezi. Če
               kdo, potem verjetno pred kratkim smo videli, da je bil nekdo pri maši, verjetno je
               iskal tudi odrešitev svojega greha, ki je dolg že več kot sedemdeset let ali pa
               mogoče malo manj, med petinšestdeset in sedemdeset let. Žal, ko govorimo o tem, da je treba popraviti krivice,
               smo seveda, ste nekateri, bom rekla, smo, ampak ste nekateri dvolični. Jaz bi si
               želela, da bi danes razpravljali o popravi krivic vsem državljanom, ki so se zgodile
               tudi v času totalitarnega sistema, o tisoče in tisoče pobitih, o njihovih svojcih, ki
               še danes ne morejo mirno spati, ker ne vedo, kje so pokopani njihovi najbližji, ki so
               bili izvensodno pobiti, ki niso imeli možnosti na podlagi zakona, da bi si uredili
               svoj status ali pa da bi jim bil status priznana. To je tisto, kar me v teh razpravah
               danes, ki sem jih poslušala, izredno žalosti.</p>
               <p>Naj se zdaj vrnem na ta zakon, ki ga danes obravnavamo. V uvodu moram najprej reči,
               da bom podprla vse amandmaje Slovenske demokratske stranke, predvsem pa amandmaje, ki
               predlagajo, da se spremeni naslov. Nekateri ste se danes zgražali nad tem in govorili
               celo o tem, da se vračamo v embrionalno stanje<gap n="..."/> <gap n="..."/><stage>/Oglašanje v ozadju./</stage><gap n="..."/> Ja, v
               predembrionalno, tako. Hvala za popravek, Jože. Namreč, žal mi je, da gospoda
               Trnovška ni več tukaj. Tisti, ki smo v času osamosvojitve delali na občinah, zelo
               dobro vemo, da dejansko ni šlo za izbris iz evidenc, šlo je za prestavitev določenih
               oseb iz aktivne evidence v pasivno, tako se je takrat govorilo na občini, ne o
               izbrisu.</p>
               <p>Zakon o tujcih, ki smo ga sprejeli 5. junija 1991, to je še pred uradno razglasitvijo
               osamosvojitve Republike Slovenije, ni povzročil krivic, ampak so krivice bile, lahko
               rečemo, povzročene ali pa ne povzročene v zelo redkih primerih. Z Zakonom o tujcih
               smo sprejeli, da lahko vsakdo, ki je tu prebival v času osamosvojitve, da si lahko
               uredi status ali pridobi državljanstvo takratne demokratične Republike Slovenije
               oziroma da si uredi tudi stalno ali začasno prebivališče. Mnogi so si to uredili. In
               nekateri so tudi meni danes pošiljali esemese, v katerih govorijo o tem, kako poznajo
               množico ljudi, ki danes iščejo dejansko samo to odškodnino, takrat pa so nasprotovali
               tako osamosvojitvi Slovenije kot tudi direktno sodelovali v agresijah. Lahko
               vzdihujete, ampak to je dejstvo in to je resnica. In ta resnica očitno nekoga zelo
               boli. Sama sem bila takrat zaposlena na občinskem Sekretariatu za obrambo v Celju in
               lahko vam povem, da tudi jaz poznam marsikatero žalostno zgodbo. Zgodbe otrok, ki so
               hodili v peti razred osnovne šole, pa so morali zapustiti Republiko Slovenijo, zato
               ker se je njihov oče tako odločil, ki je bil aktivni častnik JLA. Ampak ta častnik
               JLA ni samo zapustil Republiko Slovenijo in zahteval to od svoje družine, temveč je
               pred odhodom demoliral stanovanje, v katerem je bil. Šlo je za službeno stanovanje
               takratne JLA, ki je potem prešla pod upravljanje Sekretariata za obrambo.</p>
               <p>Veste, ko govorite o krivicah in ko govorite, da se v Slovenski demokratski stranki
               ne zavzemamo za popravo krivic - ja, tudi o teh, ki jim vi pravite pod narekovaji
               <q>"izbrisanimi"</q>, jaz pa pravim, da so bili iz registra stalnega prebivalstva preneseni
               v posebno evidenco. Tu gre dejansko za to, da se uredi njihov status, da se popravijo
               krivice. Seveda so bile, ampak ne verjamem, da so bile v vseh primerih storjene
               krivice. Žal, zdaj bom pa rekla tisto, česar prej nisem, ker gospoda Trnovška ni
               tukaj, polovica prebivajočih v Velenju je zapustilo Slovenijo, prodalo stanovanjsko
               pravico in  o tem vam lahko
               pričajo danes tisti, ki so si takrat po Zakonu o tujcih uredili ta status in korektno
               izrazili s tem tudi ljubezen do Republike Slovenije. Danes pa bodo te osebe zahtevale
               nazaj, da se jim povrne tudi stanovanje in podobno. Takrat so zaslužili na ta račun
               in odšli iz države. Niso bili vsi primeri taki, ampak veliko teh primerov pa je. In
               tisti, ki so v Velenju, zelo dobro poznajo te primere.</p>
               <p>Zato smo se v Slovenski demokratski stranki vedno zavzemali za to, da ne moremo
               govoriti, da obravnavamo osebe v paketu, ampak da je treba vsak primer reševati
               posebej. Zavzemali smo se tudi za sprejetje ustavnega zakona, ki bi popravil tiste
               krivice, ki so bile storjene. In za te se je treba opravičiti. In opravičiti se mora
               seveda država. Ampak pri tem ne smemo pozabiti tudi na tiste, ki še danes niso
               dosegli pravice. Tudi po Zakonu o denacionalizaciji, kjer tudi še niste popravili
               krivic oziroma jih nismo popravili. Ogromno je ljudi, ki še danes čakajo na svojo
               pravico in neuspešno bijejo boj s sodnimi mlini v tej državi, za katere vemo, kako
               delujejo.</p>
               <p>Naj zaključim z naslednjo mislijo: ja, treba je popraviti krivice, ampak mislim, da s
               temi predlagani spremembami dejansko povzročamo nove in nove krivice. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala vam.</p>
               <p>No, v tem prvem delu so k besedi prijavljeni še trije razpravljavci. Prvi je gospod
               Ribič.</p>
            </sp>
            <sp who="SDT6:RibičJanez">

               <speaker>JANEZ RIBIČ (PS SLS):</speaker>

               <p>Hvala za besedo. Spoštovani prisotni!</p>
               <p>Moram reči, da me veseli, da smo prišli do tega trenutka, da bi končno odpravili
               krivice, ki so bile povzročene tistim nešpekulativnim ali pa neslabonamernim
               izbrisanim.</p>
               <p>Sam se bom bolj posvetil našemu amandmaju k 2. členu, ne bi govoril na splošno, da ne
               bi jemal preveč časa. Za to naše dopolnilo menimo, da se v razpravah pozablja na
               nekatera dejstva in se skuša napačno razlagati sodbo Evropskega sodišča za človekove
               pravice. Dejstvo je, da je pred nami odločitev zaradi zahtev Evropskega sodišča. Tudi
               v Slovenski ljudski stranki smo v preteklosti predlagali ustavni zakon, ki bi rešil
               to problematiko, pa žal ni bilo potrebne podpore. V Poslanski skupini Slovenske
               ljudske stranke menimo, da je glede na obrazložitev v pilotski sodbi Evropskega
               sodišča za človekove pravice prav, da bi priznali pravico do odškodnine le osebam, ki
               so do sedaj pokazale s svojim dejanjem interes za prebivanje v Republiki Sloveniji.
               Zato smo vložili to dopolnilo k 2. členu. In sicer, z amandmajem dodajamo v 2. členu
               novo alinejo in nova drugi in tretji odstavek. S prvim delom amandmaja smo predlagali
               ravno to, na kar nekateri danes opozarjajo, in sicer, da določamo pravico do
               odškodnine osebam, ki bodo do uveljavitve tega zakona vložile zahtevo za ureditev
               prebivanja v Republiki Sloveniji, poleg že navedenih v 2. členu predloga zakona. Vsi,
               ki do sedaj niso pokazali nobenega interesa in namere za bivanje v Sloveniji, ne bi
               smeli imeti pravice do odškodnine. Zato pa v drugem delu amandmaja predlagamo med
               okoliščinami oziroma kot pogoj za pridobitev pravice tudi dokazilo, da oseba v času
               osamosvojitvene vojne za Republiko Slovenijo ni delovala na strani agresorja.
               Morebitno sodelovanje na strani agresorja je zagotovo pokazatelj,  da taka oseba ni imela interesa za
               prebivanje v Sloveniji. S tem dopolnilom je zakon bolj pravičen in enako obravnava
               vse osebe, ki jim je prenehalo prebivanje v Sloveniji po Zakonu o tujcih. Z našim
               dopolnilom zakon ne dela razlik, saj so nekateri upoštevali novo dejstvo in večkraten
               poziv in so si že uredili svoj status, drugi so vsaj poskušali urediti status,
               nekateri pa niso pokazali niti najmanjše želje oziroma interesa za ureditev statusa
               prebivanja.</p>
               <p>Dodajamo tudi nov tretji odstavek, s katerim določamo, da način in postopek za
               predložitev dokazila iz drugega odstavka tega člena, da oseba, ki se ji prizna
               pravica do povračila škode, v času osamosvojitvene ni delovala na strani agresorja,
               pač določi pristojni minister. Nesprejemljivo je, da bi morebiti s tem zakonom
               priznali pravico do odškodnine osebam, ki do sedaj niso pokazale nikakršne želje po
               prebivanju v Sloveniji, ali celo osebam, ki so v času osamosvojitvene vojne za
               Slovenijo delovale na strani agresorja.</p>
               <p>Tako Evropsko sodišče za človekove pravice kot pristojni minister kot predlagatelj
               tega zakona pri proučevanju pogojev in presojanju okoliščin ne smeta pozabiti, da so
               bili državljani drugih republik nekdanje države Jugoslavije, ki jim je po preteku
               zakonsko določenega časa na podlagi Zakona o tujcih prenehala prijava stalnega
               prebivališča, vpisani v knjigo tujcev zato, ker se je zgodila osamosvojitev in
               ustanovitev nove države. Zaradi tega dejstva so se statusi prebivalcev na teritoriju
               Slovenije ugotavljali glede na nov status države, na katero je bila v prvih dneh
               osamosvojitve izvršena celo agresija, vojna, v kateri so ljudje celo umirali za svojo
               domovino. Med osebami, ki jim je po Zakonu o tujcih prenehala prijava bivanja, je
               bilo po podatkih Ministrstva za notranje zadeve iz leta 2004 tudi 1.500 oseb, ki so
               bile zaposlene v Jugoslovanski ljudski armadi, torej, na strani agresorja, med njimi
               sicer le manjši del častnikov jugoslovanske vojske, če povzamemo citat iz podatkov
               ministrstva. Glede na to, da ni zanesljivih podatkov, kdo so in koliko je oseb, ki so
               bile med agresorji in ki morebiti zdaj že prebivajo v Republiki Sloveniji ali so že
               pridobile državljanstvo Republike Slovenije, ali so vložile zahtevo za prebivanje do
               uveljavitve tega zakona, je seveda nujno pred priznanjem pravice do odškodnine v
               ustreznem postopku in na ustrezen način, ki ga določi minister, pridobiti potrebna
               dokazila, da se ne bi plačevalo odškodnine nekdanjim agresorjem.</p>
               <p>Evropsko sodišče za človekove pravice je sicer utemeljilo svojo zavrnitev dveh
               pritožnikov v zadevi Kurić in drugi proti Sloveniji v obrazložitvi pilotske sodbe,
               kjer je utemeljilo zavrnitev s tem, da sta pritožnika predložila svoji pritožbi
               Evropskemu sodišču, ne da bi sprožila zakonski postopek na državni ravni. Pri tem je
               Evropsko sodišče še navedlo, da pritožnika na noben način nista izrazila želje
               prebivati v Sloveniji, saj nista uporabila nobenih pravnih sredstev, da bi uredila
               svoj status prebivalca, kar kaže, da nista imela dovolj interesa za ureditev statusa.
               Evropsko sodišče za človekove pravice je še ugotovilo, da čeprav se notranja pravna
               sredstva niso izkazala za učinkovita, ta okoliščina še ne razbremenjuje teh oseb
               obveznosti uradno zaprositi za dovoljenje za bivanje.</p>
               <p>Glede na obrazložitve Evropskega sodišča za človekove pravice je torej mogoče
               sklepati, da so pri določitvi pravice do odškodnine važne tudi okoliščine, da so osebe na nek način izrazile
               željo prebivati v Sloveniji, in ne samo golo dejanje prenehanja veljavnosti prijave
               prebivanja na podlagi Zakona o tujcih.</p>
               <p>Tudi Zakonodajno-pravna služba Državnega zbora Republike Slovenije v obrazložitvi
               svojega mnenja navaja, da je treba ponovno proučiti krog upravičencev oziroma
               predlagane rešitve v 2. členu dodatno izčrpno argumentirati.</p>
               <p>Predlagatelji amandmaja smo mnenja, da bi med dodatne proučitve kroga upravičencev
               ter pravice do odškodnine vsekakor morali dodati tudi okoliščino, da so nekateri v
               tistem času delovali na strani agresorja. Če so bili na strani agresorja, je to
               dovolj utemeljen dokaz, da niso imeli namena niti interesa prebivati v novi državi na
               ozemlju Republike Slovenije, temveč so celo na strani Jugoslovanske ljudske armade z
               napadom na novo državo poskušali preprečiti, da bi do nove ureditve na ozemlju
               Slovenije sploh prišlo. Zato je naš predlog dopolnitve člena skladen z utemeljitvijo
               Evropskega sodišča za človekove pravice, saj zgolj špekulativni razlog ne more biti
               pravna podlaga za pravico do odškodnine, sploh če so take osebe celo delovale na
               strani agresorja na državo, od katere sedaj zahtevajo in pričakujejo celo pravico do
               odškodnine. To pomeni, da bi jim za napad na našo državo še plačali. Moram povedati,
               da imam sam status vojnega veterana, da sem v tem času v vojni tudi sodeloval in
               nikakor mi ne gre v glavo, da bi tistim, ki so streljali na mene - poudarjam,
               nekaterim od tistih -, danes še plačevali. In se mi zdi, da je treba prej preveriti,
               kdo je takšen, da se takšnemu odškodnine ne bi izplačevalo. Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Gospa Majda Potrata, replika.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Prosim gospoda Ribiča, da mi pojasni. Ta njihov amandma je take narave, da nalaga
               vsakemu upravičencu do odškodnine dokazati, da ni sodeloval kot agresor na Slovenijo.
               Prej smo slišali podatek, da je med upravičenci ali med izbrisanimi tudi 5.100 otrok.
               Ta amandma pa je take narave, da vsakomur nalaga dati potrdilo, da ni bil agresor.
               Najmanj, kar lahko rečem, je to, da je amandma pavšalen in vsakomur to nalaga, ne
               glede na to. Tudi ne vem, kako bo minister zdaj določil kriterije, po katerih bo kdo
               dokazoval, da ni bil agresor.</p>
               <p>Imam pa, če dovolite, gospod predsednik, še eno vprašanje za predstavnico
               Zakonodajno-pravne službe. Dvema prosilcema v zadevi Kurić je Evropsko sodišče
               povedalo, da ju je izločilo, ker nista izrabila - tako jaz razumem - vseh pravnih
               sredstev v državi Sloveniji, se o njuni vlogi ni odločalo. Ali ni to običajen
               postopek pred sodiščem za človekove pravice v Strasbourgu, da zavrne vse vloge, če
               ugotovi, da posamezni vlagatelj ni izrabil vseh pravnih sredstev v državi. Posebej pa
               opozarjam na to, da Evropsko sodišče za človekove pravice ni zanikalo, da ni bilo
               sistemsko dobro poskrbljeno za razrešitev tega vprašanja v Sloveniji. Namreč, to so
               zame distinkcije, ki jih je treba upoštevati in ob katerih bi si jaz upala zastaviti
               vprašanje, ali odškodninska shema za izbrisane mora res izključiti po enakem principu
               kot Evropsko sodišče vse ali po kakšnem drugem, ker, navsezadnje, komisar za
               človekove pravice pri Svetu Evrope je pa drugače trdil, če se sklicujem na članek, ki
               je bil objavljen. Je pa zagovarjal tezo, da bi odškodninska shema v krog upravičencev
               morala  šteti vse. Zdaj mi ne
               zameriti, ne najdem tistega lista, da bi vam citirala datum kdaj je bilo to, aha, že
               imam, v Delu 19. oktobra na peti strani: <q>"Prvič. Vsem izbrisanim je treba zagotoviti
               nadomestila in tistim, ki to hočejo omogočiti ponovno vključitev v slovensko
               družbo."</q>, še več, celo nalaga vprašanje integracije. <q>"Ker je bila vsem izbrisanim
               storjena krivica, bi delitev glede na bivališče ali druge razloge, kot predvideva
               osnutek odškodninskega zakona izbrisane prizadela še enkrat."</q>, to je tisto o čemer
               sem jaz govorila in to je zdaj vprašanje benevolence, ker nam je tu bilo marsikaj
               poprej rečeno in marsikaj slabega pripisano. Jaz bi rada samo zmanjšala možnosti za
               to, da bi imeli slab občutek ali smo res premislili vse tančine in se zavarovali pred
               tem, da bi ponovno doživeli kakšno zavrnitev ali kakšno vprašanje ob katerem bi se
               morali kasneje še ustavljati. Je pa, da še enkrat povem, tisto moje temeljno
               vprašanje, ki ga imam, tam Ljudska stranka vsakomur, ki je upravičen, najprej reče
               <q>"tisti, ki je upravičen"</q>, potem pa v drugem odstavku, naslednjem odstavku, pa da če
               je upravičen, pa mora predložiti tudi dokazilo o tem kaj pa, kako bo prišel do tega
               dokazila bo pa minister povedal. To so po moje kar zahtevne stvari, ki so razmeroma
               nedorečene.</p>
               <p>Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Proceduralno. Kdo je prvi? <gap n="..."/><stage>/Oglašanje v ozadju./</stage><gap n="..."/></p>
               <p>Prosim.</p>
            </sp>
            <sp who="SDT6:RibičJanez">

               <speaker>JANEZ RIBIČ (PS SLS):</speaker>

               <p>Ja hvala.</p>
               <p>Mogoče sem bil narobe razumljen, moram reči, da spoštujem gospo Potrato, ker se
               pripravi res na razsodbo vsakega razpravljavca, ampak moram reči, da seveda otroci
               verjetno niso bili agresorji in tudi tisti, ki so že do zdaj izkazali, da to niso
               bili, seveda ne mislim, da bi zdaj morali ravno od vseh to iskati, zato smo mi v
               našem amandmaju to odločitev prepustili ministru. In da bi pa kar res plačevali komu,
               ki si tega na nek način ni zaslužil, ki je deloval proti naši osamosvojitvi, to pa se
               mi ne zdi prav.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>No, sicer to ni bil proceduralni predlog, ker niste podali predloga.</p>
               <p>Še prej ima gospod Jerovšek proceduralno. Prosim, ampak proceduralni predlog.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Ja, jaz ga bom kar na začetku podal, iz podobnega vzroka.</p>
               <p>Jaz prosim predsedujoči, da ukorite kolegico Potrato zaradi grobih insinuacij in
               blatenj na podlagi tega, kar in diskvalifikacije tega amandmaja in podtikanj, da so
               bili otroci, 5100, kot je rekla, da jih je bilo, med tistimi, ki so bili agresorji. V
               tej državi, mislim da nihče ne bo kaj takšnega izrekel. To je logika revolucionarjev,
               nekateri so njeni idoli, ki so otroke, pod predpostavko, da so bili izdajalci,
               kolaboranti, dali pobiti, ampak za to ni nikoli ni rekla, da jo je sram. Zdaj, ne
               pustim pa, da se na podlagi tega sklepa, in jaz se z Ribičem ne strinjam, da je ona
               napačno razumela njega, to je bila zavestna insinuacija, da hoče nekdo iz te države
               obtožiti tiste, ki so bili takrat otroci, da so bili agresorji, da so aktivno
               sodelovali z agresorjem. Jaz mislim, da v tej demokratični državi si kaj takšnega ne
               bo noben razumen človek dovolil ali pa rekel, in tak ne razmišlja. Takšno je bilo
               razmišljanje prejšnjega sistema, ki je na podlagi tega moril. In podtikati to logiko
               samostojni slovenski državi je nezaslišano in prosim, da gospo kolegico Potrato
               okorite.</p>
               <p>Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Moram reči, da tega vašega proceduralnega predloga ne morem sprejeti, ker večina
               tukaj prisotnih ni razumela to v tem smislu, kot ste razumeli sami.</p>
               <p>Besedo dajem gospodu Vogrinu. Mag. Vogrin imate besedo.
               </p>
            </sp>
            <sp who="SDT6:VogrinIvan">

               <speaker>MAG. IVAN VOGRIN (NeP):</speaker>

               <p>Hvala lepa.</p>
               <p>Jaz sicer nisem član odbora, sem se pa odločil, da pridem na sejo iz preprostega
               razloga, ker je to problematika, ki zadeva vse nas.</p>
               <p>Jaz namreč, tako kot kolegica Katarina, ki je intervju z Mehmedalije Aličem gledala
               po televiziji, jaz sem bil na predstavitvi njegove knjige. Pretresljiva izpoved, ki
               se mora dotakniti vsakega. In se strinjam s tistimi, ki navajajo kot argument, da so
               bile v preteklosti, seveda daleč nazaj, med drugo, po drugi svetovni vojni, verjetno
               tudi pred, storjene krivice. Ampak, to jaz mislim, da ni opravičilo, da bi mi delali
               nove krivice. To še najmanj, to je kvečjemu lahko dober opomin, da se mi ne smemo
               obnašati enako.</p>
               <p>In bi poskušal svojo razpravo začeti tako. Zamislite si, da se vi preselite v Kanado
               in da vas 20 let mrcvarijo, nimate praktično ne bivališča, ne imena, ne priimka,
               nimate možnosti normalnega življenja. Ali veste, da približno pol milijona Slovencev
               je razseljenih po svetu. Jaz sem na mnogo teh mestih bil, vam povem to so običajno
               multi, nacionalne multikulturne države, kjer vendarle spoštujejo različnost. In jaz
               se ne morem znebiti vtisa, da smo leta 1992 naredili nekaj hudo narobe in da nas bo
               to zdaj doletelo, kakorkoli mi to želeli ali ne. Veste, to je podobno, kot, sicer
               nima direktne zveze, ampak tudi nekateri drugi sta malo zašli, pa mislim, da mi bo
               gospod predsednik dovolil, kot je v primeru Nove Ljubljanske banke. Kaj smo mi
               naredili? Mi smo iz Ljubljanske banke naredili Novo Ljubljansko banko, ogoljufali
               varčevalce Hrvaške in Bosne in to nas bo tudi doletelo veste. Podobno, zgodba bo
               podobna, ampak to samo kot argument, da se tako ne dela. Jaz se bom poskušal
               osredotočiti na vsebino zakona, pa imam tri vprašanja za ministra. Prvo je simulacija
               130 milijonov je korektna. Pač pri nekih predpostavkah. Mene zanima pri tem podatku
               ali vštet tudi strošek sodnih postopkov, kajti lahko predvidevamo, če bo polovico
               izbrisanih se odločilo za tožbe, bodo te tožbe večinoma dobili, in potem tisti, ki
               izgubi tožbo plača sodne stroške. To je prvo vprašanje.</p>
               <p>Drugo vprašanje. Po mnenju Zakonodajno-pravne službe ima obstoječi predlagani zakon
               mnoge pomanjkljivosti. Meni se postavlja, ne samo v tem primeru, tudi sicer v tem
               našem zakonodajnem postopku eno temeljno vprašanje ali ni smiselno da bi pravna
               služba ministrstva in pravna služba Državnega zbora te nejasnosti prej razčistila in
               da bi zakon naredili, da bi končno začeli delati zakone, takšne ki so kakovostni, ne
               da zakonodajna služba enega državnega telesa pove kaj je vse v zakonu narobe, in
               naloži, na nek način zakonodajni službi drugega državnega organa odpravo
               nepravilnosti ali kakorkoli to imenujemo. Torej, ni mi logično, da je toliko,
               dejansko je imela gospa to napisano, nekaj strani pripomb. Jaz moram zdaj verjeti Zakonodajno-pravni službi
               Državnega zbora, da so to dejansko ugotovljene nepravilnosti, nedoslednosti,
               neskladnosti.</p>
               <p>No, tretje vprašanje pa bi bilo. Rešitev v zakonu, da mi določimo odškodnino, mislim
               da je 30 evrov na mesec, potem pa rečemo, če se vam to zdi premalo, pa nas pojdite
               tožiti. To ni malo smešna rešitev. Glejte, če mi že priznavamo, da smo naredili
               napako, namenoma ali ne, pa to je tudi vseeno ali mi priznavamo ali ne, sodba
               Evropskega sodišča je nedvoumna. Mi bi bili takšnega ali drugačnega mnenja, drugi so
               nam postavili ogledalo, niste spodobna država, dajte to spodobno rešiti. Ampak, potem
               se mi zdi, zdaj pa se bomo še 10 let tožili z ljudmi. To se mi ne zdi logično. In
               glejte, jaz razumem, veste, vi morate biti, v življenju je tako, če nekaj niste
               izkusili, če se vam ni zgodila neka krivica je to težko razumeti. In jaz razumem te
               ljudi, ki so tukaj zapustili, veste zakaj so zapustili, to je moja razlaga, iz
               prezira. Ti ljudje, slovensko politiko in slovensko državo tako prezirajo, da niti z
               nami več za mizo nočejo sedeti. Upravičeno, po mojem mnenju. Veste, prezir je najbolj
               negativno čustvo, to je hujše čustvo, kot sovraštvo, kajti s človekom, ki ga
               preziraš, z institucijo, ki jo preziraš nočeš nič več imeti, želiš to drugje
               reševati, in to zdaj poskušajo ti ljudje. Oni so dejansko moralni zmagovalci te
               zgodbe, ki jo 20 let, pa si vi zamislite, in minister je, jaz sem si pisal, nekatere,
               se vprašal, kakšna država smo. Glejte, to je vprašanje za vse na. Pa kakšna država
               smo mi. 20 let nismo našli načina, da ljudi umestimo pa glejte, gre za, jaz sem dosti
               razmišljal o tematiki, po tistem srečanju s predstavitvijo knjige, ki ima naslov
               Nihče. 25 tisoč nekdanjih torej naših nekdanjih sodržavljanov v skupni državi. Kaj so
               to res naši sovražniki, ali so to ljudje, ki so toliko, seveda so med njimi tudi
               takšni, ki imajo špekulativne namene, so tudi takšni, ki so delovali proti, ampak ti
               so v manjšini, večina njih je tak kot večina Slovencev, ki emigrira v različne države
               sveta spodobni ljudje, ki so prišli sem delati, živeti, si ustvarjati prihodnost. In
               če je urejena država, seveda kriminalce identificira, ostale pa pusti živeti. Ne da
               jih kar izbrišemo. Tako, da seveda pa so se ljudje postavili malo nad nas. Tudi
               gospod Alič, tako kot je gospa kolegica poslanka povedala, veste, ne sovraži
               Slovenije in Slovencev, tako kot je rekel en bivši suženj, nikomur ne bom dovolil, da
               bi poniževal mojo dušo s tem, da bi me prisilil, da bi ga sovražil, in to je pravilno
               stališče. Zdaj jaz mislim, da ves čas kažemo, da smo Slovenci najbolj sovražniki sami
               sebe, ker glejte, jaz sem poslanec in poskušam stvari analitično analizirati in
               razumeti. Pa veste, da si težko ustvarim, še danes ne vem, tudi zdaj ko tu govorim,
               ali je moje stališče čisto pravilno. Zdaj pa povejte kako naj naši državljani. Kajti,
               ena stran pravi, mi smo to že hoteli kdaj narediti, vi nam niste pustili.  Druga stran pravi, vi ste hoteli
               narobe narediti. Zdaj povejte, kaj je to<gap n="..."/> A vidite, da jaz, jaz imam srečo, da sem
               pač zdaj bolj samostojni in dostikrat niti ne glasujem za ničesar, ker težko
               glasujem. To je eno stanje bi rekel, ki kaže na to, da seveda bo treba verjetno v
               bodoče delati drugače, lekcijo pa mi dobivamo, kajti mi ekonomsko smo tako šibki, da
               smo zdaj res ranljivi in tudi tisti argument, zdaj pa javna finančna situacija kaže
               na to, da nas morajo razumeti. Kdo pa razume, čujte? Danes živimo v svetu ekonomije
               številke, ljudje, če bodo iztožili bodo hoteli imeti ta denar. In postavlja se mi
               vprašanje, pa si zamislite, da ste vi v eni državi, vas izbrišejo za 20 let, pa vam
               za 20 let presodijo v najboljšem primeru 36 tisoč evrov v takšnem bolj realnem pa 12
               tisoč. A bi vi bili zadovoljni s tem? Jaz moram odkrito povedati, da mene za 20 let
               izbrišejo moramo razumeti te ljudi. Jaz ne vem, če bi bil z 12 tisoč evri zadovoljen.
               20 let, to je za marsikoga bil najbolj ustvarjalni del življenja. Poskušajmo se
               dvigniti iznad dnevno političnih bi rekel obračunavanj in se postavimo v vlogo enega
               človeka, ki je prišel sem živeti in ni imel nobenih slabih namenov. Če pa vidite, da
               je teh ljudi 10, 12, 25 tisoč, to pomeni ni šlo za to, da se je zgodila slučajna
               napaka, mi smo to naredili. Verjamem pa, da takrat, seveda leta 1992, 20 let nazaj,
               seveda so bili drugačni časi, to je bila evforija, to je bilo tudi napetosti med
               seveda različnimi nacijami, med različnimi narodi, ampak vseeno je treba zdaj to
               razumeti, to obdelati in pristopiti racionalno ne emocionalno, zato jaz mislim, da
               seveda bi bilo dobro, če bi minister prišel do izbrisanih z drugačnim predlogom,
               malce povišal mesečno odškodnino, ker na koncu nas bo tako doletela in poskušal v
               tistem delu zakon spremeniti in se dokončno dogovoriti za dokončno rešitev, ne, da
               bodo vlagali tožbe. To se mi zdi slaba rešitev. Glejte, sodišča bodo preobremenjena
               in vi si lahko zamislite, da lahko 10 tisoč ljudi vloži tožbe. 10 tisoč novih tožb,
               to se mi ne zdi smiselno. Tako, da glejte, to so moji pomisleki na obstoječi zakon in
               želja, da bi vendarle v bodoče delali malce bolj s srcem, ne s kalkulacijo drugačno.
               Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala mag. Vogrin. Minister, dr. Virant je hotel že prej besedo, pa zdaj je dobil še
               nekaj vprašanj, pa prosim.</p>
            </sp>
            <sp who="SDT6:VirantGregor">

               <speaker>DR. GREGOR VIRANT:</speaker>

               <p>Če se vrnemo na vprašanje termina, torej ali gre za izbris ali gre za prenos iz
               evidence v evidenco, v bistvu so to tehnična vprašanja. Ne gre za vprašanje evidence,
               ne gre za vprašanje ali so bili ljudje izbrisani, samo izbrisani iz ene evidence ali
               so bili tudi preneseni v drugo evidenco. Tukaj gre za vprašanje pravice, ker ni
               njihov problem v tem, da niso bili več v neki evidenci, ampak je bil problem v tem,
               da so v določenem trenutku izgubili pravico do prebivanja na območju države. In je v
               končni fazi čisto vseeno, kako temu rečemo. Ne smemo tega zdaj zreducirati na čisto
               tehnično vprašanje ali si vpisan v neko evidenco ali ne, gre za vprašanje ali imaš
               svobodo gibanja v neki državi ali lahko prebivaš na ozemlju neke države. In to je
               tudi osnovni problem in jaz mislim, da danes vsaj tisti, ki se malo bolj ukvarjate s tem
               vprašanjem, da vsi znate zelo natančno razločiti problematiko državljanstva in
               problematiko stalnega prebivališča. Namreč nobenega dvoma ni, da je bila Slovenija z
               državljanstvi velikodušna. Mi smo dejansko dali državljanstvo na polico vsakomur, ki
               je na dan plebiscita prebival v Sloveniji in vsak si je lahko to državljanstvo s
               police vzel, brezplačno, če se ne motim, lahko je obdržal tudi svoje državljanstvo
               neke druge republike SFRJ, torej tudi celo dvojno državljanstvo smo dopuščali in
               tukaj smo bili res izrazito liberalni. In je v resnici velika škoda, zakaj se ni
               potem tudi za tiste, ki so bili zatečeni na ozemlju Slovenije, pa si niso izbrali
               njenega državljanstva. Zakaj se ni omogočilo, da bi njihova pravica do stalnega
               prebivanja kontinuirano trajala naprej. Nobenega racionalnega razloga za to
               pravzaprav takrat ni bilo in v tem je tudi poanta te kršitve, ki je po mojem, čeprav
               je težko gradirati kršitve človekovih pravic seveda, če že poskušamo to gradirati
               seveda manj huda, kot pa je kršitev recimo v primeru apatridnosti v primeru baltskih
               republik in tako naprej. Ampak kršitev je in tukaj si ne smemo zatiskati oči.</p>
               <p>Danes je bilo veliko govora o ponosu in ljubezni do države in tako naprej. Jaz
               mislim, da tisti, ki je ponosen na svojo državo in ki jo ima rad mora seveda
               poskrbeti tudi za njen mednarodni ugled. Konkretno tudi zato, da njegova država
               spoštuje odločitve inštitucij, ki sodijo v imenu mednarodnih organizacij, ki jim tudi
               mi pripadamo. Mi smo članica Sveta Evrope, sami smo se prostovoljno za to odločili,
               smo ratificirali evropsko konvencijo o človekovih pravicah in se s tem podvrgli
               jurisdikciji Evropskega sodišča za človekove pravice. In to sodišče nam je na nek
               način nastavilo v tej zadevi ogledalo. Mogoče se niti nismo sami zavedali, kaj je
               bilo takrat februarja 1992 v resnici narejeno. Mogoče smo si pri tem malo zatiskali
               oči, ampak zdaj to sodbo imamo. Slika v ogledalu je takšna, kakršna je in ni drugega
               kot to spoštovati in oddelati tisto, kar moramo oddelati. In super bi bilo, če bi
               danes to oddelali z bistveno manj emocionalne razprave, ideološke razprave,
               političnega preigravanja, medsebojnega obtoževanja in tako naprej in tako naprej.
               Kajti zdaj gre predvsem za to, da rešimo problem za naprej. Ne več toliko za to, kaj
               je kdo naredil včeraj, kaj je kdo predlagal predvčerajšnjim in kdo nosi tukaj večjo
               krivdo. Dostikrat se pojavlja ta bojazen komu vse bomo odškodnino dali. Glejte, krog
               upravičencev je določen zelo skrbno bi rekel, krog upravičencev zajema vse tiste, ki
               so si uredili status ali državljanstvo ali pravico do stalnega prebivanja ali pa so
               si to poskušali urediti po stari zakonodaji, pa jim ni uspelo, potem pa se po novi
               zakonodaji niso odločili več, ker so verjetno rekli, dosti imam tega, pa bi si lahko
               uredili, pa si niso. In ta zakonodaja je dovolj, je sito, skozi katere ni mogel kar
               vsakdo priti, zlasti pa ne kakšen agresor ali pa kakšne oficir, ki je sodeloval v
               agresiji proti Sloveniji. Če vi pogledate statusni zakon iz leta 2010 boste videli,
               da so pogoji za pridobitev statusa bili zelo ostri, to ni bilo enostavno. Torej ti si
               moral tudi potem, ko se je, s tem zakonom se je namreč prvi del krivice popravil,
               statusi so se uredili. Ti si moral dokazati, da si ves čas po izbrisu, živel v
               Sloveniji, torej da si prebival v Sloveniji, kot ilegalec v bistvu ali pa če pa nisi
               prebival v Sloveniji, pa da si bil, da si moral zapustiti Slovenijo, zaradi posledic
               izbrisa, se pravi, da si bil izgnan zato, ker si bil brez veljavnih dokumentov, ker
               si bil ilegalni tujec v Sloveniji, ker si nisi mogel urediti statusa, skratka status
               se je dal tistim ljudem, ki so se v resnici potrudili, da bi si to  uredili, ki so si to želeli urediti pa si
               niso mogli urediti. Če je oseba zapustila Slovenijo, ker ni mogla pridobiti
               dovoljenja za prebivanje zaradi neizpolnjevanja pogojev, se pravi, da ni imel službe,
               ni imel dohodkov in tako naprej, to so bili pogoji po zakonu o tujcih. To je ravno
               tisti socialno najbolj šibki, socialno najbolj ranljivi, ki niso imeli služb, ki niso
               imeli trajnega vira preživljanja, ki niso imeli stanovanja so tukaj najbolj nasrkali,
               ker si niso mogli urediti statusa, razen če jim je kakšna občina oziroma upravna
               enota pogledala skozi prste. In res je, marsikje so se zelo trudili, da i uredili te
               statuse, so tudi komu skozi prste pogledali, ne pa vsem. Ali pa, če se ni mogla
               vrniti v Slovenijo zaradi vojnih razmer v drugih državah naslednicah nekdanje SFRJ
               ali iz zdravstvenih razlogov, če je bila prisilno odstranjena iz Slovenije. Skratka,
               to so zelo zelo ozko določeni primeri. Gre za ljudi, ki so si želeli urediti status v
               Sloveniji, ki so tudi poskušali, pa niso mogli. Se pravi, ne skrbeti, da bi
               priznavali neupravičenim. Jaz ves čas trdim, da ta zakon ima to individualno
               obravnavo. Ne spusti kar vsakega notri. Tisti, ki je leta 1992 zapustil Slovenijo, ki
               se ni potem nič pobrigal za svoj status, ki se ni poskusil vrniti, ki ni vložil
               nobene vloge, ki ni izkazal nobenega interesa, nobenega truda, ta po zakonu upravičen
               ni. In tukaj služba za zakonodajo opozarja tudi na določeno tveganje, na določen
               riziko. Seveda pravniki na ministrstvu nismo nevedni, gospod Vogrin. Mi se tega
               tveganja zavedamo. Ampak se tudi sklicujemo na 292. točko sodbe Evropskega sodišča za
               človekove pravice, ki v resnici dvema pritožnikoma, Dabetiću in Ristanovićevi, torej
               ni pripoznalo legitimacije za pritožbo, ker nista na noben način izrazila želje
               prebivati v Sloveniji. Se pravi, nista uporabila nobenih pravnih sredstev, da bi
               uredila svoj status prebivalca. To kaže, da za to nista imela dovolj interesa. Ne
               moreta biti razbremenjena obveznosti, da uradno zaprosita za dovoljenje za
               prebivanje. Se pravi, teh približno 14.000 izbrisanih zakon iz odškodninske sheme
               izloča. Zato pravim, neutemeljeni so očitki, da bi v odškodninsko shemo spustili
               koga, ki se ni potrudil za status v Sloveniji, ki ni v resnici prebival v Sloveniji,
               ki se ni vsaj poskusil vrniti, ki je bil zavrnjen iz upravičenih razlogov.</p>
               <p>Torej, določeno tveganje na drugi strani, seveda, obstaja, zato bomo morali počakati.
               Zadnjo besedo bo v vsakem primeru imeli Evropsko sodišče za človekove pravice. Ampak
               odločili smo se za to tako, ker nam sodba daje za to podlago. Pa ne samo zato, vsaj
               moje osebno mnenje je, da je tako tudi pravično. Eno osnovnih pravnih načel pravi:
               Volenti non fit injuria. Se pravi, tistemu, ki zavestno nekaj stori kontra svoji
               pravici, ta se kasneje ne more na to pravico sklicevati. Če je nekdo iz Slovenije
               odšel, se nikoli ni pobrigal za svoj status, niti ni potrudil, niti poskusil
               pobrigati za svoj status, potem ne moremo reči, da se mu je zgodil krivica in mu
               odškodnine pač ne dajemo.</p>
               <p>Seveda je bilo veliko dilem v zvezi s postopki, kako do te odškodnine priti. In po
               dolgih razmislekih, ti razmisleki se niso začeli ko sem jaz prišel na ministrstvo,
               ampak so kolegi na ministrstvu in v drugih resorjih o tem razmišljali že prej, niso
               imeli pa neke politične spodbude, da to izpeljejo do kraja. V teh razmislekih se je
               kot najboljša pokazala pač ta opcija, da ljudem omogočimo en hiter postopek,
               učinkovit, kratek, enostaven, to je upravni postopek, v katerem ni treba nič drugega
               kot da vložijo vlogo. Kajti, vse ostalo imamo že v uradnih evidencah. Torej, v uradni
               evidenci je podatek, da je bil izbrisan. V uradni evidenci je kdaj je dobil status,
               kar pomeni, da imamo v uradnih evidencah podatek kakšna je dolžina izbrisa. In z
               enostavno matematično operacijo bomo prišli do tega pavšala. In ljudje bodo relativno
               hitro prišli do neke osnovne odškodnine.  Individualizacijo pa zagotavlja sodni postopek. Tukaj smo tudi veliko
               razmišljali kje, v katerem postopku zagotoviti to individualizacijo. Ali bi bil
               upravni postopek primernejši? Jaz mislim, da ne. Mislim, da so sodišča vendarle
               bistveno bolj kvalificirana, usposobljena, da presojajo od primera do primera. Ko
               bomo mi že imeli določeno sodno prakso, ker na koncu bo Vrhovno sodišče, kot najvišja
               sodna inštanca v Sloveniji, moralo določene stvari povedati o vzročni zvezi, o nekih
               merilih določanja odškodnine za duševne bolečine, recimo ločenost od otrok. To je po
               moje ena najhujših stvari, ki se je zgodila tem ljudem lahko. Za to bo neka
               odškodnina, ki jo, po moje, lahko samo sodišče verodostojno določi, težko kakšen
               upravni organ v upravnem postopku, ker s tem se upravni organi pač nikoli niso
               ukvarjali, sodišča pa. Ko bomo imeli mi neko judikaturo Vrhovnega sodišča, potem bodo
               stvari lahko stekle bistveno hitreje, ker bo lahko država hitro sklepala poravnave.
               Ko bomo imeli pet, deset sodb, recimo, v nekih tipičnih primerih, bomo imeli tudi
               neka oprijemališča na podlagi katerih bo potem pravobranilstvo lahko reklo, saj lahko
               z vsakim prosilcem oziroma z vsakim tožnikom posebej poravnalo, skrajšalo sodne
               postopke, znižalo stroške in tako naprej. Ampak na nek način moramo pa začeti. So pa
               vse to bile dileme, definitivno, so bile velike dileme.</p>
               <p>Res je, kar pravite nekateri, da smo pravzaprav v ta zakon prisiljeni. Da ni nekako
               primerno, da bi se kaj zelo trkali po prsih s tem zakonom, češ, sedaj pa uveljavljamo
               neko pravico ali rešujemo neko krivico, ker nas je dejansko v to dobesedno prisililo
               Evropsko sodišče za človekove pravice. Dosti žalostno je, da smo morali čakati toliko
               časa, da smo to sodbo dočakali, ampak sedaj jo imamo, sedaj je to ogledalo
               nastavljeno in sedaj, mislim, najmanj kar moramo storiti je, da to napako in krivico
               in kršitev človekovih pravic priznamo in jo do konca popravimo.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala, gospod minister. Besedo želi predstavnica Zakonodajno-pravne službe, mag. Saša
               Bricelj Podgornik.</p>
            </sp>
            <sp who="SDT6:BriceljPodgornikSaša">

               <speaker>MAG. SAŠA BRICELJ PODGORNIK:</speaker>

               <p>Hvala za besedo. Poskušala bom nekoliko odgovoriti na vprašanje gospe poslanke
               Potrata. Kaj Evropsko sodišče, kako običajno odloča v okviru predhodnih vprašanj.
               Glede tega lahko povem to,da v skladu s 35. členom Evropske konvencije o človekovih
               pravicah sme sodišče, se pravi vsebinsko obravnavati zadeve pod pogoje, da so v
               konkretnem primeru izčrpana domača pravna sredstva. v tem konkretnem primeru je pri
               tožbi teh dveh pritožnikov štelo kot nesprejemljivo ravno iz tega razloga, ne
               izčrpanja notranjih pravnih sredstev, se pravi iz procesnih razlogov. V obrazložitvi
               je Evropsko sodišče navedlo, da kljub temu, da se notranja pravna sredstva niso
               izkazala za učinkovita je vseeno štelo, da ta okoliščina ne razbremenjuje obveznosti
               uradno zaprositi za dovoljenje za prebivanje. V zvezi s tem bi povedala še to, da so
               v bistvu nestrinjanja s to odločitvijo Evropskega sodišča za človekove pravice
               nekateri sodniki tega sodišča izrazili v okviru delnih odklonilnih ločenih mnenj. Po
               njihovem mnenju namreč ni mogoče zahtevati s črpanjem notranjih pravnih sredstev v
               primeru, ko sodišče presodi, da notranja pravna sredstva niso bila ustrezna in
               učinkovita. Zato je v bistvu težko presoditi ali bi v vsakem primeru oziroma vedno
               sodišče tako odločili. V bistvu Evropsko sodišče precej upošteva specifičnosti
               vsakega konkretnega primera. Tako, da je v bistvu težko napovedati kako bi tudi v
               bodoče odločalo.</p>
               <p>V tem primeru je pač razsodilo, da so bile pritožnikom kršene pravice, ki jih jamči
               8. člen, 13. in 14. člen in naložilo tudi izpostavitev te odškodninske sheme. Torej,
               splošnega ukrepa s katerim bi država morala zagotoviti skladnost domače zakonodaje s
               konvencijskimi zahtevami. Zato so tudi, po naši oceni, pomembne usmeritve, ki
               izhajajo tako iz izreka sodbe kot tudi iz obrazložitve. Seveda pa smo mi v mnenju <stage>/nerazumljivo/</stage> pač veljavno
               našo pravno ustavno in zakonsko ureditev, ker tudi judikaturo, sodno in ustavno
               sodno.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Poglejte, še trije so prijavljeni na to splošno razpravo in zdaj
               sprašujem ali želi še kdo in potem bomo s tem splošnim delom zaključili in bi prešli
               na odločanje o amandmajih.</p>
               <p>Repliko. Na koga imate repliko? Izvolite.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Gospod minister, ni mi bilo všeč, da ste že drugič vrednostne sodbe dajali, da se
               tukaj razpravlja čustveno, pa ne vem kaj. Bil sem v številnih parlamentih in sem tudi
               čustveno razpravljal. Ampak vrednostne sodbe, ki sem imel občutek, da letijo bolj na
               opozicijo, ki pač ima nekatere stvari, tudi čustveno doživlja in jaz moram reči, da
               sem jih prej čustveno doživljal, da so me klicali številni ljudje, <stage>/nerazumljivo/</stage> tam
               v isti tovarni, jaz ga takrat nisem poznal, poznali. In so zgroženi in ogorčeni, da
               na tak način nastopa zoper Republiko Slovenijo in jo ponižuje, dobesedno, hkrati pa
               deležen nekritične obravnave.</p>
               <p>Zdaj pa, če še lahko v okviru tega, saj niste pravosodni minister, ampak ali lahko
               komentirate to, da v današnjem časopisu piše, da po informacijah novinarske hiše, naj
               bi sodišče, ki bo, kot kaže, o materialni škodi odločalo ne glede na vladno ponudbo
               odločilo odškodnino za izgubljene podpore v polnem znesku. Kako so možni takšni
               prejudici? kako deluje naše pravosodje? Mislim, ali boste, kdorkoli uradno reagiral
               na takšne zadeve, ker to je ustvarjanje čim večje gonje pa spodbujanja, da naj vsi
               vložijo odškodninske tožbe. to je ne nazadnje napad na osnutek vašega zakona, da je
               neprimeren. Mene takšne stvari zmotijo in sem tudi mogoče čustven in imam pravico
               biti in zaradi tega nimam rad teh kvalifikacij, pa poučevanja, kako bi naj govorili.
               Vi ste potem rekel, kdor ima rad domovino, mora pripomoči k mednarodnemu ugledu. Se
               strinjam s tem. Samo vam zdajle kot poslanec povem, da je recimo vaša nekdanja
               izjava, da se poslanci gredo parlamentarnega turizma škodovala ugledu te hiše in te
               države in mora to veljati za vse, ker tega tudi ne priznam. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Repliko na ministra ima tudi gospod mag. Vogrin. Prosim, če se<gap n="..."/></p>
            </sp>
            <sp who="SDT6:VogrinIvan">

               <speaker>MAG. IVAN VOGRIN (PS NeP):</speaker>

               <p><gap n="..."/><stage>/Izklopljen mikrofon./</stage><gap n="..."/></p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Dobro. No sedaj končno je prišel do besede podpredsednik, gospod Tomaž Lisec.
               Izvolite.</p>
            </sp>
            <sp who="SDT6:LisecTomaž">

               <speaker>TOMAŽ LISEC (PS SDS):</speaker>

               <p>Hvala predsednik za besedo. Minister z ekipo, kolegi, kolegice! Saj ni problema
               čakati, jaz moram reči, da kljub temu, da se ne strinjamo pri tej temi, pa bom rekel
               kot en predstavnik mlajše generacije, z veseljem in pazljivo poslušam besede tako
               ministra kot tistih s katerimi se ne strinjam, pa tudi svojih poslanskih kolegov, ki
               so že dalj časa v poslanskih klopeh. Ko sem postal poslanec, sem rekel, da nikoli se
               ne bom javljal pri nekih razpravah o temah, ki se dotikajo neke preteklosti oziroma
               polpretekle zgodovine, ampak očitno je dejstvo, da če hočemo narediti korak naprej
               oziroma v prihodnost, moramo tudi malo pogledati nazaj in razčistiti, kaj vse je bilo
               oziroma kaj vse je bilo narobe, da lahko sploh pogledamo za naprej.</p>
               <p>Jaz se strinjam, tako kot je rekla večina predhodnikov, predvsem gospa kolegica Irgl,
               da zadeve je treba rešiti, da napake so bile, ampak napake je treba rešiti, ampak ne
               tako kot jih predvideva ta zakon. V Poslanski skupini SDS smo vedno govorili o
               individualnih pravicah in ne o kolektivnih pravicah, ampak občutek imamo, da v tem,
               da se ta zakon glede na število, 11 tisoč tistih, ki naj bi bili opravičeni tako do
               odškodnin in potem tudi posledično do tožb, da težko govorimo o individualnih  pravicah, ampak govorimo o
               kolektivnih pravicah. Jaz moram reči, da tudi sam osebno me zelo moti, da marsikateri
               izmed predhodnih govornikov je malo tako s skepso govoril o nekih vrednotah
               Slovenije. Jaz sem bil takrat še mladoletnik, ko se je Slovenija osamosvajala,
               starejši kolegi so me podučili, kar tudi dokazuje posamezna zakonodaja, da vsi zakoni
               in vse ni bilo takrat super. Bile so napake. Tudi Ustavno sodišče je šele leta 1999
               odločilo, da je prišlo do napake, torej tudi Ustavno sodišče je kar 8 oziroma 7 let
               potrebovalo, da se je spomnilo, da nekaj pa ni bilo tako kot naj bi bilo zgledno
               urejeno.</p>
               <p>Jaz moram reči, da v zadnjih tednih, ko je tudi ta tema malo bolj medijsko
               izpostavljena, sem se srečal, hote ali nehote, z določenimi ljudmi, določene smo tudi
               klicali in se v bistvu, nekateri sicer so rekli kaj se gremo, spet pogrevamo neko
               zgodovino, nekateri pa so mi povedali kar nekaj primerov, kaj vse se je dogajalo v
               tistih povojnih časih in kako so tisti, ki jim bomo sedaj plačevali, ne vem, višje
               davke, višje kazni, višje globe, kako so marsikateri od tistih, ne govorim samo od
               tistih, ki so Slovenci po narodnosti, ampak tudi tistih 200 tisoč ljudi, ki so imeli
               možnost, tako kot <stage>/nerazumljivo/</stage> sami rekli, ko je bila država radodarna, ko se je za
               dobro pizzo in pivo dobilo slovensko državljanstvo, kako so bili marsikateri ljudje
               navdušeni, da bodo končno Slovenci, ker so tudi takrat verjetno pričakovali, da bomo
               slej kot prej Švica, ampak od tega smo očitno zavili. Kako so si takrat uredili in
               poznajo primere, kako so se jih marsikateri izmed tistih, jaz jim bom kar rekel
               direktno, špekulanti, ki so takrat omalovaževali Slovenijo, vse karkoli je spominjalo
               na neko novo nastajanje države, na neko osamosvojitev, kako z gnusom so si rekli, pa
               kaj se vi greste, kakšna Slovenija, slej kot prej boste prišli nazaj pod Srbijo in
               takšne in drugačne zadeve. In sedaj veliko tistih, verjamem, da niso bili vsi takrat
               v vojaških uniformah bivše jugoslovanske armade, ampak tudi mediji poznajo kakšno
               zgodbo, da tudi tisti so še vedno v prvih vrstah. Zdaj o tem ali bodo z zakonom ali
               brez zakona deležni odškodnin ali ne, bo sodila prihodnost oziroma slovenska sodišča.
               Skratka, marsikateri tisti, ki je špekuliral, bo deležen nečesa, kar tisti, ki so
               imeli čas in voljo in pa predvsem pogum, da so se odločali tudi za slovensko
               državljanstvo, bodo sedaj prikrajšani, ker sami niso bili špekulanti, ampak so si po
               pravni po zakonski poti uredili zadeve na katere so opozarjali in jih prepričevali,
               naj si ljudje dokončno uredijo tako tista zakonodaja tako sredstva javnega
               obveščanja, večkrat je bilo dano jim jasno, jaz ne vem kako, iskalo se jih je. Prej
               je kolegica Eva rekla, en konkreten primer, kako je potekalo skoraj iskanje
               posameznih ljudi, določenih uradnikov na terenu, da so jih pozivali, dajte, uredite
               si zadeve, ampak seveda, če nekdo reče ne, jaz bom uredil to ko bo meni pasalo in ne
               tako kot bo to določal zakon, oprostite minister in vsi tisti, ki podpirate tak
               zakon, to so za mene špekulanti.</p>
               <p>Da ne bo pomote, jaz verjamem, da je bila marsikomu narejena krivica, tako kot je
               bilo že nekajkrat danes rečeno, bila je evforija. Nekateri so hoteli, nehote
               špekulirali, bili so tudi verjetno kakšne hude zgodbe od zdravstvenih do ne vem
               kakšnih, ampak da je 11 tisoč tistih prebivalcev, ki naj bi bili po tem zakonu
               deležni odškodnine, po mojem mnenju, minister in ekipa, z vsem spoštovanjem, če damo
               to ekipo deljeno z deset ali pa deljeno s sto, pa smo tam verjetno pri pravi skupini.
               Jaz resnično ne verjamem, da je 11 tisoč prebivalcev tisti, ki so kljub temu v
               celotni zgodovini Slovenije še vedno trdijo, da so bili oškodovani in to kljub temu,
               da so bili ne vem kolikokrat pozvani, naj si zadeve uredijo. Kot sem že rekel,
               verjamem, da je komu krivica bila storjena, to se je skušalo že popraviti. Govorilo
               se je, da se bo popravilo. Marsikdo, kot je prej tudi kolega Grims rekel, je držal
               figo v žepu, je rekel ne, ni problema, bomo reševali ko bo to čas. Ja, čas je tukaj,
               ampak čas je morda  res pravi,
               ampak način do katerega pa ta zakon vodi, pa prav gotovo ni prav. Minister, dovolite,
               jaz moram reči, da zadnjega pol leta zelo veliko govorimo o neki javnofinančni sliki
               naše države, pri vsakem zakonu se srečujemo z določenimi obremenitvami, tukaj pa ste
               z lahkoto v zakon zapisali 75 milijonov. Jaz, ko sem vašega državnega sekretarja
               vprašal pri razpravi o proračunu za leto 2013 kje bo ministrstvo zagotovilo ta
               sredstva, je v bistvu bil vsaj toliko pošten, da je rekel, da trenutno še nima
               odgovora na to vprašanje. No, sedaj smo celo prišli do dviga mesečne rente oziroma
               izplačila, tako, bom rekel, z lahkoto. Govorili ste minister o številki 130
               milijonov, ki naj bi bila neka dokončna številka in me resnično zanima kje se bodo
               zagotovila sredstva, kljub temu, da ste zapisali, da bo verjetno v rebalansu
               proračuna za leto 2014 prišlo ter v proračunskih letih od 2015 do 2018, torej za
               obdobje petih let se bo pa to v proračunu zagotovilo. Na drugi strani pa je zanimivo,
               ko sami v oceni javnofinančnih posledic napišete, citiram: <q>"K navedenemu znesku
               denarnih odškodnin pa bo treba prišteti še sredstva za plačilo drugih oblik
               pravičnejšega zadoščenja, ki bodo imeli finančne posledice. Višine teh sredstev ni
               mogoče oceniti, saj v naprej ni mogoče predvideti koliko upravičencev bo izkoristilo
               katerega od dodatnih ukrepov, ki jih določa predlog zakona."</q> Minister, jaz lahko
               deloma temu pritrdim, ampak moram reči, da v tem času, ko sem bil zaposlen v Državnem
               zboru, sem tudi sam pripravljal kakšen predlog zakona, in če bi mi s takšnim prišli
               predlogom oziroma s takšnim besedilom zakona, da rečemo, da niti ne vemo koliko bo
               stalo, niti ne vemo kje bomo sredstva dobili<gap n=".."/><stage>/nerazumljivo./</stage><gap n="..."/> bistveno nobeden ne
               bi spustil tega zakona v parlamentarno proceduro. Sam sem pisal marsikateri zakon in
               ni bil največji problem, ko smo iskali kakšno primerjavo z ostalimi evropskimi
               državami, glede na 25 držav lahko najdeš, ampak, ko smo iskali kje in kdaj zagotoviti
               finančne vire, se je v bistvu zgodba marsikdaj ustavila oziroma se prestavila v
               naslednja proračunska oziroma naslednja leta. Tako, da me resnično zanima vaš predlog
               kakšne bodo te finančne posledice, to je ena stvar. Druga stvar pa, ko sem jaz
               pregledal zakon, jaz moram reči, pa tudi na vaše izvajanje tako v začetku, je kar
               nekaj zadev, ki z vsem spoštovanjem do tistih, ki so jim resnično bile storjene
               krivice, te in vseh ostalih, ki verjetno res želijo prisloniti svoj piskrček k temu,
               da pride do odškodnine kljub temu, da so že predhodniki rekli, da je bilo vedno
               govora, da odškodnin ne bo, ampak očitno bo to glavna tema v prihodnje kolikšna bo,
               kakšna bo in koliko časa se bo izplačevala. Vi ste rekli, če vas lahko malo
               pokomentiram, ugled Slovenije v mednarodnih inštitucijah. Absolutno, ampak, minister,
               jaz upam, da kot minister slovenske vlade upoštevate tudi ugled Slovencev oziroma
               vseh tistih prebivalcev, ki so slovenske narodnosti ali pa tisti, ki so si uredili
               državljanstvo takrat, ko je bil čas za to, da pomislite tudi na njihov ugled. Vi ste
               rekli hitri in enostavni upravni postopek. Jaz moram reči blagor tistim tako
               imenovanim izbrisanim, ki bodo to urejali v hitrem in enostavnem upravnem postopku.
               Jaz verjamem, da vsi tisti, ki se srečujemo z raznimi upravnimi postopki v vsakdanjem
               življenju na žalost nimamo sreče, da bi lahko se srečali s hitrim in enostavnim
               upravnim postopkom, ampak to traja. Tako, da resnično me zanima zakaj so tukaj
               določeni privilegiji. Še več, vi ste rekli, če je bil nekdo zavrnjen, se mu daje
               možnost odškodnine. Jaz mislim, da ta odškodnina bi morda bila pravilno plačana s
               strani tistih uradnikov, ki so, če bi bilo resnično kaj narejeno, to napačno
               odločili, drugače pa, saj veste, mislim, da slovenska zakonodaja je polna teh
               postopkov in če je nekdo zavrnjen, kateri Slovenec v katerem postopku ima možnost, da
               lahko računa na možnost odškodnine, ne samo na možnost odškodnine, tukaj je še druga
               zadeva, lahko tožiš, kjer ti država sponzorira tožbo proti lastni državi, zelo
               zanimivo, kar je v zakonu oziroma celo bolj eksplicitno napisano v amandmajih
               koalicije. In še tretja stvar, poleg tega, da ti država subvencionira tožbo, lahko
               upaš glede na to, z vsem spoštovanjem do slovenskega pravosodja, mislim jaz ga nimam
               veliko to odkrito povem<gap n="..."/><stage>/nerazumljivo./</stage><gap n=".."/> Jaz mislim, da uspeh tožbe bo blizu 90%, če naj rečem 100%, kajti
               glede na to kako slovensko pravosodje deluje verjamem, da izbrisani, kot so že prej
               rekli gospodje in gospe, ki so zapustili protestno to sejo, jaz mislim, da tudi sami
               upajo oziroma 100% verjamejo, da bodo njihove tožbe uspešne. Tako, da resnično,
               minister, ja, javnofinančno stanje v Sloveniji je slabo, ampak očitno nekateri
               dobivajo bombončke po neki kolektivni pravici, ne pa po neki individualni pravici,
               kar mislim, da je napačno predvsem glede na to, da finančni vir v proračunih ni
               dokončno znan. Dejstvo pa je, in to je neizpodbitno, da bodo ta bombonček špekulantom
               ali ne špekulantom, izbrisanim ali tako imenovanim izbrisanim plačali posredno ali
               neposredno slovenski državljani in državljanke ob vseh teh ukrepih, ki jih ta vlada
               izvaja. Ja, jaz se strinjam pravna država in pravičnost, ampak tako kot sem že rekel
               marsikateremu Slovencu, ki dela vse po regeljcih je ta pravna država včasih zelo
               mačehovska. Ne bom komentiral kaj so izbrisani govorili, očitno je, da se nekateri
               resnično ne zavedajo javnofinančne slike, še manj kot ministrstvo oziroma po moje so
               kar izgubili stik z realnostjo. Mi je pa zelo zanimivo, ko so nekateri koalicijski
               poslanci pohvalili delo ministra. Jaz moram reči, da glede na to, da sem že 8 let v
               tem mandatu, bil sem član v koaliciji, opoziciji kot strokovni sodelavec, in
               minister, če bi ti isti koalicijski poslanci bili tako gostoljubni do vas, če bi bili
               ministri v vladi Janeza Janše, jaz to ne verjamem, jaz verjamem, da bi bili deležni
               popolnih očitkov kako ste se ne uskladili z društvom izbrisanih in vsemi temi, da
               kako se niste uskladili, da bi morali zakon umakniti, da bi ne vem kaj, mi smo vam
               rekli pri prvi obravnavi, povedali smo vam kaj vse mislimo, da je narobe, in da bo od
               tega odvisna naša odločitev, šli smo vam torej, bom rekel, deloma nasproti. Medtem,
               ko vas koalicijski poslanci zato, ker ste minister v njihovi vladi, sedaj trepljajo
               po ramenih, pri tem pa se sami večkrat ozira na to kdo je usklajen s kom in kdo ni
               usklajen, tukaj očitno je prišlo tudi do ne uskladitve z njihove strani, ampak na tej
               podlagi vam ploskajo. Saj pravim, če bi bili minister v drugi vladi verjemite, da vam
               ne bi ploskali.</p>
               <p>Skratka, da zaključim. Jaz mislim, da gre za individualne pravice in ne kolektivne
               pravice, tako kot, če se lahko izrazim oziroma besede ene izmed predhodnic, greh
               velja individualno<gap n=".."/><stage>/nerazumljivo./</stage><gap n=".."/> in tako naj bo tudi pri zakonu o izbrisanih
               oziroma ugotavljanje njihovih pravic na napakah, ki so bile storjene. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Pojasnilo želi podati minister. Izvolite.</p>
            </sp>
            <sp who="SDT6:VirantGregor">

               <speaker>DR. GREGOR VIRANT:</speaker>

               <p>No, seveda tega kar delam v zvezi s tem zakonom ne delam zato, da bi mi vi ploskali
               ali pa da bi na drugi strani ploskali, ampak zato, ker enostavno treba narediti in
               ker je prav, da se to naredi, da se ta problem reši. Jaz res mislim, da bi bilo
               dobro, da bi bilo zelo dobro, da bi tistim, ki mislite, da ta zakon daje kakšne
               kolektivne pravice in da ne gre od primera do primera, da se v stvari malo poglobite,
               pa da si preberete in ta zakon in zakon, ki je s tem povezan, to je statusni zakon iz
               leta 1999 in 2010. Preberite si te člene in boste videli, da gre tukaj v resnici za
               ljudi, ki so si individualno poskušali urediti ali uredili status, ki so bili zaradi
               izbrisa deportirani, izgnani iz Slovenije, ki so šli iz Slovenije, pa so jih potem
               nazaj glede na mejnem prehodu zavrnili, torej jih niso spustili v Slovenijo k otrok,
               k družini, k možem, ženam in tako naprej. Da gre za ljudi, ki so ostali v tujini in
               se niso mogli vrniti zato, ker so bili sredi vojne vihre ali so zboleli in tako
               naprej. Glejte, od primera do primera se gre. In ne govoriti o tem, da dajemo tukaj
               neke pavšalne kolektivne pravice. Zelo individualizirano je in vsakdo je moral
               individualno zaprositi  za
               državljanstvo ali za dovoljenje za stalno prebivanje. Bolj individualno se ne da. In
               tudi za odškodnino bo moral individualno zaprositi.</p>
               <p>Jaz sem od nekdaj zagovarjal to, da se problematiko izbrisanih rešuje od primera do
               primera in da se to individualno dela, in vi tudi. In zdaj, ko smo prišli do tega, da
               to rešujemo na ta način, pa ni v redu. Pa pravite, da ni v redu, ali pa nočete videti
               tega, nočete prebrati členov zakona. Treba je prebrati. Zakon je treba odpreti,
               prebrati 1. člen, pa 2. in 3., ne kar nekaj na pamet govoriti. In je treba prebrati
               tudi zakon, ki daje sploh podlago za to, da zaprosi za odškodnino. Ali vam preberem
               naslov? To je Zakon o urejanju statusa državljanov drugih držav naslednic nekdanje
               SFRJ v Republiki Sloveniji, uradno prečiščeno besedilo, Uradni list z dne 1.10.2010.
               To si preberite od člena do člena in boste videli, da ni res, kar govorite, da
               govorite na pamet - da v resnici gre za obravnavanje od primera do primera. Mogoče
               niste tistega zakona prebrali, da se niste dosti poglobili v materijo. Mi smo se zelo
               potrudili, da bi res urejali zadeve od primera do primera. In v teh členih boste
               našli usode ljudi, ki jim je v resnici bila storjena krivica. Ne boste našli ljudi,
               ki so pobrali šila in kopita in jih Slovenija ni več zanimala. Ne boste našli ljudi,
               ki so v uniformi JLA poveljevali nekim napadom nad slovenskimi prebivalci. Tem ne bi
               dali odškodnine. In ne bi bilo prav, da jim jo damo, in je tudi zakon ne daje. To
               morate priznati. Mi v bistvu tisto, kar ste ves čas govorili, in sem se z vami
               strinjal in mislil enako, in zdaj delamo, vi zanikate. Ne vem, zakaj - zato, ker to
               napačna stran ureja ali, ne vem, zakaj, napačna vlada to ureja. V resnici urejamo
               zadeve tako, kot se je ves čas govorilo, da se bodo te zadeve uredile. </p>
               <p>Ugled države je načet, če jo Evropsko sodišče za človekove pravice obsodi. To je
               dejstvo. Mi smo članica Sveta Evrope. To je mednarodna organizacija, ki temelji na
               demokratičnih standardih, ki temelji na spoštovanju človekovih pravic in svoboščin,
               ki temelji na Evropski konvenciji o človekovih pravicah, in države, ki pripadamo tej
               organizaciji, smo se zavezale, da bomo človekove pravice in svoboščine spoštovale.
               Ali jih spoštujemo ali ne, odloča Evropsko sodišče za človekove pravice. To je v
               bistvu naše sodišče, to je sodišče, ki smo mu mi priznali jurisdikcijo, da odloča o
               kršitvah človekovih pravic in svoboščin. In v tem primeru je pač razsodilo, da smo
               jih kršili. In v tem smislu je za ugled Slovenije, za mednarodni ugled, za evropski
               ugled in za podobo Slovenije kot pravne države bistvenega pomena, da to priznamo in
               da to krivico popravimo.</p>
               <p>Glede finančnih posledic. Izračunane so zelo natančno, ob predpostavkah, ki sem jih
               pojasnil. Ni mogoče natančno napovedati, koliko ljudi se bo odločilo za pravdni
               postopek, koliko ljudi bo zadovoljnih s pavšalno odškodnino, mogoče tudi za pavšal ne
               bodo čisto vsi zaprosili. Tako da se seveda čisto do evra natančno tega ne da
               napovedati, ampak dokaj natančno se pa da. In ta ocena 130 milijonov je, verjemite,
               zelo blizu dejanskim stroškom, ki bodo nastali. Zakaj ta postavka ni predvidena v
               proračunu - ja, zato, ker lahko postavko v proračunu predvidiš takrat, ko imaš
               zakonsko podlago, ko nastane zakonska pravica. Zdaj je še ni bilo. In ko je Vlada
               sprejemala rebalans proračuna za leto 2014, tega še ni mogla predvideti. Moram pa
               povedati, da bodo finančne posledice v letu 2014 relativno nizke, ker noben sodni
               postopek še ne bo končan. Po 6 mesecih se bo zakon začel uporabljati in prvo leto se
               bodo izplačevali pavšali, prvi obrok pavšalov, skupno v višini približno 13 milijonov
               evrov. To bodo vse posledice v letu 2014.</p>
               <p>Toliko v pojasnilo.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Replika? Izvolite.</p>
            </sp>
            <sp who="SDT6:LisecTomaž">

               <speaker>TOMAŽ LISEC (PS SDS):</speaker>

               <p>Hvala, minister, za odgovore. <gap n="..."/><stage>/Oglašanje v ozadju./</stage><gap n="..."/> <gap n="..."/><stage>/Medsebojni
               pogovor./</stage><gap n="..."/></p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Imate besedo.</p>
            </sp>
            <sp who="SDT6:LisecTomaž">

               <speaker>TOMAŽ LISEC (PS SDS):</speaker>

               <p>Hvala. Minister Virant, vi ste
               bili tudi predsednik Državnega zbora in glede finančnih posledic mislim, da veste, da
               predlog zakona, ki nima podlage v proračunu, niti ne more biti obravnavan. Torej, če
               bi šli po vseh pravnih <q>"regeljcih"</q>, po poslovniku, bi ta zakon moral biti napisan
               tako, da lahko velja šele za leto 2015 oziroma kasneje. Kajti, mi bomo sprejeli
               proračun, potem pa spreminjamo zakon, kjer bomo dali nekaj v neke finančne posledice,
               za katere sploh še ne vemo, kje je postavka. Kot sem že rekel, jaz sem vašega
               državnega sekretarja pri predlogu rebalansa proračuna za 2014 vprašal, kje bo, in
               moram reči, da je bil vsaj toliko pošten, da je rekel, da nima pojma, kje bodo ta
               denar vzeli. Ampak, kot pravim, večkrat sem že pisal predloge zakonov in ko smo
               pisali finančne posledice, če v proračunu že ni bilo zagotovljenih finančnih
               sredstev, so morali zakon prestaviti za kakšno leto, ga kasneje vložiti ali pa
               napovedati, da bo zakon začel veljati šele, ne vem, po 6 mesecih, po enem letu
               oziroma po preteku proračunskega leta, kjer bomo lahko že predhodno zagotovili
               finančne posledice. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>K besedi se je javila gospa državna sekretarka v Kabinetu predsednice Vlade Tamara
               Vonta.</p>
            </sp>
            <sp who="SDT6:VontaTamara">

               <speaker>TAMARA VONTA:</speaker>

               <p>Hvala lepa. Zelo na kratko.</p>
               <p>Morda bi začela s tem, o trepljanju ministra. O tem, da ministra za ta predlog vsi
               trepljamo in ga hvalimo. Minister lahko sam pove, da temu res ni tako. In da smo
               marsikatero kritično<gap n="..."/> <gap n="..."/><stage>/Oglašanje v ozadju./</stage><gap n="..."/></p>
            </sp>
            <sp who="SDT6:VirantGregor">

               <speaker>DR. GREGOR VIRANT:</speaker>

               <p><gap n="..."/><stage>/Brez mikrofona!/</stage><gap n="..."/> Če bom hotel hvaležnost, si bom kupil psa<gap n="..."/>
               <gap n="..."/><stage>/Smeh./</stage><gap n="..."/></p>
            </sp>
            <sp who="SDT6:VontaTamara">

               <speaker>TAMARA VONTA:</speaker>

               <p><gap n="..."/><stage>/Smeh./</stage><gap n="..."/> Mislim, tako da ta očitek je malo smešen.</p>
               <p>Skratka, gre za enostavno zadevo. Treba je dejansko stvari - malo izstopiti iz te
               mantre, ki jo že 20 let vodimo, izstopiti iz tega in pogledati stvari, vsaj skušati,
               objektivno. Velikost vsake države, vsake politike, pa tudi vsakega človeka je v tem,
               da prizna napako, če jo je storil. Ker imamo očitno težave s tem, da priznamo, da smo
               naredili napako, so nam s tem pomagali od zunaj, kar je že samo po sebi, če mene
               vprašate, za državo slabo. Čakali smo več kot 20 let, da smo prišli do tega, kar
               imamo danes na mizi. In verjamem, ker pač zaupam ministru, da je to v bistvu tisto
               najbolj optimalno, kar ta trenutek pač lahko imamo. Vsi bi si seveda želeli, da bi
               bila zadeva verjetno drugačna. Ampak stanje je takšno, kakršno je. Stanje je
               podedovano. In v bistvu je, žal, še enkrat treba poudariti to, da če ne bi bilo sodbe
               Evropskega sodišča za človekove pravice, bi verjetno še to voljo težko zbrali, kar je
               samo po sebi dovolj žalostno, če mene vprašate.</p>
               <p>O Sloveniji kot državi lahko govorimo tudi o eni specifiki. In sicer je Slovenija v
               mednarodnem prostoru, ko je bilo govora tudi o ugledu v mednarodnem prostoru,
               prepoznana, vsaj v zunanji politiki, kot ena od držav, ki v bistvu zato, ker je
               nastala na podlagi človekovih pravic, spoštovanja človekovih pravic, zato tudi njen
               ugled v svetu temelji na tem, na državi, ki spoštuje človekove pravice. To je že
               njena zaveza v osnovi, ker je tudi nastala na podlagi ene od teh. In glede na to, da
               se potegujemo za mesto v Odboru za človekove pravice v OZN, glede na to, da bomo
               prihodnje leto v Ženevi zaslišani o istih vprašanjih, o katerih smo bili že
               nekajkrat, bi bilo resnično skrajno nedržavotvorno, če ne bi nečesa naredili na tem
               področju, ne glede na to, ali imamo sodbo ESČP ali je nimamo.</p>
               <p>Dialog z izbrisanimi vsi označujejo kot težavnega. Jaz to razumem. Če v 22 letih še
               vedno govorimo o tako imenovanih <q>"izbrisanih"</q>, če še vedno govorimo o tem, ali
               uporabljati termin <q>"izbrisani"</q> ali kakšnega drugega, jaz te ljudi popolnoma
                  razumem. Tudi med sabo, saj
               veste, so se oziroma so se pojavile razpoke tudi v njihovih organizacijah zaradi
               različnih pristopov in podobno. Ampak povsem razumljivo je, da po vsem, kar so
               preživeli, je enostavno dialog težaven, ker to so stvari, ki bi se že zdavnaj morale
               rešiti. In povsem tudi razumem, da jim je malo mar, vsaj moralo bi jim biti, ali je
               ta država v finančni stiski ali ne. Po 22 letih zahtevati to od ljudi, ki jim je bilo
               vzeto toliko, je pa, milo rečeno, smešno oziroma temu bi jaz rekla prvovrstni
               cinizem. Prepričana sem, da v njihovi situaciji<gap n="..."/> <gap n="..."/><stage>/Oglašanje v ozadju/</stage><gap n="..."/> Ja, in
               vedno se bo našel tak špekulant, ni ga sistema, ki bi bil popoln, in ni rešitve, ki
               bi bila popolna. Vedno se bo našel kakšen. Ampak jaz imam raje, da kakšen špekulant
               dobi odškodnino, kot pa da nekdo, ki mu je bila narejena taka krivica, ostane brez
               nje in brez poprave te krivice. To je pač tveganje, ki ga vzamemo, in je treba po
               človeško razmišljati. Česar je mene strah, je to, da skušamo ustvariti novo skupino
               ljudi - no, saj ta je že kar stara, ampak skušamo ji podeliti to vlogo krivca za
               stanje, v kakršnem smo in v kakršnem bomo. Že tako je hudo, kleni Slovenci nimajo
               pravic, v svoji državi so teptani, tile pa<gap n="..."/> Mislim, jaz upam, da se zavedate, kaj
               ta retorika, ki jo ljudje poslušajo, ker so pač prenosi, kaj ta retorika vnaša med
               ljudi, med ljudi, ki dejansko ne vedo vsega. Ker sem delala v medijih, vem, kako je
               lahko poenostavljati stvari. Ampak pri takih rečeh je pa treba biti malo odgovoren,
               ker ustvarjamo sovraštvo, ker ustvarjamo skupino tistih, ki so krivi, da je danes
               tako, kot je. In to je zelo nevarno početje. To je nevarno početje za vsako politiko,
               ne glede na to, s katere strani prihaja, to ni popolnoma nič pomembno.</p>
               <p>Ta zakon seveda ni takšen, kot bi si ga jaz želela, vendar verjamem ministru in
               tistim, ki so zakon pripravljali - moram reči, da sem bila tudi jaz v tej skupini, ki
               ga je pripravljala, sicer v tem končnem delu. In se je od takrat veliko spremenilo,
               izboljšalo, seveda pa še vedno niso stvari take, kot bi si jih sama osebno želela.
               Ampak v tej situaciji, kjer smo, mislim, da je to edina možnost.</p>
               <p>Še ena druga zadeva je. Mislim, da bi veljalo mogoče več energije vložiti v to, da ne
               bomo pred Evropskim sodiščem za človekove pravice priče še novim tožbam, ne samo tem,
               ampak še kakšnim drugim. In bi bilo smiselno, da bi politika kot celota, levo, desno,
               ni pomembno, mogoče bi to energijo, to svojo kreativnost, to svojo vztrajnost
               usmerila v to. Ker imamo tudi še kakšne druge izbrisane, o katerih se zdajle še ne
               govori, pa se lahko zgodi, da se bo tudi na ESČP govorilo o njih. Tako bi pozvala, da
               se kot celota začnemo ukvarjati s temi problemi, ki so še pred nami, da ne bomo čez
               20 let ponovno reševali kakšnih reči in ponovno iskali skupine ljudi, ki so krivi za
               stanje, kakršno je.</p>
               <p>Samo še primer. Poznam ogromno primerov izbrisanih in prav nobeden ni špekulant. Še
               več, v našem mestu živi nekdo - zdaj je že moški, ne bom povedala kaj več, čeprav je
               zelo poseben, zato ker si zagotovo ne bi želel biti izpostavljen -, ki je imel samo
               to smolo, da je njegova mama popadke dobila v Zagrebu in je bil rojen v Zagrebu. In
               je bil izbrisan, pa tega ni vedel. In so bile kar težave, da je zadeve uredil. Tako
               da dajmo biti - povejmo take primere, bodimo fer in dajmo ljudem tisto, vsaj del
               tistega, kar smo jim vzeli. Menda smo si zdaj že vsi na jasnem, da je to tako.
               Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Jožef Kavtičnik.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa za besedo.</p>
               <p>Meni je žal, da z nami ni tistih, ki so žrtve tega izbrisa, vendar jih razumem.
               Resnično jih razumem, kajti 22 let se je dogajalo to, čemur smo  priče danes. 22 let so trpeli, bili so brez
               pravic, kršile so se jim osnovne človekove pravice. In danes so žalostni, so jezni,
               so togotni, predvsem zaradi tega, ker jih je pa uslišal nekdo drug, ne ljudje v tej
               državi, ampak Evropsko sodišče za človekove pravice. Ti so jih uslišali in danes se
               počutijo nekoliko bolj močne, bolj samozavestne, kajti vedo, da jim nekdo sledi, da
               jih nekdo upošteva. In če kaj, sem žalosten, ker smo reagirali takrat, ko je
               reagirala Evropa. In še danes govorimo, da moramo delati tako, da bo Evropa slišala,
               kako smo širokosrčni, dobronamerni, kako smo za to, da ljudem damo tiste pravice, ki
               jim gredo. Manj pa govorimo o tem, kaj si mislijo ti ljudje. Prepričan sem, da bo čas
               tudi za to, da bomo lahko našli ta stik. Da bodo tudi ti ljudje, ki so bili
               izbrisani, razumeli, da niti slučajno nismo Slovenci takšni. Zdaj, ali se je zgodila
               napaka ali namerno dejanje, to zame in za njih ni vprašanje. Za njih in tudi zame je
               vprašanje, kako bomo to rešili in kdaj bomo rešili. Danes sem bil morda nejeverni
               Tomaž, tako kot pred mano mlajši kolega, ki je dejal, da ne verjame, da je toliko in
               toliko ljudi bilo izbrisanih, da so toliko in toliko ljudem bile storjene krivice.
               Najmanj, kar je, če greste do gospoda Krivica, če greste do gospoda Todorovića, če
               malo pobrskate po takšnih in drugačnih dokumentih, vse to lahko dobite, te
               informacije so na voljo. Ampak jaz sem verjel, da danes ne bo veliko razprav. Da bomo
               danes ta zakon sprejeli, ni najboljši, niti slučajno, tudi sam nisem zadovoljen z
               njim, je pa korak k razreševanju tega problema, ki ga moramo rešiti.</p>
               <p>Veste, danes ponovno odpiramo rano, ampak tudi pri tistih, ki čutimo, tudi pri
               tistih, ki nismo bili neposredno prizadeti. Pri tistih, ki pa so to doživeli, mi pa
               verjemite, da je danes zelo hudo. In te dni, ko se spet pogovarjamo, ko ponovno
               odpiramo, ko ponovno začenjajo razmišljati, kaj se jim je dogajalo, je pa to zelo
               hudo. Zato predlagam, da prekinemo, da ne govorimo, da ne izpostavljamo posameznih
               primerov, ampak da gremo od amandmaja do amandmaja in čim prej sprejmemo ta zakon.
               Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Kot zadnji je prijavljen k besedi v tej razpravi gospod Janez Ribič. Potem bomo
               prešli na odločanje o amandmajih.</p>
            </sp>
            <sp who="SDT6:RibičJanez">

               <speaker>JANEZ RIBIČ (PS SLS):</speaker>

               <p>Hvala za besedo.</p>
               <p>Gospod minister, pozorno sem poslušal, ko ste govorili o urejanju statusa izbrisanih,
               in nekako nisem zasledil, da bi na to naše vprašanje ali pa na to naše razmišljanje
               dobil odgovor, kako oziroma na kakšen način se je preverjalo, ali je nekdo bil na
               strani agresorja ali ni bil. Te dileme si ne morem razčistiti, pa če bi mi lahko na
               to pomagali odgovoriti.</p>
               <p>Potem bi pa prosil, predsedujoči, da se več ne oglašam, ko bomo prišli do glasovanja,
               bi pač želel, da je pri 2. členu ta naš amandma zapisan pod številko 3. In če bosta
               amandmaja pod številko 1 in 2 sprejeta, potem se našega izloči, kajne. Naš amandma
               govori o drugih stvareh, kot govori koalicijski amandma in amandma SDS k 2. členu.
               Zato bi prosil, da bi se o našem amandmaju prej glasovalo kot o ostalih dveh. Hvala
               lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa.</p>
               <p>Želi minister še besedo? Izvolite.</p>
            </sp>
            <sp who="SDT6:VirantGregor">

               <speaker>DR. GREGOR VIRANT:</speaker>

               <p>Pojasnilo k temu zadnjemu.</p>
               <p>Ne glede na to, po katerem zakonu si je posameznik, izbrisani, urejal status, ali je
               bil to Zakon o državljanstvu ali o tujcih ali Zakon o urejanju statusa, vedno se je
               opravljalo, pod narekovaji, <q>"preverko"</q> pri pristojnih organih - dva taka pristojna
               organa sta, lahko si mislite, katera -, ali obstajajo  kakršnikoli zadrški z vidika javnega reda, obrambe,
               mednarodnih odnosov, z drugimi besedami, ali je človek nevaren za javni red, varnost,
               obrambo Slovenije in tako naprej in tako naprej. To se je v vsakem primeru posebej
               preverjalo in taki si niso mogli urediti statusa, je bila njihova zahteva
               zavrnjena.</p>
               <p>Torej po vseh dosedanjih zakonih, zakon o tujcih, zakon o državljanstvu in zakon o
               urejanju statusa se je vedno primerjalo vsak primer posebej ali izpolnjuje pogoje,
               ali ne obstajajo varnostni in podobni zadržki, kaj šele seveda, še toliko bolj, ali
               je storil kakšno kaznivo dejanje in taki so bili v vsakem primeru posebej
               zavrnjeni.</p>
               <p>Tudi jaz mislim, da je prav, da gledamo na zadeve tako, da tudi če recimo na tisoč
               posameznikov, ki jim bomo popravili krivico, je vmes eden, ki ga bo sistem pomotoma
               spustil skozi, je to vseeno vredno narediti. Mislim, da moramo vseeno v ljudeh videti
               dobro ne slabo. Ne moremo izhajati iz tega, da vsi zlorabljajo pravice, da so vsi
               zločinci, kriminalci, špekulanti in tako naprej ampak moramo izhajati iz obratne
               perspektive. Da so to ljudje, ki so si izbrali neko opcijo, imeli so svobodo izbire
               in jih je potem sistem na neki točki zatrl, jim ni omogočil, da bi si zadeve uredili
               in so potem rabili leta in leta da si to uredijo in so v tem času utrpeli določeno
               škodo. Tako dajmo gledati na stvari pa nam bo vsem skupaj lažje.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Ugotavljam, da smo izčrpali razpravo in prehajamo na odločanje o
               amandmajih. Seveda pri tem bom dal možnost, da obrazložite svoj glas.</p>
               <p>Izvolite proceduralno.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Niste odgovorili na poziv gospoda Ribiča, češ da je njihov, kar dejansko je, amandma
               bolj oddaljen od predhodnega amandmaja in mislim, da je to nepravično in da se mora
               bolj oddaljeni tudi po poslovniku najprej glasovati.</p>
               <p>Me pa zanima zaradi tega, ker nameravam vložiti amandma odbora. Ali bo amandma na
               amandma ali pa samostojni amandma in to pravico seveda imam.</p>
               <p>Zanima me kakšno proceduro boste ubrali. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Na vaš proceduralni predlog moram povedati, da odločanje o amandmajih gre
               na ta način, da se najprej odloča o tistih amandmajih, ki so bolj oddaljeni. In
               najbolj oddaljen je amandma SDS-a, ker tudi ta amandma v celoti člen, kot tak,
               spreminja in ne moremo zamenjati. To je v skladu s 131. členom poslovnika.</p>
               <p>Najprej moramo glasovati o amandmaju, ki je najbolj oddaljen, to pomeni tisti, ki
               tudi najbolj spreminja vsebino člena.</p>
               <p>Prehajamo na amandma k 1. členu, ki so ga vložile poslanske skupine koalicije.
               Sprašujem ali imate glasovalne naprave vsi pri sebi? Dobro. Ali želi pri tem
               amandmaju kdo obrazložiti svoj glas? Če ne, prehajamo na odločanje.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(10 članov.)</stage> Kdo je proti? <stage>(5 članov.)</stage></p>
               <p>Amandma je sprejet.</p>
               <p>Sedaj prehajamo na 2. člen. Najprej bomo odločali o amandmaju Slovenske demokratske
               stranke. Želi kdo obrazložiti svoj glas? Mag. gospod Branko Grims.</p>
            </sp>
            <sp who="SDT6:GrimsBranko">

               <speaker>MAG. BRANKO GRIMS (PS SDS):</speaker>

               <p> Izhajal bom kar iz besed ministra, ki je prej rekel, da je potrebno s svojim
               ravnanjem dokazati, da ceniš svojo državo in jo spoštuješ in ji želiš dobro. In v tem
               primeru ta amandma  ne posega v
               vse ostalo, posega pa v tisto kar je v danem primeru izjemna kolateralna škoda celega
               dogajanja, to pa je, da se je uporabljalo ves čas napačen izraz, da je zato v
               Sloveniji po nepotrebnem nastal napačen vtis v tujini, da gre za neko izjemno hudo
               kršilko človekovih pravic. Enako na isti ravni, kot to velja za baltske države
               oziroma je veljalo za baltske države in ta amandma ne dela drugo, kot postavlja
               korektno pravno dikcijo, kajti samo za to v resnici je šlo. Za prenos iz evidence
               stalnega registra, stalnega prebivalstva v posebno evidenco. Ta amandma seveda zajema
               potem vse tiste člene, kjer se ta izraz nahaja in zajema tudi naslov tega zakona.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Želi še kdo? Gospa Sonja Ramšak.</p>
            </sp>
            <sp who="SDT6:RamšakSonja">

               <speaker>SONJA RAMŠAK (PS SDS):</speaker>

               <p>Hvala za besedo.</p>
               <p>Tudi jaz bom podprla amandma Slovenske demokratske stranke k 2. členu. Tudi v svoji
               razpravi sem že povedala, da me izjemno moti ko se pogovarjamo o besedi izbrisani,
               ker izbrisan za mene ima čisto drug pomen, kot pa prenos iz ene evidence v drugo.</p>
               <p>Žal se ne morem strinjati s tistimi, ki pravite, da gre za tehnični izraz. Ja, gre za
               tehnično obliko prenosa, gre iz tega, da je bilo takrat iz registra stalnega
               prebivalstva preneseno v posebno evidenco vse tiste, ki takrat niso imeli
               državljanstva oziroma jim je bilo po zakonu o tujcih omogočeno, da bi si to
               uredili.</p>
               <p>In govoriti o tem, da so bili izbrisani mislim, da je nedopustno in da ima zelo
               negativno konotacijo, zakonodaja pa naj bi imela predvsem pozitivno konotacijo.</p>
               <p>In seveda tudi to, da v Slovenski demokratski stranki ne želimo priznavati pravice
               nekomu, če mu je bila kršena človekova pravica, da se mu ta poravna, seveda zavračam
               in skozi to bom podprla tudi amandma Slovenske demokratske stranke k 2. členu.
               Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa vam. Želi še kdo obrazložiti glas? Če ne, prehajamo na glasovanje.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(7 članov.)</stage> Kdo je proti? <stage>(10 članov.)</stage></p>
               <p>Amandma je zavrnjen.</p>
               <p>Ker je ta amandma zavrnjen prehajamo na obširen amandma koalicijskih poslanskih
               skupin. Izvolite proceduralno.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Gospod predsednik, smatram, da je amandma Slovenske ljudske stranke bolj oddaljen kot
               koalicijski amandma in bi moral imeti prednost. Želel bi v tem slučaju podati amandma
               k amandmaju Slovenske ljudske stranke, drugače pa vlagam samostojni amandma na 2.
               člen. Odločite, morate mi pojasniti proceduro. Mislim, amandma, ki ga bom predložil
               odboru, da ga posvoji seveda.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Torej dali ste pobudo, da <gap n="..."/></p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p><gap n="..."/> ja, ker je bolj oddaljen <gap n="..."/></p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p><gap n="..."/> ne, dal ste pobudo, da boste vložil amandma <gap n="..."/></p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p><gap n="..."/> vem <gap n="..."/> dobro, glejte, če <gap n="..."/> Ali vam lahko pojasnim?</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Ja.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Če se slučajno zgodi, da vi glasujete v sedanjem vrstnem redu in potem tretjega
               amandmaja več ni, potem ne morem takšne procedure, potem lahko samostojni amandma
               vlagam.</p>
               <p>Želel bi vedeti kakšen bo vrstni red.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Vrstni red je tak, kot je določen v pregledu amandmajev, ki ste jih dobil pred sejo
               na mizo.</p>
               <p>Gospod Ribič.</p>
            </sp>
            <sp who="SDT6:RibičJanez">

               <speaker>JANEZ RIBIČ (PS SLS):</speaker>

               <p>Hvala za besedo. Prej je bilo rečeno, da tisti amandma, ki je bolj oddaljen, da se o
               njem glasuje naprej. In tudi amandma, se pravi, SDS-a, o katerem smo sedaj, ste
               rekli, da je najbolj oddaljen, glasovali, potem mislim, da je drugi najbolj oddaljen
               ta amandma, ki ga predlagamo v Slovenski ljudski stranki in bi želel, da o tem
               amandmaju glasujemo.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Morda se nismo razumeli. Torej najprej smo glasovali o amandmaju, ki ga je predložila
               poslanska skupina  SDS, ki v
               celoti, če bi bil sprejet v celoti, člen spremeni in potem nebi bilo potrebno
               glasovanje o naslednjih amandmajih, ki so vloženi.</p>
               <p>V tem primeru, ker je bil ta amandma zavrnjen, prehajamo na glasovanje na amandma
               koalicijskih poslanskih skupin.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Ali lahko?</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Prosim.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Se opravičujem gospod predsednik. V tem trenutku vlagam amandma, ker vidim, da ste
               sklenili, da se ne držite poslovnika, da bolj oddaljenega v tem trenutku obravnavamo
               prej in glasujemo prej. To se pravi o amandmaju Slovenske ljudske stranke. </p>
               <p>Predlagam odboru, da posvoji naslednji oziroma da glasujemo o naslednjem amandmaju.
               Bolj smiselno se nanaša na neko dikcijo in izhaja iz današnje razprave. Glasi se pa
               takole: Amandma k 2. členu predloga osnutka zakona. Za zadnjim odstavkom se doda novi
               odstavek, ki se glasi: nobena oseba, ki je bila mladoletna v času osamosvajanja
               Slovenije oziroma do odhoda zadnjega vojaka JLA, 22. oktobra 1991 se pod nobenim
               pogojem ne more tretirati kot osebe, ki so sodelovale na strani agresorja.</p>
               <p>Obrazložitev. Namreč danes je bil poskus diskreditacije, da sicer ljudska stranka
               ampak to se sigurno nanaša na osamosvojitelje in državo Slovenijo, da skuša
               inkriminirati osebe, ki so bile takrat v času osamosvajanja za sodelavce agresorja.
               To je hud očitek slovenski državi in demokratičnem postopku in demokraciji v tej
               državi, ker vem, da kaj takšnega v tej državi pa še ni prišlo na misel nikomur, je pa
               to res, da je na teh tleh takšna praksa, da so nekdanji revolucionarji, komunisti, po
               koncu vojne pobili številne otroke, mladoletne osebe, ki so jih prostodušno
               označevali za sodelavce okupatorja. Zadnji primer imamo, ko je zdaj prišlo, da so
               stradali do smrt 39</p>
               <p>Otrok v Ormožu.</p>
               <p>Zaradi tega je tak amandma nujno potreben, da se preprečijo vse takšne insinuacije,
               ki so bile tudi danes prisotne tukaj na odboru in da se zaščiti digniteta slovenske
               osamosvojitve. Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Postopkovno gospa Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala gospod predsednik. Jaz spoštujem poslovnik in vem da poslovnik tolmači
               predsednik odbora, zato se v ta del ne nameravam vpikovati.</p>
               <p>Bi pa rada še enkrat povedala, da to kar se zdaj dogaja, s toliko žalitvami in
               podtikanji, presega meje dobrega okusa.</p>
               <p>Še enkrat povem. Poglejte kaj 2. člen pravi. Tam govori o prvem odstavku, osebe, ki
               so upravičene do odškodnine in potem je v amandmaju zapisano, da vse osebe, ki so
               upravičene do odškodnine, morajo dokazati, da niso sodelovale v agresiji. Samo zaradi
               jasnosti določb in tega kar je, sem pričakovala, da bodo predlagatelji tega amandmaja
               sami povedali kaj so s tem amandmajem hoteli.</p>
               <p>Kar je temu sledilo je bilo blago rečeno žaljenje. Vsem še enkrat, in ne vem kolikič
               že povem, združena lista Socialnih demokratov je na kongresu v Slovenj Gradcu leta
               1995 obžalovala povojne poboje. In zato meni ne bo nihče na tem odboru očital kaj sem
               in kako nisem in kaj vse bi morala narediti.</p>
               <p>Prosim, gospod predsednik, da me zdaj ne opomnite, ker vem da sem šla preko
               postopkovnega ampak gre ravno zaradi tega, da se, ker ne bomo glasovali, če ne bomo
               glasovali o tretjem amandmaju, vendarle za magnetogram pove, kje sem videla
               problem.</p>
               <p>Dikcija amandmaja je bila nejasna in tisto kar bi jaz pričakovala je, da tisti, ki so
               amandma vložili, povedo, kako si to predstavljajo. Nič drugega. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Gospa Potrata, saj to sem  tudi sam hotel povedati, da bomo šli po tem vrstnem redu, kajti v
               amandmaju koalicije, pa ne zato, ker sem član te koalicije, precizno navaja katere so
               osebe upravičenci do odškodnine. Zato je tudi ta vrstni red, ki je bil pripravljen,
               ko smo pripravili ta pregled amandmajev, je v bistvu čisto v skladu s poslovnikom,
               ker govori o upravičencih v temu členu. Med tem ko je amandma Slovenske ljudske
               stranke, v kolikor je ta amandma sprejet, bi bil v bistvu rezervni amandma in ga, če
               je sprejet amandma pod številko 2, ne potrebujemo sprejemati oziroma ne odločamo o
               njem.</p>
               <p>Mislim, da je gradivo korektno pripravljeno v skladu s poslovnikom, zato bomo tudi
               šli v tem smislu naprej.</p>
               <p>Obveščam vas, da smo v tem času dobili v pisni obliki amandma gospoda Jožefa Jerovška
               k 2. členu predloga zakona, ki predlaga, da se za zadnjim odstavkom doda nov
               odstavek, ki se glasi: Nobena oseba, ki je bila mladoletna v času osamosvajanja
               Slovenije oziroma do odhoda zadnjega vojaka JLA 22. oktobra 1991 se pod nobenim
               pogojem ne more tretirati kot osebe, ki so sodelovale na strani agresorja.
               Obrazložitev. Amandma je potreben, da se onemogočijo poskusi diskreditacijo
               osamosvojiteljev in države Slovenije, češ da želi inkriminirati takrat mladoletne
               osebe, kot osebe, ki so delovale na strani agresorja.</p>
               <p>Torej to je amandma, ki je vložen.</p>
               <p>Prehajamo na odločanje o amandmaju pod številko 2. Obrazložitev glasu? Gospa
               Ramšak.</p>
            </sp>
            <sp who="SDT6:RamšakSonja">

               <speaker>SONJA RAMŠAK (PS SDS):</speaker>

               <p>Jaz tega amandmaja koalicijskih poslank in poslancev ne bom potrdila oziroma
               glasovala za ampak bom glasovala proti. Namreč v tem amandmaju pot tretjim odstavkom
               v četrti alineji govorite, da pogoji dejanskega življenja v Republiki Sloveniji iz
               prejšnjega stavka izpolnjen, če je oseba zapustila Republiko Slovenijo in odsotnost v
               neprekinjenem trajanju ni trajala dlje kot leto dni ne glede na razlog
               odsotnosti.</p>
               <p>Pogoji dejanskega življenja v Republiki Sloveniji je izpolnjen tudi v primeru, če je
               odsotnost trajala več kot leto dni in gre za upravičeno odsotnost iz naslednjih
               razlogov.</p>
               <p>In v četrti alineji je navedeno, če se oseba ni mogla vrniti v Republiko Slovenijo
               zaradi vojnih razmer v drugih državah, naslednicah nekdanje SFRJ ali iz zdravstvenih
               razlogov.</p>
               <p>Upam, da mi bodo znali tukaj sodelavci ministra odgovoriti na vprašanje kako bomo
               vedeli ali ni šlo za osebe, ki so aktivno sodelovale v vojni na Balkanu in bili morda
               so danes tudi v postopkih, kot vojni zločinci.</p>
               <p>Namreč vidim v tej alineji zelo hudo nevarnost. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Gospod Ribič.</p>
            </sp>
            <sp who="SDT6:RibičJanez">

               <speaker>JANEZ RIBIČ (PS SLS):</speaker>

               <p>Hvala za besedo. Moram reči, da sedaj ko bo glasovanje o tem amandmaju, potem o
               naslednjem, po vašem, več ne bo glasovanja in ne bom imel možnosti odgovoriti na to,
               da je bilo rečeno, da smo s tem amandmajem in tudi ko sem ga obrazložil bil nesramen
               in žaljiv, ne vem kje, mislim, da sem se spoštljivo obnašal, kot bi se poslanci naj v
               razpravah in rad bi rekel tudi to, da s tem amandmajem, če bi o njem glasovali in ga
               sprejeli, bi naredili zakon samo mogoče še bolj jasen. Ne vem zakaj je tu bojazen.
               Ali koga skrivamo ali kaj? Seveda je meni in verjetno vsem jasno, da  ne govorimo o otrocih, saj pa
               niso otroci bili bi rekel, v vojni ali na strani agresorja in tako naprej. Ampak da
               bi pa le pogledali, da ne bi delali bi rekel, takšnih primerov, da bi dajali nekomu
               odškodnino, ki je na nek način deloval proti državi Sloveniji. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Prehajamo na odločanje o drugem amandmaju. To je obrazložitev glasu, to ni več
               splošna razprava, oprostite. Glejte, v fazi glasovanja ne moremo več odpirati splošne
               razprave, lahko pa vsak od poslancev obrazloži svoj glas. Zato prehajam na
               odločanje.</p>
               <p>Kdo je za? <stage>(10 članov.)</stage> Kdo je proti? <stage>(6 članov.)</stage></p>
               <p>S tem je sprejet amandma, pod točko 3. Slovenske ljudske stranke je postal
               brezpredmeten.</p>
               <p>In imamo še amandma, ki ga je med sejo vložil poslanec gospod Jožef Jerovšek, ali ga
               prečitam še enkrat ali želite obrazložiti glas? Saj ste že obrazložil prej glas, ko
               ste ga<gap n="..."/> <gap n="..."/> <stage>/ oglašanje iz klopi./</stage><gap n="..."/></p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Mislim, da je praksa našega poslovnika<gap n="..."/></p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Gospod Jerovšek, ko ste ta amandma vlagal, ste podal obširno obrazložitev, tako da ne
               vidim potrebe, da bi ponovno obrazlagal oziroma ta<gap n="..."/></p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Saj drugi poslanci imajo možnost, pravico razpravljati o tem amandmaju. Ali jim to
               jemljete? Jaz mislim, da razprava o amandmaju je možna in da lahko vsak poslanec o
               tem amandmaju razpravlja.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Dajte obrazložitev glasu, da ne bomo<gap n="..."/></p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Jaz bi razpravo imel, ker se bom odločil. Glejte<gap n="..."/></p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Glejte, razpravo smo zaključili<gap n="..."/></p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Ne morete o tem amandmaju zaključiti razprave, preden je bil vložen, ne morete.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Lahko obrazložite svoj glas in<gap n="..."/> Prosim proceduralno, gospod Kavtičnik.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa predsednik. Jaz predlagam, predsednik, da to sejo vodite vi naprej in da
               se ne pustite uloviti gospodu Jerovšku, da vam dirigira, kako in kaj se naj počne.
               Sedaj smo pri glasovanju o amandmajih in vsak ima pravico in možnost obrazložiti svoj
               glas. Prosim predsednik, če<gap n="..."/></p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Glejte, dal bom postopkovno. Ampak, če bi se zdaj čisto strogo držali, če bi se
               strogo držal poslovnika moram ugotoviti, da je ta amandma bil vložen že takrat, ko
               smo zaključili razpravo. In rekel sem, da vam dovolim obrazložitev glasu in imate v
               skladu s poslovnikom možnost, ne samo vi, tudi vaši poslanski kolegi obrazložite svoj
               glas. Postopkovno gospa Ramšak.</p>
            </sp>
            <sp who="SDT6:RamšakSonja">

               <speaker>SONJA RAMŠAK (PS SDS):</speaker>

               <p>Poglejte, gospod predsednik. O tem predlogu amandmaja, ki ga je podal gospod Jerovšek
               kot amandma odbora, dejansko poslanke in poslanci eni in drugi niso mogli
               razpravljati, ker je bil vložen po tistem uvodnem delu oziroma je bil že, ko smo v
               postopku glasovanja. In mislim, da je tukaj prav, da se o tem opravi razprava, če je
               bil naknadno vložen in da bo šlo v tem primeru dejansko za kršenje poslovnika
               Državnega zbora. In ne vem, zakaj ne bi mogli o tem amandmaju razpravljati oziroma o
               vseh amandmajih, poleg tega pa bi se  pričakovalo, da se bo lahko tudi predlagatelj zakonodaje
               zakona tudi opredelil do tega amandmaja. In tudi te obrazložitve dejansko ministra
               oziroma predstavnikov ministra nismo slišali.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Poglejte, gospa Ramšak. Jaz sem jasno in glasno povedal, da je razprava zaključena.
               Je bila zaključena in je ta amandma bil vložen po ugotovitvenem sklepu, da je
               razprava zaključena. In dovolite, da pač jaz to vodim in še enkrat ponavljam, ne
               izkoriščati te benevolence, ki sem jo dal, da smo ta amandma sprejeli, še s tem, da
               bomo zdaj odprli ponovni krog razprave. Proceduralno se je najprej javila gospa
               Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala. Gospod predsednik, jaz imam postopkovno vprašanje. Zanima me, na kaj se bo ta
               amandma, ki je bil vložen zdaj prilepil. Namreč vložen je bil prvotno na amandma
               Slovenske ljudske stranke. Ta amandma zdaj ni bil sprejet in mene zanima na kaj se bo
               to prilepilo. Ta amandma je bil vložen z izključnim namenom pojasniti pravice do
               povračila škode, se prizna osebi iz prejšnjega odstavka. In veste, kaj je to še bilo,
               zdaj ta amandma je odpadel in mene zanima, res me zanima, na kaj se bo vloženi
               amandma, predlagan za amandma odbora prilepil. Namreč, če jaz berem zdaj tisto, kar
               smo sprejeli je to četrti odstavek, pravica do povračila škode zaradi izbrisa iz
               registra stalnega prebivalstva se ne prizna osebi, ki je bila izbrisana in tako
               naprej. In to zgublja smisel, kjer nikjer ni tega govora o tem, da bi kdorkoli imel,
               da bi vanj bila položena domneva o tem, da je bil agresor. O tem govori zdaj ta
               vloženi amandma odbora in to sem vas želela vprašati. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Torej, jaz sem sicer drugače razumel, jaz nisem razumel to, da se nanaša
               na tretji amandma, ampak da se nanaša na člen kot tak in sicer, da se doda ta novi
               dostavek ali odstavek odpiše tukaj, ker pač ne morem čisto dobro prečitati. In še
               enkrat povem, ta amandma je prišel po tem, ko sem že zaključil razpravo. Postopkovno
               gospa Irgl.</p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Najlepša hvala za besedo, gospod predsednik. Res je, po 282. členu Poslovnika lahko
               vi razlagate oziroma tolmačite poslovnik, vendar pa je potrebno povedati, da vi ste
               uvodoma, ko smo začeli razpravo o zakonu povedali, bom pa kar citirala glede na to,
               da je tukaj že magnetogram iz začetka seje. Po opravljeni razpravi o členih bi
               opravili še razpravo in glasovanje o vloženih amandmajih. Se pravi vi ste jasno
               povedali, da lahko razpravljamo o vseh amandmajih in nato še glasujemo. To ne pomeni
               obrazložitve glasu, ampak razpravo o amandmajih. Zdaj ste sami sebe negirali. Jaz ne
               bom razpravljala o tem, kar je predlagal kolega Jerovšek. Ne gre samo in izključno za
               ta amandma, ki ga je dal, ampak gre za vse amandmaje. Vi ste v tem trenutku
               prepovedali, da mi razpravljamo o določenih amandmajih. In te pravice nimate. In tudi
               sami ste povedali že uvodoma, da boste razpravo dovolili, mi pa smo opravili samo
               splošno razpravo o amandmajih pa nam ne dovolite razpravljati, kar je popolnoma v
               nasprotju s poslovnikom, pa četudi ga vi tolmačite po 282. členu, za kar imate
               pravico. Ampak vendarle se kljub temu, da imate pravico, da lahko tolmačite poslovnik
               po svoje, če tako rečem oziroma kot predsedujoči, ne morete izogniti temu, da
               poslovnik določa, da o amandmajih poslanke in poslanci lahko razpravljamo. In imamo
               pravico o tem. In zato bi prosila, da dovolite, glede na to, da smo o tem celo
               sklepali na začetku, da bomo najprej opravili splošno razpravo, kasneje bomo pa
               govorili še o amandmajih in o njih odločali. Se pravi, da lahko o njih tudi
               razpravljamo. In ne razumem, zakaj ne na drugi strani takšna ne vem kaj huda ura, če
               želimo o amandmajih razpravljati. To je navsezadnje naše delo. Najlepša hvala. 
               </p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Ne saj, poglejte, ni nič huda ura, ampak poglejte, vsi ti, ki smo sledili tej
               razpravi, smo jasno slišali, da smo razpravljali ne samo splošno, ampak smo
               razpravljali že o amandmajih. Praktično, recimo konkretno gospod Ribič je v svoji
               razpravi dvakrat govoril o konkretnem amandmaju, ki ga je vložila Slovenska ljudska
               stranka. Jaz sem pa takrat, ko sem rekel, da je razprava zaključena, ni bilo nobenega
               nasprotnega predloga, da ni, ampak vsi ste nekako<gap n="..."/> <stage>/Glasovi iz ozadja./</stage> Splošne
               razprave tako in tako ni v drugi obravnavi, saj veste no. In tako smo imeli<gap n="..."/>
               Ja.</p>
               <p>Poglejte, tako da naredimo, zdaj ne boste rekli, da ni, bom jaz dal ta amandma
               predlagateljev, naj se do njega opredeli, pa<gap n="..."/> Želite besedo, gospod minister?</p>
            </sp>
            <sp who="SDT6:VirantGregor">

               <speaker>DR. GREGOR VIRANT:</speaker>

               <p>Jaz mislim, da sem že z opredelitvijo do osnovnega amandmaja gospoda Ribiča oziroma
               Slovenske ljudske stranke povedal kakšno je stališče ministrstva. Tovrstni amandmaji
               niso potrebni, ker se razlogi javnega reda varnosti, obrambe države, skratka
               varnostni zadržki upoštevajo že itak po zakonodaji oziroma so se upoštevali po Zakonu
               o tujcih, po Zakonu o državljanstvu, v vsakem postopku posebej in agresorjem seveda
               nismo podeljevali statusa in tudi pravice do odškodnine ne bodo imeli. Tako, da ni
               potrebe po takem amandmaju.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Ja, poglejte gospod Jerovšek, ne narobe razumeti. V drugem amandmaju, ki smo ga
               sprejeli, pod točko 2 je cel odstavek pod drugo alinejo, kje to že obravnava. In
               vsebinsko je to že zajeto, kar je notri. Tako da, še enkrat, če vztrajate na tem
               amandmaju, predlagam, da obrazložite svoj glas, še enkrat ponavljam, pa da je
               vsebinsko ta zadeva praktično že zajeta in je kot tak amandma pravzaprav
               nepotreben.</p>
               <p>Kaj želite? Postopkovno. Obrazložiti glas.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>No postopkovno potem, moram pač, to je del postopka, ja. Jaz pa menim, da ta amandma
               je potreben, iz razlogov, ki so se zelo jasno pokazali na današnji seji, kajti kar
               naprej smo priča poizkusom, da se skuša diskreditirati našo državo in osamosvojitelji
               in danes je prišlo do grozljivega razmišljanja, da bo nekdo inkriminiral osebe, ki so
               bile takrat mladoletne, za pomagače agresorja in to je treba jasno zapisati. Naša
               slovenska država česa takšnega ne bo storila in ji na misel ne pride. Ne, da ne bo
               kdo dvomil, da bomo v tej državi delali z metodami, ki so bile značilne za prejšnjo
               državo in prejšnji režim. S to prakso je slovenska država prekinila. Mladoletne osebe
               so mladoletne osebe in niso odgovorne za nobena dejanja kot taka. Zaradi tega je
               nujno potrebno, da ta amandma uvrstimo in tudi ta zakon o izbrisanih oziroma o tem
               tudi v tem smislu rešimo. Prej je bilo rečeno, da 3 tisoč 100 oseb je bilo
               mladoletnih takrat. To je možno s temi mladoletnimi, blazne insinuacije in
               manipulacije delati, kaj vse jim je preprečeno pa kaj vse osamosvojitelji pa
               ustanovitelji slovenske države želijo preprečiti. Ker to je vse neresnica, to so vse
               laži, insinuacije in to je žaljenje. To je žaljenje, prvič predlagatelja prejšnjega
               amandmaja, da bi naj kaj takšnega imel v mislih in kar hitro se takšne bizarne, bi
               rekel, ampak grozljiva razmišljanja pojavijo, je treba reagirati in jaz sem reagiral
               in prosim, da daste to na glasovanje in omogočite tudi<gap n="..."/></p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>V redu. Poglejte, bom dal ta vaš amandma na glasovanje.</p>
               <p>Prehajamo na glasovanje o amandmaju gospoda Jerovška. Glasujemo.  Kdo je za? <stage>(7 članov.)</stage> Je kdo proti? <stage>(10
               članov.)</stage></p>
               <p>Amandma je zavrnjen.</p>
               <p>Prehajamo k amandmaju k 3. členu, in sicer je to amandma Poslanske skupine Slovenske
               demokratske stranke. Amandma je vsebinsko povezan z amandmaji istega predlagatelja k
               naslovu 3. člena s 4. členom, 6. členom, 7. členom, 9. členom, 10. členom, 11.
               členom, 24. členom ter amandmajem k naslovu zakona. Želi kdo obrazložiti glas? Če ne
               prehajamo na odločanje o amandmaju k 3. členu. Glasujemo.</p>
               <p>Kdo je za? <stage>(7 članov.)</stage> Je kdo proti?<stage>(9 članov.)</stage></p>
               <p>Amandma je zavrnjen.</p>
               <p>Imamo še drugi amandma k 3. členu, amandma poslanskih skupin koalicije. Želi kdo
               obrazložiti glas? Če ne, prehajamo na odločanje.</p>
               <p>Kdo je za? <stage>(10 članov.)</stage> Je kdo proti? <stage>(7 članov.)</stage></p>
               <p>Amandma je bil sprejet.</p>
               <p>Ta amandmaja, naslednja, torej k naslovu 3. člena je postal brezpredmeten.</p>
               <p>Enako velja za amandma k 4. členu.</p>
               <p>Pod točko 2 pri 4. členu imamo amandma koalicijskih poslanskih skupin. Prehajamo na
               odločanje.</p>
               <p>Kdo je za? <stage>(10 članov.)</stage> Je kdo proti? <stage>(7 članov.)</stage></p>
               <p>Amandma je bil sprejet.</p>
               <p>Naslednji amandma je amandma koalicije k 5. členu, ki se nanaša na upoštevanje
               denarnih odškodnin. Želi kdo obrazložiti glas? Ne. Prehajamo na odločanje.</p>
               <p>Kdo je za? <stage>(10 članov.)</stage> Je kdo proti? <stage>(7 članov.)</stage></p>
               <p>Amandma je bil sprejet.</p>
               <p>Amandma k 6. členu je postal, kot sem prej uvodoma pri 3. členu obrazložil,
               brezpredmeten.</p>
               <p>Pri 7. členu imamo situacijo tako, da sta prvi in drugi odstavek brezpredmetna. Med
               tem ko moramo pa glede tretjega odstavka odločati. Želi kdo obrazložiti glas? Torej,
               7. člen tretji odstavek. Ne želi. Prehajamo na glasovanje.</p>
               <p>Kdo je za? <stage>(7 članov.)</stage> Je kdo proti? <stage>(10 članov.)</stage></p>
               <p>Amandma oziroma tretji odstavek 7. člena je zavrnjen.</p>
               <p>Drugi amandma k 7. členu so vložile poslanske skupine koalicije, in sicer<gap n="..."/> Glas
               želi obrazložiti gospod  mag.
               Branko Grims.</p>
            </sp>
            <sp who="SDT6:GrimsBranko">

               <speaker>MAG. BRANKO GRIMS (PS SDS):</speaker>

               <p>Že večkrat ob obravnavi tega zakona sem spomnil na to, kako sem leta opozarjal, da
               pri načinu, kako se je tranzicijska levica lotila reševanja tega problema se bo na
               koncu vse skupaj izrodilo v licitiranje o višini odškodnine. Takrat je bilo neskončno
               <gap n="..."/><stage>/Nerazumljivo./</stage>, kako nobene odškodnine ne bo, ker je sploh ne more biti, kako je
               to velika laž, gnusna laž - je uporabljala ena znana poslanka izraz, in tako naprej.
               Neka ministrica je rekla, da je to pravljica in da sem pravljičar. No, sedaj smo pa
               točno na tej točki. Kajti, ta amandma sedanjo številko 40 evrov spreminja v številko
               50 evrov. Se pravi, gre na nek način za licitiranje v višini odškodnine. To je
               dvakrat neprimerno. Prvič, ker že predlagatelj v osnovi negira samega sebe, po drugi
               strani je pa še nekaj s tem naredil. V sklicevanju na upravičenost tega amandmaja se
               sklicuje na tragedije ljudi iz II. svetovne vojne. Oprostite, vse ima svoje meje.
               Primerjati trpljenje, nepopisno trpljenje ljudi, ki so bili izgnani v Dachau, s tem,
               da je bil nekdo prenešen iz enega registra v drug register, ker nečesa ni storil, ker
               bi bil sicer po slovenski zakonodaji dolžan je skrajno neprimerno in nepravično. In
               naj ob tej priložnosti povem, da bomo glasovali proti, da take primerjave so
               neokusne, neustrezne in skrajno žaljive za vse žrtve II. svetovne vojne in za njihovo
               nepojmljivo trpljenje pod nacizmom in fašizmom. In da bi morali v teh primerih, če bi
               bili res pravna država, najprej poskrbeti za vse žrtve vojnega in povojnega nasilja
               in potem šele nadaljevati z zgodbami, ki so danes pred nami. Tu gre tudi za vprašanje
               enakosti pred Ustavo in zakonom.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Gospod Horvat.</p>
            </sp>
            <sp who="SDT6:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Preden se bom odločil kako bom glasoval ugotavljam, da
               se višina odškodnine s tem amandmajem koalicijskih poslanskih skupin povečuje za 25%.
               V kolikor bo ta amandma sprejet bi jaz prosil predlagatelje ali pa gospoda ministra,
               da nam poda novo oceno finančnih posledic za predlog zakona za državni proračun in
               druga javna finančna sredstva. Gospe in gospodje, z davkoplačevalskim denarjem ne
               moremo delati kot svinja z mehom. Ni vseeno ali bodo finančne posledice 75,6 milijona
               evrov, kot tukaj piše, ali pa, kot je minister uvodoma povedal, če sem prav slušal,
               130 milijonov. In mi sedaj te številke nikjer nimamo. Imamo gotovo v magnetogramu.
               Gre za finančne zadeve, gre za finančna sredstva, gre za denar naših davkoplačevalcev
               in bodimo, lepo prosim, tukaj eksaktni vsaj do tisoč evrov natančno. Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Gospod Lisec.</p>
            </sp>
            <sp who="SDT6:LisecTomaž">

               <speaker>TOMAŽ LISEC (PS SDS):</speaker>

               <p>Hvala. V bistvu zelo podobno kot moj predhodnik, že prej v razpravi smo govorili,
               kako je bila oziroma kako je naša država radodarna do vseh tistih, ki želijo bivati
               pri nas, še več, malo čez palec, dvignemo upravičencem znesek za vsak mesec izbrisa
               iz registra iz 40 na 50 evrov. Pri tem, kot sem že prej v splošni razpravi rekel,
               nimamo, bom ponovil besede državnega sekretarja, pojma kje bomo ta denar dobili.
               Resnično lahko sklepamo, da gre za nek bombonček novim volivcem, ki pa ga bodo
               plačali slovenski davkoplačevalci. Sprašujem se, kje bo ministrstvo ta vir dobilo
               oziroma bom kar direktno vprašal, ali lahko na podlagi tega dviga in nove finančne
               konstrukcije tega zakona pričakujemo, recimo, na primer da bomo pri davku na
               nepremičnine dobili še višje stopnje obremenitve ali pa morda pri kakšnem zakonu
               kakšno drugo obremenitev ali pa morda celo krizni davek. Kajti, med 75 milijonov in
               130 milijonov je kar neka diskrepanca. Glede na to, da pri nepremičninskem davku prti
               200 milijonih govorite o tem, da na podlagi tega zakona proračun, pa verjetno tudi
               Vlada obstane ali pade. Tukaj pa govorimo za 60 milijonov. Torej, ne govorimo o nekem
               banalnem majhnem znesku  in
               me resnično zanima, da dokler minister z ekipo ne pove kje bo dobil finančna
               sredstva, so takšni predlogi oziroma takšni bombončki zelo populistični, brez realnih
               osnov in ga sam ne morem podpreti.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Gospa Majda Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SDS):</speaker>

               <p>Hvala. Zakon o katerem danes odločamo na odboru v okviru druge obravnave, je
               posledica odločitve Evropskega sodišča za človekove pravice, ki je Sloveniji
               naložilo, da mora pripraviti odškodninsko shemo. Zato bom ta amandma podprla. Res pa
               je, da vsi tisti, ki se sklicujejo na poprejšnje izjave kogarkoli iz sveta politike
               ali od kod drugod, pozabljajo na to, da po prejšnjih sprejetih in veljavnih zakonih
               nobenemu od izbrisanih ni bila na sodišču prisojena odškodnina, ker so postopki pred
               sodiščem zastarali. In to je tisto kar je treba povedati v zvezi z izjavami tega,
               onega ali tretjega in še enkrat poudarjam, želim si, da bi pred Evropskim sodiščem za
               človekove pravice šteli ta zakon kot primerno osnovo za tisto kar so nam naložili, da
               se popravi podoba Slovenije v evropskih očeh. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Ima še<gap n="..."/> Ja, gospod Jerovšek.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa. Tudi sam tega amandmaja ne morem podpreti. Dejstvo je, da je naša država
               v neizmerni stiski in krizi, in da je že proračunsko preobremenjena preko vseh meja,
               da ji grozi bankrot, in da je ta država tudi verjetno ogrožena glede svoje
               suverenosti, kajti nekje so meje. Kaj si lahko država privošči, da še deluje. In žal
               jaz opažam, da to kar sem prej rekel, sladostratje v vseh sklepih, v vseh rešitvah,
               ki to državo približujejo temu, da poklekne na kolena na vse možne načine, in da bo
               morala biti zaničujoče ponižna pred vsemi drugimi. Vidimo, da se glede stvari, ki so
               bile enkrat rešene, kot so varčevalci Ljubljanske Banke v Zagrebu, isto dogaja, tam z
               druge države. Tudi dobesedno dajemo argumente zato, kot da je Slovenija razsipno
               bogata in si lahko privošči vsakršno razsipništvo. V okvirih možnega je bil prejšnji
               predlog v danih razmerah za to državo več kot ugoden za izbrisane, kajti tako kot ste
               razlagali, ne more, tudi če bo enemu malo večja, bomo kaj spregledali, velika večina
               teh izbrisanih pa le tako silnih težav ni imela in mislim, da si bodo mnogi
               materialno opomogli s temi odškodninami, ampak delate isto. Ta koalicija je ljudstvu
               predstavljala, kako racionalna bo pri teh odškodninah, da ne rečem, da so tisti, ki
               so se pravzaprav za statuse borili, so govorili o odškodnini, nikoli ne bo. Zdaj, v
               zadnjem trenutku in v proceduri spreminjate vse zadeve in tukaj gre spet za to, da za
               25% povišujete te odškodnine in s tem spravljate Slovenijo na kolena, na bergle in
               jaz moram reči, da boste odgovorni, če bo ta država dejansko pokleknila in je nihče v
               tej Evropi več ne bo jemal resno. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Gospa Sonja Ramšak.</p>
            </sp>
            <sp who="SDT6:RamšakSonja">

               <speaker>SONJA RAMŠAK (PS SDS):</speaker>

               <p>Hvala lepa. Tudi sama ne bom podprla tega amandmaja koalicije. Tudi iz vseh razlogov,
               ki so jih povedali že moji predhodniki, moji kolegi, poslanke in poslanci. Namreč
               dvig iz 40 evrov denarne odškodnine na 50 evrov pomeni dodatno obremenitev v državnem
               proračunu. To pomeni, da dejansko bi lahko ta razlika, ki jo prinaša ta dvig, pomeni
               dejansko, da bi lahko imeli naši otroci dve leti in pol brezplačno malico. To pa
               povem zato, ker ste  v
               prejšnjem pod eno drugo vlado tako radi metali naprej, da ne podpiramo socialne in
               pravične države, ampak mislim, da s tem dejansko tudi sami negirate sami sebe in da
               dejansko kje bomo sploh našli ta denar, očitno bomo sprejeli nove obremenitve tako
               kot je že bilo rečeno, morda tudi kakšen krizni davek in pravijo, da naj bi bili pred
               zakonom vsi enaki, ampak očitno s tem trenutkom tako ali tako poprava krivic nikoli
               ne bo enaka. Minister, upam, da se boste zavzeli tudi za druge žrtve vojnega nasilja
               in da boste dvignili njihove odškodnine. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Obrazložitev glasu ima Matjaž Zanoškar.</p>
            </sp>
            <sp who="SDT6:ZanoškarMatjaž">

               <speaker>MATJAŽ ZANOŠKAR (PS PS):</speaker>

               <p>Hvala.</p>
               <p>Danes smo lahko slišali, da so ta pogajanja z izbrisanimi zelo težka, tudi v
               nadaljevanju računamo na to, da je v teh pogajanjih verjetno <gap n="..."/><stage>/nerazumljivo./</stage><gap n=".."/>
               okoli vrednosti, višine odškodnine. In ta odškodnina, ki je določena ni velika, pač
               pa tako kot je povedala kolegica Majda Potrata ima simbolno vrednost, torej država
               hoče oprati ta greh, hoče realizirati razsodbo Evropskega sodišča za človekove
               pravice in je določena takšna kot je. Seveda kot razumem tudi predlagatelja in
               predlog zakona se bo ta odškodnina izplačevala v nekem obdobju tako da tudi breme za
               državo bo nekako razbremenjeno v tem obdobju in da bomo lahko to nekako plačali tako
               kot je s to dinamiko tudi predvideno. Torej, amandma vsekakor podpiram. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Še kdo želi? Damo prednost dami. Gospa Maja Dimitrovski.</p>
            </sp>
            <sp who="SDT6:DimitrovskiMaja">

               <speaker>MAJA DIMITROVSKI (PS PS):</speaker>

               <p>Hvala za besedo. Sama ta amandma podpiram in sicer bi bilo dobro v zvezi z odškodnino
               opozoriti, da praksa Evropskega sodišča kaže, da se o odškodninskih shemah odškodnina
               odmeri v višin 40% do 50% od dosojene odškodnine iz pilotne tožbe. Zato prehajamo v
               tem amandmaju v najvišji odstotek in to zato, da bi sistem izboljšali tudi ugodno
               verjetnost Evropskega sodišča. Amandma bom podprla.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Gospod Kavtičnik.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa.</p>
               <p>Saj se danes o odškodnini sploh ne bi pogovarjali, če bi mi status izbrisanih že pred
               leti sprejeli. Leta 2004 je bil v Državnem zboru temeljni zakon in ta zakon je bil
               sprejet, potem je pa bil referendum. In takrat smo slišali današnjo opozicijo kako je
               izrabljala izbrisane za svoje politične namene. In žalosten sem, da danes ravno tako
               dela in želi deliti Slovence na to, da bodo izbrisani požrli denar otrokom in ne vem
               komu še vse. Sram nas je lahko oziroma vas, ki tako govorite in spet spodbujate
               nestrpnost in vnašate nestrpnost med ljudi. Jaz bom ta amandma podprl.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Še kdo želi obrazložiti svoj glas? Žal, minister ne more obrazložiti svojega glasu,
               ker ni član odbora.</p>
               <p>Prehajamo na odločanje k drugemu amandmaju 7. člena. Odpiram glasovanje.</p>
               <p>Kdo je za? <stage>(10 članov.)</stage> Kdo je proti? <stage>(7 članov.)</stage></p>
               <p>Amandma je sprejet.</p>
               <p>Prehajamo na 8. člen. Pri tem členu naj opozorim vložila ga je SDS, da sta četrti in
               peti odstavek postala brezpredmetna, tako da odločamo o prvem in drugem odstavku.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SS):</speaker>

               <p>Gospod predsednik, če se ne motim ima naš odbor 17 članov. Je res? Gospod Ribič je
               odšel.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Je prišla gospa Opec.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SS):</speaker>

               <p>Se opravičujem, je nisem videla. Hvala. Imam namreč slabe izkušnje iz nekega drugega
               glasovanja kako so glasovali.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Je prišla v tem času članica. Torej, še enkrat ponavljam, da ne bo pomote  3. in 4. in 5. odstavek sta
               postala brezpredmetna odločamo o prvem in drugem odstavku. Želi kdo obrazložiti glas?
               Ugotavljam, da ne. Torej odločamo o amandmaju SDS k 8. členu. Odpiram glasovanje.</p>
               <p>Kdo je za? <stage>(7 članov.)</stage> Kdo je proti? <stage>(10 članov.)</stage></p>
               <p>Amandma je zavrnjen.</p>
               <p>Potem imamo še drugi amandma k 8. členu poslanskih skupin koalicije. Želi kdo
               obrazložiti glas? Ne želi. Odpiram glasovanje.</p>
               <p>Kdo je za? <stage>(10 članov.)</stage> Kdo je proti? <stage>(7 članov.)</stage></p>
               <p>Amandma je sprejet.</p>
               <p>9. člen je postal v tem času brezpredmeten.</p>
               <p>In prehajamo na amandma k 10. členu, ki je tudi brezpredmeten, ker smo sprejeli,
               torej gre za amandma SDS.</p>
               <p>Potem imamo pa še drugi amandma k 10. členu pod številko 2. to so pa koalicijski
               amandma. Želi kdo obrazložiti glas? Ne želi. Prehajamo na glasovanje.</p>
               <p>Kdo je za? <stage>(10 članov.)</stage> Kdo je proti? <stage>(6 članov.)</stage></p>
               <p>Amandma je sprejet.</p>
               <p>Prehajamo na 11. člen, tukaj imamo dva amandmaja, s tem, da je amandma pod številko 2
               v tem času postal brezpredmeten. Glasujemo o prvem vloženem amandmaju poslanskih
               skupin koalicije. Odpiram glasovanje.</p>
               <p>Kdo je za? <stage>(10 članov.)</stage> Kdo je proti? <stage>(6 članov.)</stage></p>
               <p>Amandma je sprejet.</p>
               <p>Prehajamo na 12. člen, to je amandma koalicije. Obrazložitev glasu mag. Branko
               Grims.</p>
            </sp>
            <sp who="SDT6:GrimsBranko">

               <speaker>MAG. BRANKO GRIMS (PS SDS):</speaker>

               <p>Podobno kot pri tistem členu, ko se je določilo oziroma je zdaj za 20 % dvignila pač
               vsoto denarja za odškodnine vladajoča koalicija, se lecitira tudi tukaj s faktorjem,
               ki bi omogočal nekajkratnik tega zneska kot maksimum, ki bi ga lahko iztožili pred
               sodiščem. Že sam ta člen je seveda po mojem mnenju zelo vprašljiv, kajti zakon je
               napisan tako, da vsi zastaralni roki začnejo teči na novo. Veliko vprašanje je, če bo
               taka zaščita v narekovajih preživela presojo ustavnega sodišča oziroma kaj se bo
               zgodilo na evropskem sodišču za človekove pravice. Jaz osebno mislim, da je to zelo
               vprašljiv varnostni mehanizem, ki bo težko prestal pravno presojo. V vsakem primeru
               pa je po mojem mnenju mehanizem tako kot je zapisan v tem zakonu, tudi še posebej
               zdaj, ko se povečuje popolnoma neprimerno. Namreč, pri prejšnjih zakonih, kadarkoli
               smo se pogovarjali tudi na različnih pogajanjih med pozicijo in opozicijo sta bili
               dve alternativi ali iti na nek pavšal, o čemer je določena logika, saj se s tem
               izognemo stroškom za sodne postopke, ki so sorazmerno veliki, če gre za večje število
               sodnih postopkov. In po drugi strani so sodišča že tako ali tako prezaposlena in to
               so argumenti za pavšal. Ali pa iti pač na sodišče in prepustiti vse sodni poti, potem
               pa samo vprašanje, na kakšen način in v kakšnem obsegu? Ta zakon je pa napisan tako,
               da sešteva oboje, najprej da vsem po vrsti nek pavšal, potem pa jim omogoča še, da
               gredo na sodišče  in še tam
               dodatno iztožijo, pri čemer jim pa tudi vse stroške sojenja vložitve tožbe plačajo
               davkoplačevalci. Škoda je torej trikratna. Najprej se da pavšal, potem se plača vse
               stroške in na koncu se še izplača sodna odškodnina. To seveda je nekaj povsem drugega
               kot karkoli kar se je v preteklosti pogovarjalo ali dogovarjalo in seveda je daleč od
               tistega kar se sicer prikazuje pri sprejemanju tega zakona, da je to usklajeno s
               finančnimi zmožnosti te države.</p>
               <p>Če je izračun, ki je bil predstavljen, pri osnovni višini pavšala, ki je zdaj povečan
               na 50 evrov pravilen in da gre za 130 milijonov, potem je to le mogoče še pomnožiti
               krat 3 in sešteti in smo že blizu pol milijarde evrov.</p>
               <p>In potem če se še zgodi, kar je zelo možno, da bo ta kapica odstranjena, potem bodo
               seveda te odškodnine poletele v nebo, država pa je zaradi vlade, take kot jo imamo,
               že v tem trenutku na meji bankrota. Vprašanje samo na kateri strani te meje. Zato
               bomo v poslanski skupini SDS takemu amandmaju nasprotovali.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Še kdo želi obrazložiti glas? Gospa mag. Hočevar.</p>
            </sp>
            <sp who="SDT6:HočevarKatarina">

               <speaker>MAG. KATARINA HOČEVAR (PS DL):</speaker>

               <p>Hvala za besedo. Poglejte, da je višina določena na pamet, da gre celo za licitacijo
               ne drži. V Sloveniji že imamo določene odškodninske sheme oziroma zakonodajo, ki
               določa odškodnino. In recimo za begunce in delavne deportirance zakon o žrtvah
               vojnega nasilja določa odškodnino v višini ravno 50 evrov za mesec pretrpljenega
               nasilja.</p>
               <p>Potem imamo prisilne mobilizirance, ki so upravičeni do 80 evrov za mesec
               pretrpljenega nasilja.</p>
               <p>In ta amandma k 12. členu v bistvu za izbrisane ta skupni znesek omejuje in ravno
               zato, ker ni želja, da država za to plača milijardo, ravno iz tega razloga bom ta
               amandma podprla. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Še kdo? Ugotavljam, da ne. Torej prehajamo na glasovanje.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(10 članov.)</stage> Kdo je proti? <stage>(7 članov.)</stage></p>
               <p>Amandma je sprejet.</p>
               <p>Prehajamo na amandma k 13. členu poslanskih skupin koalicije. Želi kdo obrazložiti
               glas? Ne želi. Prehajamo na glasovanje.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(10 članov.)</stage> Kdo je proti? <stage>(7 članov.)</stage></p>
               <p>Amandma je sprejet.</p>
               <p>Naslednji amandma imamo k 14. členu, ravno tako poslanskih skupin koalicije. Želi kdo
               obrazložiti glas? Ne želi. Prehajamo na glasovanje.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(11 članov.)</stage> Kdo je proti? <stage>(6 članov.)</stage></p>
               <p>Amandma je sprejet.</p>
               <p>15. člen. Imamo dva amandmaja. Prvi je amandma SDS. Želi kdo obrazložiti glas? Gospod
               Branko Grims.</p>
            </sp>
            <sp who="SDT6:GrimsBranko">

               <speaker>MAG. BRANKO GRIMS (PS SDS):</speaker>

               <p>Hvala. Zelo enostavno. Ta amandma je postavljen na načelo, da se vse pred zakonom
               izenači, ker je tudi edino, po mojem trdnem prepričanju, skladno z Ustavo. Medtem ko
               so nekatera besedila v osnovnem zakonu zapisana tako, da se pravzaprav tiste
               postavlja v izrazito privilegiran položaj proti vsem ostalim.</p>
               <p>Ker pa je seveda zelo vprašljivo, zlasti ko gre za nekatere stvari, ki pod enakimi
               pogoji že sedaj niso dostopne vsem oziroma je dostop do njih izrazito otežen, zaradi
               tega je sprejem tega amandmaja bistven, ker predstavlja neko načelo, ki bi moralo
               biti tudi temelj pri celotnem zakonu. Se pravi da morajo biti na koncu vsi pred
               zakonom enaki.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa za obrazložitev. Še kdo?  Ugotavljam, da ne. Prehajamo na glasovanje.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(6 članov.)</stage> Kdo je proti? <stage>(10 članov.)</stage></p>
               <p>Amandma ni sprejet.</p>
               <p>In ker ni bil sprejet, glasujemo sedaj o amandmaju pod številko 2 v istemu členu. To
               je amandma koalicije. Želi kdo obrazložiti glas? Ne želi.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(10 članov.)</stage> Kdo je proti? <stage>(7 članov.)</stage></p>
               <p>Amandma je sprejet.</p>
               <p>Amandma k 16. členu je podala poslanska skupina SDS in sicer nanaša na to, da se člen
               črta. Želi kdo obrazložiti glas? Ne želi.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(5 članov.)</stage> Kdo je proti? <stage>(10 članov.)</stage></p>
               <p>Amandma ni sprejet.</p>
               <p>17. člen. Amandma SDS. Želi kdo obrazložiti glas? Ja.</p>
            </sp>
            <sp who="SDT6:GrimsBranko">

               <speaker>MAG. BRANKO GRIMS (PS SDS):</speaker>

               <p>En stavek, ki velja za vse te v tem sklopu in sem ga povedal že pri prvem od teh
               amandmajev.</p>
               <p>Gre za vprašanje načela, da morajo biti ljudje pred zakonom enaki, ko lahko dostopajo
               do pravic, ko uveljavljajo te pravice. Če naj bi zdaj izenačili vse stanje, potem naj
               bo to stanje izenačeno. Ne more se pa z enim zakonom postaviti neke nove razlike, ki
               se bodo čez čas spet poravnavale iz denarja davkoplačevalcev in povzročale še nove
               težave.</p>
               <p>Se pravi če je načelo enakost, naj bo to načelo dosledno spoštovano.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Še kdo? Ugotavljam, da ne. Prehajamo na glasovanje.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(5 članov.)</stage> Kdo je proti? <stage>(10 članov.)</stage></p>
               <p>Amandma ni sprejet.</p>
               <p>Prehajamo na 19. člen. Predlog amandmaja poslanske skupine SDS. Želi kdo obrazložiti
               glas? Ne želi.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(6 članov.)</stage> Kdo je proti? <stage>(10 članov.)</stage></p>
               <p>Amandma ni sprejet.</p>
               <p>Potem imamo 20. člen. Amandma poslanske skupine SDS. Želi kdo razpravljati oziroma
               obrazložiti glas? Ne želi. Prehajamo na glasovanje.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(10 članov.)</stage> Kdo je proti? <stage>(7 članov.)</stage></p>
               <p>Amandma je sprejet.</p>
               <p>S tem je postal amandma pod številko 2 brezpredmeten.</p>
               <p>Prehajamo na 22. člen. Amandma je vložil SDS. Želi kdo obrazložiti glas? Ne želi.
               Prehajamo na glasovanje.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(7 članov.)</stage> Kdo je proti? <stage>(10 članov.)</stage></p>
               <p>Amandma ni sprejet.</p>
               <p>Prehajamo na 2 amandma pod istim členom, ki ga je vložila koalicija. Želi kdo
               obrazložiti glas? Ne želi.</p>
               <p>Odpiram glasovanje. 
               Zaključujem glasovanje.</p>
               <p>Kdo je za? <stage>(10 članov.)</stage> Kdo je proti? <stage>(6 članov.)</stage></p>
               <p>Amandma je sprejet.</p>
               <p>Potem imamo amandma poslanskih skupin koalicije in sicer, da se za novo 4a poglavje
               doda, torej da se za 22. členom doda poglavje, ki se glasi: izkazovanje
               upravičenca.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(10 članov.)</stage> Kdo je proti? <stage>(4 člani.)</stage></p>
               <p>Amandma je sprejet.</p>
               <p>Potem imamo 23. člen, ki so ga vložile poslanske skupine koalicije. Obširnejši
               amandma. Želi kdo obrazložiti glas? Ne želi.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(10 članov.)</stage> Kdo je proti? <stage>(7 članov.)</stage></p>
               <p>Amandma je sprejet.</p>
               <p>S tem je postal amandma pod številko 2 poslanske skupine SDS brezpredmeten.</p>
               <p>Imamo potem 24. člen in amandma, ki so ga vložile poslanske skupine koalicije. Želi
               kdo obrazložiti glas? Ne želi.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(10 članov.)</stage> Kdo je proti? <stage>(7 članov.)</stage></p>
               <p>Amandma je sprejet.</p>
               <p>S tem je amandma poslanske skupine SDS pod številko 2 postal brezpredmeten.</p>
               <p>Prav tako je postal tudi brezpredmeten 26. člen, ker smo tam že <gap n="..."/> Torej strokovna
               služba me opozarja, da moramo o temu členu glasovati. In sicer samo o prvem členu, to
               je 26. člen. Torej glasujemo.</p>
               <p>Odpiram glasovanje. Zaključujem glasovanje.</p>
               <p>Kdo je za? <stage>(8 članov.)</stage> Kdo je proti? <stage>(9 članov.)</stage></p>
               <p>Amandma ni sprejet.</p>
               <p>Glede na tu, da je tu malo zmede, se bo pripravil uskladitveni amandma tako da zadeva
               ni nič dramatična. Tukaj me opozarjajo, da so vse prehodne določbe še odprte.</p>
               <p>Torej ugotavljam, da smo končali glasovanja o amandmajih.</p>
               <p>Prehajamo na glasovanje o vseh členih skupaj. Obrazložitev glasu. Mag. Branko
               Grims.</p>
            </sp>
            <sp who="SDT6:GrimsBranko">

               <speaker>MAG. BRANKO GRIMS (PS SDS):</speaker>

               <p>Hvala. S tem glasovanjem in nadaljnjimi glasovanji na državnem zboru se bo končala
               zgodba, ki je uresničenje tiste napovedi Haula, da je laž nesmrtna duša
               komunizma.</p>
               <p>Deset let smo poslušali pravljico o tem kako ne bo odškodnin, ker jih sploh ne more
               biti. Tisti, ki smo pa opozarjali, da bo do odškodnin prišlo in da  in da bodo daleč presegale realne zmožnosti
               te države, pa smo bili ozmerjani za sramovanj in označeni za vse, samo za ljudi
               ne.</p>
               <p>Sedaj se ukvarjamo z zakonom, ki ne zajema ničesar drugega, kot samo vprašanje
               odškodnin. Prišlo je točno do tistega kar smo napovedali, do prave licitacije
               odškodnin. Zdaj ste jih dvignili že iz 40 na 50 evrov. Količnike, ki določajo sodne
               kapice ste povečali. Vprašanje je kakšen bo nadaljnji razvoj ampak mislim, da je smer
               kaj bo iz tega zakona na koncu, popolnoma jasno.</p>
               <p>Treba je vedeti, da bo uresničenje tega zakona sporno za vse. Sedaj se ob istem kotlu
               praktično zajeti vsi, taki in drugačni. Enim so pravice omejene, drugi se bodo lahko
               delali spet norca iz svojih sosedov, tako kot je to opisal gospod Aljeski, ki je
               nekoč sam zlahka takoj uredil svoje državljanstvo, bil pod grožnjami celo z orožjem
               svojih sosedov, ki so ga zasramovali z izdajalcem, danes bo pa on porinjen in seveda
               vsi ostali z njim, v položaj, ko bo plačeval odškodnino tistim, ki so mu nekoč
               grozili.</p>
               <p>To s pravno državno nima več nobene zveze. Odgovornost, da smo prišli v tako stanje
               pa imajo izključno tisti, ki ste 10 let z izgovorom, ki se sedaj kaže kot prazna laž,
               da ne bo odškodnin, ker da jih ne more nikoli biti, zavračali vsa pogajanja, vse
               možnosti za iskanje konsenza, vse ustavne zakone, ki smo jih ponudili in tudi vse
               druge pravne rešitve.</p>
               <p>Tisti sprejemate zato odgovornost in sam osebno lahko rečem, prav bi bilo, da bi vse
               kar bo stroškov iz tega zakona in urejanje te stvari, plačali iz svojega žepa. Čas za
               to pa je že zdavnaj minil in danes s tem kar se dogaja pravzaprav ni zadovoljen
               nihče, ne tisti, ki jih to neposredno zadeva, ne tisti, ki so jim bile res strojene
               kakršnekoli krivice, ne vsi tisti, ki bodo to plačali, ne nihče zaradi tega, ker ste
               za 10 let zavlekli zadevo, ki vam je bila priročna, da ste nekatere med nami, tudi
               mene osebno, zmerjali z vsem od nacista do ne vem česa.</p>
               <p>Danes se uresničuje točno tisto kar sem opozarjal 10 let, da bo na koncu vse skrčeno
               na vprašanje višine odškodnin in da bodo te odškodnine daleč presegale finančne
               zmožnosti te države. In kar je še najbolj žalostno, to pomeni manj denarja za vrtce,
               to pomeni manj denarja za zdravstvo, to pomeni manj denarja za šolstvo, pomeni manj
               blaginje za vse v trenutku, ki je že itak izjemno težek za to našo državo, ko smo pod
               vlado kakršna je, na meji bankrota. In še enkrat poudarjam, veliko vprašanje na
               kateri strani te meje se v resnici že nahajamo. Žal.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Še kdo? Gospod Jožef Horvat.</p>
            </sp>
            <sp who="SDT6:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa gospod predsednik. Saj ne želim biti naporen ampak bi ponovno postopkovno
               prosil, da daste besedo gospodu ministru oziroma sodelavcem, da vendarle slovenski
               javnosti pojasni kakšna bo časovna dinamika finančnih posledic. Recimo da izhajamo iz
               130 milijonov. Kje bo vir za teh 130 milijonov. Mene namreč ni sram, da sem
               predstavnik ljudstva tukaj, kot sem bil prej tako učiteljsko ozmerjan, da me je lahko
               sram. Mene ni sram. To sprašujem in zahtevam v imenu slovenskih davkoplačevalcev, ki
               morajo vedeti koliko nas bo ta zakon stal in kakšna bo časovna dinamika zahtevanih
               finančnih sredstev pod tem zakonom. Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa. Izjemoma bom dovoli, čeprav smo že v fazi odločanja, da minister
               pojasni.</p>
            </sp>
            <sp who="SDT6:VirantGregor">

               <speaker>DR. GREGOR VIRANT:</speaker>

               <p>Hvala. V resnici mi ustreza, da ste naredili to izjemo.</p>
               <p>Najprej moram zelo jasno povedati, da bi bilo daleč najdražje od vsega, če ta zakon
               ne bo sprejet. Daleč največ bodo slovenski davkoplačevalci plačali za napako, ki je
               bila strojena leta 1992, če tega zakona državni zbor nebi podprl.</p>
               <p>Vsakdo, ki bo glasoval proti temu zakonu, bo v bistvu glasoval za to, da se problem
               ne reši ampak da se prepusti tisočem pritožb na evropsko sodišče za človekove
               pravice, kjer bodo te odškodnine, kot je kolegica Dimitrovski zelo dobro povedala,
               najmanj dvakrat višje. V resnici obstaja neko razmerje med odškodninami, ki jih
               dosodi evropsko sodišče za človekove pravice in  višino odškodnine, ki je sprejemljiva v tako imenovanih
               nacionalnih odškodninskih shemah, ki je nekje okoli 1:2, se pravi po dosedanji praksi
               sodišče pripozna kot primerno odškodnino, ki je približno v polovici vrednosti, kot
               jo je samo dosodilo. Se pravi, če boste proti temu zakonu boste slovenske
               davkoplačevalce dvojno obremenili, ob tem bomo pa še, če bi se zgodilo, da bi zakon
               padel, seveda, v očeh celotne Evrope in celotnega sveta izpadli kot država, ki krši
               človekove pravice, čeprav je neka mednarodna inštitucija povedala, da moramo s tem
               prenehati in da moramo ta problem rešiti.</p>
               <p>Sedaj pa, če konkretno odgovorim na vprašanje, spoštovanega kolega Horvata, finančne
               posledice tega zakona, po naših ocenah, bodo v petih sukcesivnih letih skupaj 130
               milijonov evrov. Ni mogoče do evra ali do tisoč evrov natančno napovedati teh
               posledic, ker ne vemo, kako natančno se bodo prizadeti vedli. Ali bodo vsi zaprosili
               za pavšalne odškodnine. In tisti, ki bodo dobili, koliko od njih se bo odločilo
               potem, da bodo v individualnih pravdah uveljavljali konkretno odškodnino za konkretno
               škodo, ki jim je nastala. Če bodo to uveljavljali, potem se bo seveda pavšal, tisti
               pavšal, ki ga bodo dobili odštel od tistega, kar jim bo dosodilo sodišče. Ob
               predpostavki, da bo vsak upravičenec vložil zahtevo za pavšal in da bo potem polovica
               upravičencev nadaljevala tudi pred sodiščem, in da bodo vsi od teh, ki bodo
               nadaljevali dobili polno odškodnino, torej trikratnik, ob tej predpostavki so
               finančne posledice v petih sukcesivnih letih približno 130 milijonov. Od tega v letu
               2014 samo približno 13 milijonov. Kajti, v tem letu kaj drugega kot prvi obrok
               pavšala ne moremo pričakovati, da bi bilo izplačano. Kje se bo ta denar zagotovil?
               Zagotovil se bo, seveda, v proračunu Republike Slovenije. Torej, v proračunu države,
               ki je to v očeh sodišča in tudi v očeh izbrisanih to napako naredila, čeprav seveda
               ta napaka nosi imena in priimke in se ve kdo so bili ljudje, ki so te odločitve leta
               1992 sprejeli. In ko se govori o tem, ko se s prstom kaže na različne odgovorne, če
               že iščemo odgovorne, so seveda to tisti, ki so to odločitev sprejeli. In njihovo
               napako je slovensko ustavno sodišče in evropsko sodišče za človekove pravice
               ugotovilo. Vsi, ki so kasneje poskušali tako ali drugače rešiti ta problem z zakoni,
               ustavnimi zakoni ali kakorkoli, seveda niso odgovorni za izbris. So poskušali rešiti,
               eni malo bolj uspešno, eni malo manj uspešno. Pri vsaki rešitvi se je potem pokazalo,
               da je še kakšna pomanjkljivost. In kot je bilo večkrat danes rečeno, tudi ta zakon
               zelo verjetno ni perfekten. Bo najbrž ta problematika deležna še kakšne intervencije
               zakonodajalca. Ampak je pa definitivno nujen korak v pravo smer, ki ga je Slovenija
               kot pravna država, saj to želimo biti, dolžna storiti.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Upam, da to pojasnilo bo komu olajšalo njegovo odločitev pri glasovanju.</p>
               <p>Sedaj imamo zahteve štirih dam, da obrazložijo svoj glas. Prva je gospa Majda
               Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SDS):</speaker>

               <p>Hvala za to gospo, ker po tistem, ker mi je bilo danes že povedano bi težko rekla, da
               me šteje to omizje za damo. Ampak sedaj k obrazložitvi glasu. Ta zakon bom podprla,
               zaradi tega, ker ga vidim kot uresničitev zahteve Evropskega sodišča za človekove
               pravice. Kot razmišljujoč človek pa vidim stvari v kavzalni verigi. Vzrok in
               posledica. Vzrok se je zgodil februarja leta 1992 in sedaj imamo posledice. Vmes se
               je pa zgodilo še marsikaj. Poročila varuhov človekovih pravic z Ivanom Bizjakom,
               prvim, in potem z vsemi drugimi naprej. Informacijskim centrom Sveta Evrope, odločbami Ustavnega sodišča, in
               na koncu smo rekli, Evropsko sodišče za človekove pravice. Vmes številne knjige, ki
               so popisale tragične zgodbe izbrisanih. Vmes številne okrogle mize in prizadevanja
               nevladnih organizacij. Vse to se je dogajalo ob tem, da so se poskušali sprejemati
               tudi zakoni, pa so bili spotikani z različnimi referendumskimi zahtevami, tudi z
               obvodi, ki se jim je lahko reklo ustavni zakon ali kaj podobnega. Ampak zdaj smo tu,
               kjer smo. Leta 2010 je bil sprejet prvi zakon, statusni zakon, posledica priznanja
               krivde, ki je bila storjena izbrisanim, je tu in ustava nalaga, da če država
               posamezniku stori krivico, mu lahko ali mu mora dati tudi odškodnino. Ali je
               odškodnina, ki jo prinaša ta zakon, ustrezna ali ne, bo odločal vsak posameznik sam.
               Jaz pa bom podprla zakon, ker menim, da končno zdaj prihajamo k tistemu, kar od nas
               civilizacijske norme zahtevajo. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. </p>
               <p>Gospa Maja Dimitrovski.</p>
            </sp>
            <sp who="SDT6:DimitrovskiMaja">

               <speaker>MAJA DIMITROVSKI (PS PS):</speaker>

               <p>Hvala za besedo.</p>
               <p>Danes smo slišali veliko zadev in pojasnil s strani ministra, najmanj dvakrat,
               trikrat, zato bom še sama ponovila, da bo jasno. In sicer, tisti, ki so trdili, da
               odškodnin ne bo, niso lagali. Po slovenskem pravnem redu izbrisani namreč niso bili
               upravičeni do odškodnin. Odškodnine je izbrisanim dodelilo šele Evropsko sodišče za
               človekove pravice, ki je ugotovilo, da slovenski pravni red možnosti odškodnin ne
               določa, in je naložilo državi, da pripravi sistem odškodnin. Poleg tega pa Evropsko
               sodišče za človekove pravice odškodnin ni dosodilo na podlagi ureditve statusa
               izbrisanih, s katerim so bile izbrisanim odpravljene krivice, ampak na podlagi
               izbrisa iz leta 1992. Zakon bom podprla.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Gospa Janja Klasinc.</p>
            </sp>
            <sp who="SDT6:KlasincJanja">

               <speaker>JANJA KLASINC (PS PS):</speaker>

               <p>Hvala.</p>
               <p>Tudi sama bom zakon podprla. Kot sem povedala že uvodoma, nad njim nisem vzhičena,
               sem pa zadovoljna, ker je takšen, kakršen je možen v teh trenutnih razmerah. Z njim
               država Slovenija vsaj deloma popravlja napake, ki so bile storjene pred več kot dvema
               desetletjema, in nikakor ne morem pristati na tezo, da če so težki časi, če nam gre
               vsem slabo, potem lahko še naprej kršimo človekove pravice. In prav to je bistven
               razlog, zaradi katerega bom ta zakon podprla.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Še gospa Sonja Ramšak.</p>
            </sp>
            <sp who="SDT6:RamšakSonja">

               <speaker>SONJA RAMŠAK (PS SDS):</speaker>

               <p>Hvala.</p>
               <p>Zakona ne bom podprla.</p>
               <p>Z ministrom in ostalimi se strinjam, da je treba odločitve Evropskega sodišča za
               človekove pravice spoštovati, vendar pa Evropsko sodišče ni določilo, kakšne morajo
               biti te odškodnine, kakšen je rok za izplačilo in podobno, kar smo danes urejali s
               tem zakonom. In, minister, ko ste trkali na nas, poslanke in poslance, bi vas
               spomnila na določilo ustave, da smo poslanke in poslanci pri tem avtonomni. Druga
               stvar je ta, da dejansko s tem zakonom ste vi omogočili to, kar ste očitali nam,
               tistim, ki bomo glasovali proti, da bo odškodnine dvakratno morala država plačati
               oziroma bo znesek dvakrat višji. Ampak s tem, kar ste danes izglasovali z amandmaji,
               ki so bili vloženi, ste dejansko omogočili to, da bo vsak posameznik, ki mu bo v
               upravnem postopku določena neka odškodnina, šel tudi v sodni postopek; za to ima vso
               pravico in to je legitimna pravica vsakega posameznika. Ampak s tem, ko ste dvignili
               na trikratnik določene odškodnine, ste tudi omogočili, da se bodo praktično vsi
               odločili za ta sodni postopek; bili bi neumni, če se ne bi. In s tem ste v bistvu
               državo Slovenijo ponovno zadolžili, lahko rečem, ne za 130 milijonov, ampak, kot je
               bilo rečeno,  verjetno bo
               znesek blizu milijarde, če samo na hitro ocenimo. Kdo bo pa pri tem največ pridobil?
               Ne ti, ki se bodo odločili za postopke, ampak dejansko bodo največ zaslužili
               odvetniki. Kajti, ko greš na sodišče, te mora zastopati odvetnik. In največ od tega
               bodo imeli seveda odvetniki, ne pa tisti, ki jim vi pravite izbrisani, mi pa jim
               pravimo, da so bili prestavljeni iz ene evidence v drugo. Seveda zakona ne morem
               podpreti. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala lepa.</p>
               <p>Je še kakšna želja po obrazložitvi glasu? <stage>(Ne.)</stage></p>
               <p>Prehajamo na glasovanje o vseh členih skupaj. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(6 članov.)</stage></p>
               <p>Ugotavljam, da so členi sprejeti.</p>
               <p>S tem zaključujem drugo obravnavo predloga zakona na matičnem delovnem telesu.
               Sprejeti amandmaji bodo vključeni v dopolnjen predlog zakona, ki bo sestavni del
               poročila odbora, v skladu s 133. členom poslovnika, 1. točka.</p>
               <p>Za poročevalca bom kar sebe predlagal. Ali kdo temu nasprotuje? Vidim, da ne.</p>
               <p>Zaključujem to točko dnevnega reda.</p>
               <p>Glede na dogovor, ki smo ga imeli, prekinjam sejo. Obveščam vas - sicer boste dobili
               tudi pismeno -, da se bo seja nadaljevala jutri v tem istem prostoru ob 14. uri, s
               paketom treh volilnih zakonov. Po končani redni seji bo pa še nujna seja odbora, tako
               da če imate kakšne druge obveznosti, zagotovite nadomeščanja. Hvala za udeležbo. <stage type="time">(SEJA JE BILA PREKINJENA 5. NOVEMBRA 2012 OB 19.50.)</stage>
               </p>
            </sp>
         </div>
      </body>
   </text>
</TEI>