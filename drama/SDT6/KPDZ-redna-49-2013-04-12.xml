<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KPDZ-redna-49-2013-04-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">837DA78FF4D65C06C1257D1F005A71E6</idno>
               <idno type="custom" subtype="day">A9CC267D9D777C77C1257B4B003E6888</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=A9CC267D9D777C77C1257B4B003E6888</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KPDZ-redna-49-2013-04-12.KPDZ" n="49">
               <name>redna seja</name>
               <date when="2013-04-12"/>
            </setting>
         </settingDesc>
         <particDesc>
            <listOrg>
               <org xml:id="KPDZ-redna-49-2013-04-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KPDZ-redna-49-2013-04-12.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">49. seja</stage>
            <stage type="date">(12. april 2013)</stage>
            <stage type="chairman">Sejo je vodil Janko Veber, predsednik Državnega zbora.</stage>
            <stage type="time">Seja se je pričela ob 12. uri. </stage>
            


            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Predlagam, da začnemo in lepo vas pozdravljam na 49. seji Kolegija predsednika.
               Dnevni red, ki sem vam ga posredoval bom dopolnil še točko A1 in sicer gre za predlog
               Vlade Republike Slovenije, da Državni zbor novelo zakona o državnem holdingu
               obravnava po nujnem postopku. Hkrati vas želim še obvestiti, da je bilo posredovano
               novo gradivo k 1., 2. in 3. točki dnevnega reda. Za sam Kolegij pa se je opravičila
               gospa Renata Brunskole. Ostali pa ste tudi prisotni, lep pozdrav vsem.</p>
               <p>Prehajamo na <title>A1. TOČKO - PREDLOG ZA OBRAVNAVO ZAKONA PO NUJNEM POSTOPKU.</title> Predlagam, da nas mogoče v ta zakon popelje generalna sekretarka vlade, gospa
               Tanja Šarabon. Izvolite.</p>
            </sp>
            <sp who="SDT6:ŠarabonTanja">

               <speaker>TANJA ŠARABON:</speaker>

               <p>Tako je. Vlada predlaga, da se pač novela tega zakona sprejme po nujnem postopku,
                   obravnava po nujnem
               postopku zato, da se preprečijo težko popravljive posledice za delovanje države, ki
               lahko nastopijo zaradi trenutno zaostrenih razmer na gospodarskem področju.</p>
               <p>Se pravi, s spremembami, ki jih predvideva ta zakon, se bo omogočilo, da nov koncept
               opravljanja s kapitalskimi naložbami države v celoti zaživi v praksi, in da se na ta
               način omogoči, da se bodo povečale tudi vrednosti naložb Republike Slovenije in sicer
               z aktivnim opravljanjem in z vzpostavitvijo novega sistema korporativnega
               opravljanja. Učinkovito opravljanje z naložbami v zaostrenih razmerjih na finančnih
               trgih namreč ne bi bilo učinkovito, če bi bilo potrebno prav za vsako dejanje
               opravljanja na podlagi trenutno veljavne zakonodaje pridobiti soglasje Državnega
               zbora. Tako, da s spremembami v tej noveli se bo pomembno prispevalo k večji
               gospodarnosti opravljanja s kapitalskimi naložbami države ter posledično k
               izboljšanju vse splošnega stanja v državi. Poglavitne rešitve tega predloga zakona pa
               so, v prvi vrsti so to redakcijski in pojasnjevalni popravki besedila zakona, potem
               pa uvedba nadzora poslovanja SDH in odvisnih družb s strani Računskega sodišča,
               poenostavitev prehodnega režima opravljanja naložb s katerim je do uveljavitve Zakona
               o slovenskem državnem holdingu upravljala AUKN in potem določnejša ureditev razmerij
               med SOD in SDH in Vlado RS v prehodnem režimu upravljanja kapitalskih naložb do
               njihovega prenosa na SDH pa potem določnejša ureditev razmerij med temi drugimi, KAD,
               SOD, SDH, Modro zavarovalnico itn., v prehodnem režimu do uveljavitve klasifikacije
               za primere odtujitve naložb. Potem črtanje predvidenega povečanja osnovnega kapitala
               SDH z nepremičninami Republike Slovenije kot stvarnim vložkom. Nato določnejša
               ureditev obveznosti SDH v zvezi z zagotavljanjem sredstev Zavodu za pokojninsko in
               invalidsko zavarovanje pa črtanje prenosa sklada za financiranje razgradnje Nuklearne
               elektrarne Krško na SDH.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala za to uvodno predstavitev razlogov za nujni postopek. Odpiram razpravo. Želi
               kdo besedo k temu predlogu? Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo. Nekaj vprašanj zagotovo bo. Predvsem ne vem zakaj se zmanjšuje
               vloga Državnega zbora. Mi smo v postopku sprejemanja Zakona o slovenskem državnem
               holdingu poslušali ves čas očitke, da je to nedopustno, da se vloga Državnega zbora
               pri opravljanjem z državnim premoženjem zmanjšuje. Zdaj smo dobili predlog zakona, ki
               gre radikalno v smer opuščanja nadzorne vloge Državnega zbora nad državno srebrnino
               in tukaj bi res prosil neka konkretna pojasnila. Drugo kar je, me tudi na nek način,
               se mi čudno zdi to črtanje NEK iz SDH. Ta določba je bila vnesena na zahtevo
               Socialnih demokratov v postopku pogajanj. Mislim, da je direktor KAD <stage>/nerazumljivo/</stage>
               to zahteval, da je to tako narejeno in tako zapisano sedaj prihaja na tem ključnem
               področju do spremembe.</p>
               <p>Potem pa sprašujem še nekaj naslednjih zadev. Mi smo v tem času, ko je bil sprejet
               Zakon o Slovenskem državnem holdingu, se soočali s problemi v zvezi primernosti,
               primerne ureditve tega zakona in takrat je gospa Alenka Bratušek, predsednica Vlade,
               ki je bila tudi sopodpisnik referendumske zahteve v Zakonu o Slovenskem državnem
               holdingu, v pogajanjih z bivšim ministrom za finance, gospodom Šušteršičem, zahtevala
               nekaj zadev, ki jih pa v tej noveli zakona ni. Sedaj ta določba glede Računskega
               sodišča je vnesena notri, ni nobene spremembe na področju informacij javnega značaja.
               Takrat je Poslanska skupina Pozitivne Slovenije ekskluzivno zahtevala, pogojevala
               celo umik podpisov zahteve za referendum s tem, da se javnosti pač omogoči pogled v <gap n="..."/><stage>/Nerazumljivo./</stage> vse
               tisto kar zadeva informacijo javnega značaja. V tem zakonu ni prav nobene spremembe,
               kar zadeva javna naročila. Zahteva Pozitivne Slovenije, tu imam s seboj pisno, je
               bilo, da morajo ravnati družbe v sklopu SDH-ja kot naročnik po zakonu, ki ureja javno
               naročanje. Mi smo to razumeli, da ureditev, ki je bila v tem zakonu ni zadostna. In
               zanimivo, da prvi popravek zakona ne sledi niti zahtevam, ki so pogojevale umik
               zahteve Pozitivne Slovenije za referendum. Potem ni nobene spremembe glede sestave
               nadzornega sveta. Pozitivna Slovenija je zahtevala, da Državni zbor predlaga v
               nadzorni svet štiri, od tega dva koalicija, dva opozicija. In še dodatno enega na
               predlog Komisije Državnega zbora za nadzor javnih financ. Ta sedaj je. Ampak od teh
               štirih, ki ga je predlagala takrat Alenka Bratušek, je podpisnik tega akta, pa ni
               nobene spremembe, sedaj ko ste po nujnem postopku predlagali predlog novele.</p>
               <p>Prej sem govoril o vlogi Državnega zbora. Tam je bila zahteva, da glede sprememb v
               lastništvu v gospodarskih družbah, povečanj osnovnega kapitala in tako naprej, mora
               nadzorni svet odločati soglasno, če gre za spremembe do 5 milijonov evrov. Ali
               predstavlja ta sprememba več kot 10% kapitala družbe? V nasprotnem primeru je
               soglasodajalec Državni zbor. To v tej noveli zakona ni zajeto. Zanima me, kaj so
               razlogi, da so se stališča Pozitivne Slovenije tako nenadno spremenila? In tudi
               predsednice vlade, navsezadnje. Prej, ko je bila v opoziciji je predlagala ene
               rešitve in jih pogojevala, če jih ne sprejmete ne bomo umaknili zahteve za
               referendum. Ko je postala predsednica Vlade o teh zahtevah tedanjih ne duha, ne
               sluha. Jaz bi razumel, če se gremo neko konsistentno resno politiko, če se ne gremo
               neke dvolične igre za dnevne potrebe, da bi v tej noveli zakona to tudi uredili tako,
               kot je bilo takrat posebej zahtevano.</p>
               <p>In še dodatno vprašanje. Niso bile sprejete smernice, ni bila sprejeta klasifikacija
               naložb. Zanima me, kako bo sedaj potekala prodaja državnih družb, ki so v postopku?
               Po kateri podlagi? Ker zakon o Agenciji za upravljanje s kapitalskimi naložbami je
               razveljavljen. V prehodnih določbah, kjer je pač rečeno, da bo to hitro urejeno te
               zamejitve ni ali ureditve ni tega področja ni, postopki pa tečejo. Zanima me, na
               kateri osnovi na kateri podlagi to poteka? In zakaj se to v tem času, ko se je
               vedelo, da se bodo tako smernice kot klasifikacijo zavrnilo ni uredilo v tej noveli
               zakona? Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. V nadaljevanju razprave, preden dam besedo naprej, bi dal samo še eno
               stališče, ki se nanaša resnično na pristojnost Državnega zbora in dajanje soglasij k
               skupščinam, ki se bodo odvijale, pa prav v tem mesecu in v maju. Torej, smo v času
               zasedanj skupščin podjetij v katerih ima država svoj delež. In eno od teh izkušenj
               smo imeli že pred kratkim, ko je bila sklicana skupščina Luke Koper. Postopek bi bil
               pa tak po tem zakonu, ki sedaj velja, da v bistvu Sod predloži Vladi gradivo, Vlada
               po tem zaprosi za soglasje Državni zbor. Mi moramo potem to posredovati matičnemu
               delovnemu telesu in potem, ko matično delovno telo pripravi poročilo moramo sklicati,
               po vsej verjetnosti,  izredno
               sejo Državnega zbora, ker se bodo te skupščine dogajale zelo strnjeno in izven plana,
               ki ga imamo za zasedanje. Tako, da po tej vsebini je zelo smiselno, da se ta zakon v
               tem delu dopolni, ker bi tudi sicer v Državnem zboru ne zmogli slediti dinamiki
               skupščinam s sejami Državnega zbora. Toliko samo zaradi tega, ker bi dejansko bili v
               zelo zahtevni situaciji, ko bi se sklicevale seje Državnega zbora praktično za vsako
               skupščino.</p>
               <p>Pri ostalih vprašanjih pa vabim k besedi ostale in prvi se je k besedi prijavil
               Matjaž Han, mu dajem besedo.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Res da nisem žal dolgo časa član Kolegija, najprej en lep pozdrav, da ne bom, najprej
               osnovno proceduro zgrešil. Jaz akceptiram vse vsebinske pomisleke gospoda Tanka na ta
               zakon, vendar naloga Kolegija je, da se najprej proceduralno in procesno zmenimo na
               kakšen način bomo sprejemali določeno zakonodajo. In za vse te vsebinske razmisleke,
               kot sem že rekel, jih akceptiram, počasi na sejah matičnih odborov in na seji
               Državnega zbora. Glavni vsebinski kurz za kaj se gre po takšnem postopku in tudi
               zakaj je vsebinsko tako zakon na nek način predlagan, je povedal ta trenutek pred
               mano predsednik Državnega zbora.</p>
               <p>Kar pa se tiče menjava kurzov političnih strank, ko govorijo eno v opoziciji, drugo
               pa poziciji, je pa zgodovinsko jasno. Imeli smo že stranke, ki so govorile, da ni
               potrebno reform, pa so jih potem najprej rušile in potem na nek način sprejemale,
               tako da jaz bi se danes vendarle omejil predvsem na proceduro, ne pa tako na
               vsebino.</p>
               <p>Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Tukaj bi rad dal še eno pojasnilo preden nadaljujemo, ker v predhodnih Kolegijih, ker
               sem tudi še jaz vodja poslanske skupine, smo vedno opozarjali na to, da naj vlada
               vsaj v teh grobih okvirjih predstavi zakon in s tem utemelji nujni postopek. Seveda,
               vse ostalo kar ni v tem zakonu, pa mislim da lahko tudi vlada pojasni zakaj ni,
               vendar praksa je bila takšna, da se seznanimo z razlogi za nujni postopek in tudi
               predlagam, da bo mogoče po odgovoru vlade zakaj niso ostale vsebine, ki so bile
               izpostavljene vključene, se osredotočimo na vsebino tega zakona in razloge za nujni
               postopek, to pa ja.</p>
               <p>Toliko še, bi rekel, mogoče lažje razpravljanje v nadaljevanju. </p>
               <p>Besedo dajem gospodu Prevcu.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Hvala za besedo. Lepo pozdravljeni.</p>
               <p>Matjaž, bom spoštoval tvoj predlog. Dejstvo je, da kar se tiče sprejemanja tega
               zakona po nujnem postopku bomo mi temu nasprotovali. In to je danes moj glas na tem
               kolegiju, čeprav se mi zdi, da je tudi vsebina pri tem zakonu tista o kateri bi bilo
               zelo smiselno razpravljati na tem Kolegiju, in jaz bom potem želel, da predstavniki
               vlade odgovorite na tista zastavljena vprašanja, ki jih je prej izpostavil kolega
               Tanko. Dejstvo je, moje razmišljanje je takšno, da se mi ta zakon, sprejetje tega
               zakona zdi nepotrebno, ker če bi koalicija minulo sredo bodisi sprejela tiste
               smernice upravljanja in klasifikacijo naložb, sprejela, potem bi Slovenski državni
               holding, takšen kot je, lahko zaživel tudi v praksi, glede na to, da pravite, da je
               treba vpeljati s temi spremembami zakona za to prehodno obdobje, da ne bo nastala
               določena škoda, glede na gospodarsko stanje v državi bi bilo seveda veliko bolj smiselno, da bi se ta
               zakon že zdavnaj izvajal. Problem je v tem, da nova koalicija niti ne ve, če ste že
               zavrnili klasifikacijo takšna kot je bila, potem smo seveda pričakovali, da boste
               predlagali neko novo klasifikacijo. To se pravi, da boste izpostavil neke jasne
               smernice, ki kažejo vaš namen, kako boste gospodarili z državnim premoženjem. Tako pa
               seveda tega ni. In, če že hočete zdaj uvesti te spremembe in to po nujnem postopku o
               tem zakonu, potem se mi v Ljudski stranki s tem ne strinjamo, ker vendarle želimo, da
               se koalicija res, zdaj je pa res skrajni čas, slej ko prej izjasni, kako dejansko
               želite gospodariti z državnim premoženjem. AUKN ni več. To vemo. V prejšnjem, ko smo
               mi pripravljali klasifikacijo, ko smo mi pripravili zakon o SDH-ju je bilo toliko
               govora, da Državni zbor ne bo imel nobenih pristojnosti. Zdaj, ampak smo pristojnosti
               Državnega zbora potem seveda vnesli v zakon o SDH-ju. Vi dejansko zdaj te
               pristojnosti Državnega zbora spet ukinjate s to novelo zakona, da dejansko, v
               Slovenski ljudski stranki imamo zelo slab občutek, predvsem glede tega, kakšne
               namere, kako boste pravzaprav pristopili k ravnanju z državnim premoženjem. Tako, da
               mi oziroma tukaj na tem Kolegiju ne bom podprl nujnega postopka v zvezi s tem
               zakonom. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Gospod Braniselj.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PD DL):</speaker>

               <p>Hvala lepa. Govorimo o utemeljenosti nujnega postopka ali neutemeljenosti nujnega
               postopka. Ne glede na to, da vlada še ni dala pravzaprav obrazložitve. Jaz smiselnost
               in nesmiselnost nujnega postopka vidim v predloženem gradivu in vidim tudi v tem, da
               govorimo o Zakonu o slovenskem državnem holdingu. Ta zakon smo mi prvotno poleti 2012
               sprejemali po nujnem postopku iz argumentov, ki so nam bili takrat jasni in so jasni
               tudi ta trenutek, ko ta zakon popravljamo v tistih delih, kjer je to nujno, da se ga
               popravi. Mi smo takrat, takratna koalicija s tem zakonom imeli ambicijo, da se
               izboljša upravljanje državnega premoženja, da se pravzaprav pridobi tista milijarda
               evrov potenciala, ki v tem državnem premoženju leži in ki do sedaj ni bila
               izkoriščen. Država je imela samo izgubo iz tega državnega premoženja. Res pa je, da
               se je Zakon o slovenskem državnem holdingu sprejemal pol leta iz razno raznih
               političnih iger. Ne glede na to pa je seveda ta trenutek Državljanska lista glasuje
               za nujni postopek. Ugotavljamo, da so vsa poslovniška določila o utemeljenosti tega
               postopka zadoščena, gre vendarle za potencialno težko popravljive posledice za
               delovanje države, če se te nujne spremembe Zakona o državnem holdingu ne bodo takoj
               uveljavile in da se pravzaprav vse skupaj ne začne takoj upravljati na način, kot je
               to potrebno. Res pa je, da verjetno so se nekatere posledice, mogoče ne dovolj dobro
               domišljenega Zakona o slovenskem holdingu izpostavile šele sedaj ugotovljene, ampak
               nobenega problema ni, da to ta trenutek odpravimo in pravzaprav zadevo vzpostavim do
               te mere, da bo dejansko tista ambicija v boljšem, takojšnjem, nujnem in učinkovitem
               upravljanju državnega premoženja udejanjena ta trenutek. Glasujemo za.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Besedo želi še kolegica 
               Romana Tomc. Izvolite.</p>
            </sp>
            <sp who="SDT6:TomcRomana">

               <speaker>ROMANA TOMC (PS SDS):</speaker>

               <p>Hvala lepa za besedo.</p>
               <p>Jaz nasprotno mislim kot gospod Braniselj. In sicer mislim, da bi ravno zaradi
               uveljavitve tega predloga o spremembah in dopolnitvah zakona nastale težko
               popravljive in škodljive posledice za državo, ne pa, da bi bile odpravljene. Namreč
               ta zakon v bistvu sploh še ni prišel do tega trenutka, da bi bil lahko tudi v praksi
               uveljavljen. In mi ga zdaj spreminjamo zaradi tega, ker ne daje dobrih rezultatov
               oziroma ker naj ne bi dajal dobrih rezultatov. Ne vnašate pa tistih sprememb, ki ste
               jih sami v postopku, ko smo obravnavali ta zakon tudi predlagali. Zato pravzaprav
               razlogi zakaj se zakon spreminja sploh niso razumljivi. Še enkrat. Jaz mislim, da bi
               ravno zaradi te novele nastale škodljive posledice za državo, da se nikakor zaradi
               samega zakona, tako kot je uvodoma poudarila generalna sekretarka, ne bi povečale
               vrednosti državnega premoženja, ker te vrednosti pač povečuje nekaj drugega ne pa
               črka na papirju. Me pa vseeno, ker ste že postavljali tudi o stanju vsebinskega
               vprašanja, zanima nekaj. Omenili ste zelo na hitro, pa nisem uspela slediti, zelo
               pomembno področje tega zakona je tudi področje, kjer se ureja odnos med slovenskim
               državnim holdingom in kapitalsko družbo oziroma recimo temu pokojninsko blagajno.
               Tukaj sedanji zakon prinaša zelo pozitivne rezultate oziroma posledice za pokojninsko
               blagajno se namenja del premoženja za bodoče pokojnine. Omenili ste spremembe na tem
               področju, pa bi vas prosila, ker sem resnično preslišala za kakšne spremembe gre, če
               to mogoče malce dodatno pojasnite. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Ali lahko dam mogoče še prej besedo gospe Dimitrovski? Izvolite.</p>
            </sp>
            <sp who="SDT6:DimitrovskiMaja">

               <speaker>MAJA DIMITROVSKI (PS PS):</speaker>

               <p>Hvala za besedo.</p>
               <p>Sama bi želela samo povedati, ključna sprememba je popravek 10. odstavka 38. člena
               Zakona o SDH-a, s katerim se pojem upravljanje, ki obsega pridobivanje naložb,
               razpolaganje z naložbami in izvrševanje pravic delničarja ali družbenika oziroma vsa
               druga pravna dejanja v skladu z zakonom, ki ureja gospodarske družbe in drugimi
               predpisi ter pridobivanje in razpolaganje z nepremičninami nadomesti s pojmom
               razpolaganje. Do sedaj SOD na skupščinah gospodarskih družb, v katerih ima država
               glasovalne pravice, ni mogel uveljavljati glasovalnih pravic države, saj bi za
               slednje potreboval tako predlog vlade oziroma soglasje Državnega zbora k predlogu
               vlade. Po novem bo SOD za uveljavitev klasifikacij potreboval za izvrševanje pravic
               delničarja ali družbenika soglasje vlade, vlada pa bo podala soglasje na predlog
               ministrstva pristojnega za področje na katerem posamezna družba opravlja svojo
               dejavnost. Zaradi teh slednjih nerazumnih zakonskih ovir je država oziroma SOD
               doživel že kar nekaj fiaskov kot je na primer zadnji na skupščine Luke Koper, ko ni
               mogel glasovati oziroma preklicati skupščine. Tako, da ne omenjam nekaterih drugih
               prejšnjih ravnanj SOD-a, ko je ta kljub omejenim zakonskim oviram vseeno uveljavljal
               glasovalne pravice in s tem kršil tudi zakon manjšinskim delničarjem, omogočil, da
               zaradi nezakonitih ravnanj izpodbijajo sklepe skupščin, zato bo Pozitivna Slovenija
               predlog za obravnavo po nujnem postopku podprla. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Želi mogoče predstavnica vlade še kakšno pojasnilo podati? V vmesnem obdobju
               lahko sicer jaz mogoče samo seznanim vse prisotne glede sklada za razgradnjo
               nuklearne elektrarne Krško. Dejstvo je, da tudi v gradivu, ki smo ga pripravljali za
               ustavno presojo, je bilo s strani pravnikov opozorjeno na to, da ta sklad ne sodi v
               upravljanje holdinga, ker gre lahko vseeno v drugo kategorijo premoženja in v kolikor
               ga ne izločimo iz holdinga, seveda tudi oni ne morejo izpeljati vseh postopkov, ki
               jih potrebujejo v skladu s svojimi organi, da potrjujejo program, poročila in tako
               naprej. Tako, da tudi na tej točki postaja ta zakon operativen in ne gre za odstopanje od tega, da bi se
               zaradi tega zmanjšal ali vpliv Državnega zbora. Gre predvsem za to, dokler Holding ni
               v polni sestavi, je pač potrebno urediti to obdobje, prehodno obdobje, ko zasedajo
               skupščine na način, da se lahko uveljavljajo glasovalne pravice države in to je tisti
               osnovni razlog, ki je zelo pomemben, da gremo po skrajšanem postopku, ujamemo ta
               mesec in mesec maj, ker se bodo te skupščine odvijale. Sicer poudarjam, da Državni
               zbor imel zelo nehvaležno nalogo, ker bi se praktično tedensko ali pa dnevno
               srečevali z izrednimi sejami, ker bi obravnavali skupščinska gradiva. To bi res želel
               opozoriti. In Državni zbor bi prišel v situacijo, da bi pravzaprav mi bili odgovorni,
               če ne bi pravočasno izpeljali postopka na odboru, na seji Državnega zbora. Vmes bi se
               zgodila skupščina brez glasovalnih pravic države. Odgovornost bi bila na nas.</p>
               <p>Želite mogoče še z Vlade dodatno pojasnilo glede ostalih vsebin za katere je gospod
               Tanko spraševal, zakaj niso vključene, ker verjetno je to obsežnejša sprememba zakona
               potem. Hvala.</p>
            </sp>
            <sp who="SDT6:ŠarabonTanja">

               <speaker>TANJA ŠARABON:</speaker>

               <p>Ja, tako je. Ravno ta sprememba o kateri ste govorili, je tista sprememba, ki je
               bistvena in ki najbolj utemeljuje nujnost postopka. Kar se tiče pa ostalih sprememb,
               so pa, se pravi, ti zakoni v fazi v katerih se pač predvidevajo določene večje
               sistemske mogoče spremembe in se bo potem recimo pri Zakonu o javnih naročilih, je že
               v fazi obravnave, tudi med resorji usklajevanje itn. Tako, da se bo potem o teh
               rešitvah pa tudi relativno hitro potem pričakujemo spremembe na tem področju, da
               potem bomo dali novelo tega Zakona o javnem naročanju.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Želi še kdo? Ampak tukaj vas bi res sedajle prosil, če se poskušate omejiti na
               vsebino zakona. To, kar ni vključeno v zakon, predlagam da ne razpravljamo o
               vsebinah, ki niso vključene v zakon, ker je nujni postopek zaradi tega, ker je res
               nuno urediti te teme o katerih sem tudi sam prej opozoril in vas prosim, da v
               nadaljevanju razprav poskušate to upoštevati. Gospod Tanko, izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Deloma bom upošteval. V celoti ne bom, zato ker moram le na nekatere
               stvari opozoriti, ki so neskladne. Sedaj, kar zadeva prekvalifikacijo, upravljanje v
               razpolaganje, tukaj mislim, da gre za zelo korenito spremembo. In že, ko smo
               sprejemali ta zakon, je gospod Veber dejal, da to kar se dogaja z Zakonom o
               slovenskem državnem Holdingu in kar se bo dogajalo s prodajo premoženja, je na nek
               način veleizdaja. To je bil termin, ki ga je gospod Veber uporabil in to je bilo
               karakterizirano tudi takrat, ko je bila v celoti nadzorna pristojnost v vsem
               poslovanju prenesena ali pa dodeljena Državnemu zboru. Zdaj se pomemben del tega, te
               pristojnosti črta s to novelo zakona. Pomemben del. So sami sedajle iz razprav
               povedali, ker upravljanje pomeni vse, razpolaganje pomeni pa del nečesa. In sedaj pa
               je kar na enkrat ta problem glede veleizdaje odstranjen. Tudi prej sem opozoril, v
               tem obdobju niso bile sprejete ne smernice ne klasifikacija naložb, se pravi, da ni
               nobene podlage, nobene glede strategije, kaj se je na tem področju dogajalo, kako so
               naložbe opredeljene, kaj so pravila za prodajo itn. In mi kljub temu nadzorni del
               Državnega zbora brišemo. Ali pa za nakupe recimo, brišemo. To jaz mislim, da je zelo
               pomembna ključna sprememba, ki jo, recimo če bi bile vloge zamenjane, na katero nebi
               nikoli pristali in bi bili vsi tisti, ki bi karkoli na tem področju predlagali,
               verjetno obtoženi še česa več kot veleizdaje. Toliko, da se mi zdi, da so spremembe,
               gredo kar na enkrat v popolnoma drugo smer kot takrat in razprave, ko se je zakon
               predlagal. Ni mi pa jasno, da 
               o stvari o kateri je Pozitivna Slovenija in predsednica Vlade ekskluzivno zahtevala
               rešitve pred pol leta, zdaj niso zajete v to novelo zakona. To, kar piše, dogovor o
               umiku referendumske pobude in dopolnitvi Zakona o slovenskem državnem holdingu je
               staro pol leta. Podpisana je Alenka Bratušek in naj bi bil podpisan minister
               Šušteršič, to je bil predlog Pozitivne Slovenije, o potrebnih, nujno potrebnih
               spremembah zakona o slovenskem državnem holdingu, da umaknejo zahtevo za razpis
               referenduma. To se sicer ni zgodilo, ker je prišlo do odločitve ustavnega sodišča,
               ampak ne razumem, da to zdaj niso več stališča predsednice Vlade. Da so to stališča
               Alenke Bratušek samo takrat, ko je bila v opoziciji. Zdaj ko prihaja kot predsednica
               Vlade z novelo zakona, ne duha ne sluha o rešitvah, ki so tu napisane. Ne duha ne
               sluha. Pa bom samo uvodni odstavek prebral, ker je pet stavkov, ni<gap n="..."/> Poglejte,
               zapisala je tako, uvod: Pozitivna Slovenija, kot pobudnica referenduma za zakona o
               slovenskem državnem holdingu želi, da ostane ureditev glede možnosti revizij
               Računskega sodišča, to je zdaj urejeno, dostopa do informacij javnega značaja in
               obveznost uporabe zakona, ki ureja javna naročila, enako kot velja danes, ko so
               podjetja v lasti Republike Slovenije. Ti dve stvari v tej noveli nista urejeni.
               Dostop do informacij javnega značaja je tak, kot je bil pač po predlogu bivše
               koalicije, ni popravljen tako, kot je tedaj zahtevala predsednica vlade, in isto
               velja za področje uporabe javnih naročil.</p>
               <p>Drugi stavek: Pozitivna Slovenija želi, da je sestava nadzornega sveta bolj
               uravnotežena, in da je razmerje med koalicijo in opozicijo bolj pravično. Tudi te
               določbe oziroma te zahteve v tej noveli zakona po bolj pravični ureditvi niste
               realizirali. Niste. Pa je pol leta od tedaj in vlada najbrž te malenkosti bi lahko
               tudi s to novelo pripravila.</p>
               <p>Potem. Naslednji stavek. Pozitivna Slovenija želi, da o morebitnih dokapitalizacijah
               obstoječega in morebitnih novih nakupih premoženja nadzorni svet odloča soglasno. V
               kolikor pa nadzorni svet ne sprejme odločitve soglasno je treba pred dokapitalizacijo
               pridobiti soglasje pristojnega delovnega telesa Državnega zbora. To je uvod. In zelo
               rad bi pojasnilo zakaj točno teh stvari, ki sem jih prebral ni v tej noveli Zakona o
               slovenskem državnem holdingu, pa so bile pravzaprav ključne za to, da se je vložila
               referendumska zahteva za Zakon o slovenskem državnem holdingu. Od takrat pa je minilo
               pol leta. In tedanja glavna pogajalka, ki je te zahteve sestavila je zdaj predsednica
               Vlade. To je vprašanje: Zakaj je temu tako? Mislim, da je tudi mogoče vsem zunaj
               jasno, da se govori eno, dela pa povsem drugo in takrat ko je moč za odločiti se
               stvari pišejo povsem drugače, kot takrat, ko pač te možnosti ni bilo. Ampak,
               predlagam, da nekdo na to odgovori - predstavnica Vlade, predstavnica poslanske
               skupine, ker to gre za temeljno ureditev in temeljna vprašanja zakonskega ureditve o
               slovenskem državnem holdingu za tedanjo poslanko Alenko Bratušek, ki je zdaj
               predsednica Vlade.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala, gospod Tanko.</p>
               <p>Zdaj, še enkrat bi rad zelo jasno povedal, ta zakon se resnično nanaša na delo
               Državnega zbora v času skupščin. Gre za prehodno obdobje, ki ga moramo ujeti, sicer
               Državni zbor ne bo uspel slediti sklicem skupščin in nujni postopek je tukaj res
               nujen, hkrati pa je to tudi tista konkretna vsebina tega zakona. In želim še enkrat
               poudariti, prodaja premoženja brez soglasja<gap n="..."/></p>
               <p>Ali lahko, samo, če lahko pojasnim še enkrat, gospod Tanko, ker ste me spraševali
               glede prodaje premoženja.</p>
               <p>Torej, Državni zbor ohranja soglasje za  prodajo premoženja, tako da tukaj se Državni zbor še vedno postavlja v
               vlogo, da odloča o tem vprašanju. Glede skupščin pa seveda je to bistveno bolj
               operativna zadeva in se prenaša to pristojnost na Vlado. To je vsebina tega zakona.
               Predlagam, da, kot sem že prej povedal, ne širimo razprave na teme, ki niso vključene
               v ta zakon. To je sicer možno potem na delovnem telesu, ki bo obravnavalo ta zakon
               izpostaviti. Vendar danes smo na Kolegiju, kjer se moramo osredotočiti na razloge za
               nujni postopek. In vas še enkrat prosim, da se razpravlja samo o tem. O ostalih
               vsebinah, ki niso v tem zakonu pa predvidevam, da bo lažje razpravljati na matičnem
               delovnem telesu, če bo predsedujoči to dovoljeval. Tukaj na Kolegiju pa res ni možno
               opraviti razprave o ostalih vsebinah, ki niso vključene v ta zakon. To, kar se nanaša
               na prodajo premoženja pa, upam, da sem tudi jaz še enkrat, ker sem bil tudi posebej
               povprašan, dal dovolj jasen odgovor.</p>
               <p>Naprej dajem besedo gospe Romani Tomc.</p>
            </sp>
            <sp who="SDT6:TomcRomana">

               <speaker>ROMANA TOMC (PS SDS):</speaker>

               <p>Hvala lepa še enkrat. Jaz bom razpravljala o tistih vsebinah, ki so v zakonu. In jaz
               sem generalno sekretarko prosila za dodatno pojasnilo. Gre samo za en člen v tem
               obstoječem zakonu, ki ga na nek način spreminjate. Za moje pojme je to izrazito zelo
               zelo zelo pomemben člen za pokojninsko blagajno. In me zanima, kako in na kakšen
               način se spreminja. Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Še kakšno dodatno pojasnilo glede tega, ali bomo počakali na zasedanje in
               razpravo na odboru? Dajem besedo predstavnici Vlade.</p>
            </sp>
            <sp who="SDT6:ŠarabonTanja">

               <speaker>TANJA ŠARABON:</speaker>

               <p>Kot je bilo že prej rečeno, jaz predlagam, da se sedaj v tem trenutku odloča samo o
               tem, ali je ta postopek nujen. Vsa vsebinska vprašanja naj pa se obravnavajo na
               matičnem delovnem telesu.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Poglejte, gospod predsednik, jaz predlagam, da ravnamo tako, kot smo do
               sedaj ravnali na Kolegiju, tudi v skladu z vašim konceptom, ko ste bili vodja
               poslanske skupine. Vi ste tudi sam, če boste pogledali magnetograme, izjavil, da tega
               dvojega ni možno ločiti. Mi ne moremo razpravljati samo suhoparno o postopku <q>"za"</q> ali
               <q>"proti"</q>. To ste sam večkrat povedal, ampak je to neobhodno povezano z vsebino, ker
               vsebina argumentira način izvedbe.</p>
               <p>Ne razumem zakaj je tako nujno, da se nekatere stvari uredijo, ki bi se jih dalo
               urejati tudi drugače. zakaj je tako nujno, da se eliminira Državni zbor, ker imamo
               lahko tudi tukaj soglasje pristojnega delovnega telesa, ki je lahko mnogo bolj
               fleksibilno, počasi, govorim o predlogih, ki so napisani in tako naprej.</p>
               <p>Skratka, predlagam, da o zakonih, ki prihajajo na sejo, razpravo vodimo tako, kot do
               sedaj. In jaz bi rad na konkretna vprašanja, tudi glede 5. člena zakona, konkreten
               odgovor, zelo konkreten. Ampak žal tega ni. In vse se dela tako, da bi to nekam
               odmaknili. Vi pa točno veste kakšen je postopek pri nujnem postopku. To veva oba zelo
               natančno kaj se da in kaj se ne da. Te razprave o tem najbrž ne bo možno odpreti več,
               ker bo zakon takoj v drugi obravnavi. Govorilo se bo samo o členih, če gre nujni
               postopek. Zato bi rad odgovore Vlade in poslanske skupine, ki je te zahteve postavila
               tako ostro do tistih, ki so tedaj sprejemali ta zakon. In teh zadev po pol leta,
               čeprav imate možnost, ste imeli možnost to takoj implementirati, ni v tej noveli
               zakona. To je temeljno vprašanje, ker takrat se je to pogojevalo z umikom podpisov pri
               referendumski zahtevi, zdaj pa to ni več pomembno popolnoma nič in se rešuje neke
               marginale, ki v tej osnovni zahtevi niti notri niso bile. To naj kar predlaga ta
               novela zakona kot ključno. V referendumskih zahtevah oziroma v zahtevah za umik
               podpisa referenduma ni napisanih, ni bilo napisano. In to zdaj opredeljujete kot
               zahtevo za nujni postopek, kaj je razlog za nujni postopek. Tisto, kar pa je bilo pa
               res nujno potrebno in vsebinsko pomembno, tistega pa ni v tej noveli. Ne gre skupaj.
               In zato bi jaz rad te odgovore, stvari niso usklajene, niso skladne. In bi prosil
               predstavnico poslanske skupine in generalno sekretarko vlade, da nekdo to pojasni,
               zakaj je temu tako.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala gospod Tanko. Lahko se seveda vrnemo v čas, ko sem jaz razpravljal, ampak
               praviloma lahko trdim, sem razpravljal o vsebini zakona in takrat, ko je bil Zakon o
               holdingu smo razpravljali resnično o vseh vsebinah. Zdaj je pa en del, ki je nujen
               zato, da ta zakon postane operativen. Na tej točki ta zakon ni operativen v času
               zasedanj skupščin in to je danes predmet tega zakona. In jaz sem se tudi vedno držal
               tega, kar je bilo v vsebini zakona. Gospod Han.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Jaz bi samo vendarle povedal, da verjetno generalna sekretarka ne more odgovoriti na
               nekatere vsebinske zakonske člene, ker ona se s politiko ne ukvarja. Vsebine določajo
               ministri, vsebino določamo poslanci in tako naprej. To je ena stvar.</p>
               <p>Drugo, to, kar je gospa Bratuškova za moje pojme, kar je gospa Bratuškova podpisala z
               gospodom Šušteršičem je zelo dobro, ker imamo hvala bogu poslanska vprašanja in boste
               lahko to gospod Bratuškovo po moje na odprti sceni direktno vprašali in bo po mojem
               najlažje tudi ona odgovorila, zakaj je spremenila smer oziroma mislim, da se te smeri
               drži. Jaz bi predlagal predsednik, da gremo na glasovanje in glasujemo o tem, po
               kakšnem postopku bomo sprejeli ta zakon in tudi Jože za Socialne demokrate
               pričakujemo, da bistvene tiste spremembe, ki jih mi pričakujemo, ki smo jih mi
               zagovarjali bomo sprejeli v novem, v zakonu, ki bo še enkrat odprt. Te zadeve pa
               sprejmemo samo zato, da država ne bo zgubljala glasovalnih pravic in da ne bodo
               manjšinski lastniki, med njimi tudi kakšni špekulanti lahko upravljajo z državnim
               premoženjem, kot si oni predstavljajo. Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Ugotavljam, da smo izčrpali razpravljavce. Gospod Tanko, želite še. Ampak res
               prosim, da se držite vsebine tega predloga zakona in nujnega postopka.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Se bom. Hvala. Poglejte, samo en predlog imam. Predlagam, da v primerih, ko gre za
               neke zahtevne stvari in težko generalni sekretar vlade na to odgovarja pride zraven
               nekdo, ki je za to stvar kompetenten, da bo lahko dal kompetenten odgovor. To mislim
               pa, da bi moralo biti zagotovljeno in pri teh stvareh je potreben en sogovornik, ker
               gre za 9, 10 milijard evrov premoženja. Gre za to, da je potrebno biti tukaj zelo
               pozoren in na spisku, če ni ministra, imate tam napisane še tri ljudi, ki so
               strokovno zadolženi za pripravo zakona. To je bila direktorica direktorata državna
               sekretarka, vodja sektorja za finančni sistem, SIS, Ministrstvo za finance. In to so
               pač osebe, ki lahko komerkoli pomagajo, vladi pa sploh, ker so pač pripravljavci
               gradiva, da bomo dobimo ustrezne obrazložitve na tem področju. Saj to ne bo pogosto,
               ampak včasih se bo pa, se bodo take stvari pojavile. Moram reči, da z odgovori nisem
               zadovoljen. Razlogi niso pojasnjeni. Tako, da ne vem, kaj je bila večja vele izdaja,
               tisto, kar smo prej merili ali to, kar je zdaj pred nami. To mislim, da je temeljni
               problem tega, gospod Veber. Tisto prej je bilo zelo tako narejeno in če ne bi bilo
               težav bi najbrž moral tudi funkcionirati, ampak to, kar  se je dogajalo v času od januarja naprej je povzročilo
               najbrž tudi kakšne probleme, da so nekateri postopki se zamudili. In davek na to
               plačuje državni zbor. Tisti, ki je odgovoren za sprejem pravne podlage, za sprejem
               zakona in za katerega ste zahtevali, da po funkciji nadzira upravljanje z 10.
               milijardami premoženja, ki je združeno v Slovenskem državnem holdingu.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Na vaš predlog moram vendarle dati pojasnilo, da Kolegij ne more preseči
               pristojnosti delovnih teles, tako da tisti, ki so odgovorni za to, da pripravljajo in
               so navedeni za pripravo zakona bodo tudi sodelovali v razpravah na delovnih telesih,
               Kolegij v okviru svojih pristojnosti lahko odloča o postopku in danes resnično lahko
               odločimo samo o postopku, vsebine ne moremo spreminjati. In vse to na kar opozarjate,
               gospod Tanko, bo resnično možno dobiti odgovore na delovnih telesih, kajti tako je
               tudi organizirano delo v Državnem zboru. Želi še kdo razpravljati? Lahko preidemo na
               glasovanje? Hvala.</p>
               <p>Torej na glasovanje dajem sklep: Predlog zakona o spremembah in dopolnitvah Zakona o
               Slovenskem državnem holdingu se obravnava po nujnem postopku.</p>
               <p>Kdo je za? <stage>(DeSUS, Pozitivna Slovenija, Socialni demokrati, Državljanska lista.)</stage> Kdo
               je proti? <stage>(Nova Slovenija, Slovenska ljudska stranka, Slovenska demokratska
               stranka.)</stage></p>
               <p>Nujni postopek je sprejet.</p>
               <p>S tem zaključujem A1 točko dnevnega reda.</p>
               <p>Prehajamo na <title>1. TOČKO DNEVNEGA REDA - DOGOVOR O PRIPRAVI SKLICA 13. SEJE ZBORA,
                  KI SO BO PRIČELA 22. APRILA 2013.</title> Tukaj lahko ugotavljam, da po tej sprejeti
               odločitvi Kolegija bo na sklic 13. seje zbora uvrščena tudi točka, ki smo jo ravnokar
               obravnavali. Hkrati vas želim obvestiti, da je v tem obdobju po sklicu Kolegija
               Zakonodajo-pravna služba po sklepu Državnega zbora pripravila prečiščeno besedilo
               Zakona o zaščiti živali in bo tudi uvrščena na sklic seje zbora. Odpiram razpravo o
               tem sklicu, ki ga imamo danes na Kolegiju. Izvolite. V kolikor ni priglašenih k
               razpravi ugotavljam, da bom pripravil sklic 13. seje Državnega zbora s temi
               ugotovitvami, ki sem jih tudi navedel. Zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - TERMINSKI PROGRAM DRŽAVNEGA ZBORA ZA MAJ
                  2013.</title> Tukaj vas želim obvestiti, da bo časovnica terminskega programa za maj
               2013 dopolnjena z nadaljevanjem prekinjene 32. izredne seje Državnega zbora, ki bo v
               torek 7.5.2013 ob 14. uri. Tukaj sledim odločitvi, ki smo jo sprejeli na nujni seji.
               Odpiram razpravo o terminskem programu Državnega zbora za maj letošnjega leta. Želi
               kdo razpravljati? V kolikor ne, dajem na glasovanje naslednji sklep: sprejme se
               terminski program Državnega zbora za maj 2013.</p>
               <p>Kdo je za tak sklep? <stage>(DeSUS, Pozitivna Slovenija, Socialni demokrati, Slovenska
               ljudska stranka.)</stage></p>
               <p>Skratka, soglasno. Hvala.</p>
               <p>Ugotavljam, da je sklep sprejet.</p>
               <p>Pri 4. točki dnevnega reda - razno, ugotavljam, da dve uri pred sejo<gap n="..."/><stage>/oglašanje iz
               klopi./</stage><gap n=".."/> oprostite <title>3. TOČKA DNEVNEGA REDA - OKVIRNI TERMINSKI PROGRAM DRŽAVNEGA
                  ZBORA ZA JUNIJ 2013.</title>
                   Gradivo ste ravno tako
               prejeli. Odpiram razpravo. Želi kdo razpravljati o juniju in terminskem programu za
               ta mesec. Gospod Han, izvolite.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Moram reči, da se še malo lovim pri teh Kolegijih. Ampak bi vseeno vprašal. Zakon o
               rudarstvu, da bi se ga umaknilo iz tega terminskega plana, pa bi se ga prestavilo za
               en mesec. Je to možno? <stage>/Medsebojni pogovor./</stage></p>
               <p>Energetskega smo, ja. Je v redu. In rudarskega bi mogli.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Prav. Lahko tudi to upoštevamo, glede na izdane želje. Gremo, če sem prav razumel, na
               junij pri rudarskem zakonu. OK. Hvala.</p>
               <p>Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Samo eno vprašanje. Malo prej, tri sekunde nazaj smo to soglasno sprejeli, terminski
               plan in glasovali o njemu. Sedaj bomo pa spremenili.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Poglejte, če je volja na Kolegiju, lahko seveda spremenimo terminski program za maj
               in ga uvrstimo na junij, tako da, če je ta pripravljenost, lahko to naredimo. Ste za
               to, da<gap n="..."/></p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Potem pa predlagam, da opravimo glasovanje, če ne gre z nekim soglasnim
               dogovorom.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Seveda, saj moramo glasovati o tem, ja. Hvala.</p>
               <p>Gospod Braniselj.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>Ne vem, jaz bi želel obrazložitev, zakaj. Jaz ne bom glasoval, ker ne vem.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Želite dodatno razloge predstaviti, gospod Han.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Tako kot energetski zakon, tudi rudarski zakon smo v tej fazi pridobili ogromno
               pripomb, tako strokovne javnosti pri energetskem, tudi Zakonodajno-pravne službe in
               je bistveno bolj modro, da Vlada lahko še potegne zakon nazaj, ga popravi, da bomo
               resnično<gap n="..."/> Ker ne gre za nek politični zakon, ampak gre predvsem za strokovni zakon
               in sta bila ta dva zakona, oba mogoče malo premalo strokovno pripravljena in to je
               samo ta razlog. Ne gre pa za neke vsebinske zadeve. Tako da, to sem bil poučen. Hvala
               lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Želi še kdo razpravljati o tem predlogu? Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. poglejte, saj to, da je na dnevnem redu, ni problem. Do sklica seje lahko
               Vlada besedilo zamenja. To se pravi, da je do sklica seje<gap n="..."/> Sedaj ne vem kdo je
               predsednik odbora, mislim da je to pri gospodarstvu, pri Bevku pa sploh ni problem.
               Boste počakali kakšen dan več, ampak da se to narediti, ne glede na to, da je
               izglasovano sedaj. Tako da, kakšnih težav v zvezi s tem ni.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Gospod Han, želite besedo ali<gap n="..."/></p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Meni je poznano, da lahko umaknemo, lahko tudi zavrnemo ga, itn. Vse te procedure so
               nam na nek način jasne, ampak šlo je za en dogovor in mogoče mojo zadevo, da nisem
               bil previden. Imam še eno drugo stvar, ki smo ga tudi izglasovali, pa vidim, da je
               finančna uprava na majski seji, ker ni Vlada umaknila. Ampak, tukaj so zadeve ki,
               iskreno povem, ta moment sem bil nepreviden pri tem glasovanju in drugih razlogov,
               kot sem jih že prej dejal, ni.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Ali obstaja pripravljenost, da potem glasujemo o predlogu, da se terminski program za
               junij 2013 dopolni še z Zakonom o rudarstvu, kar seveda pomeni, da ga potem umaknemo
               iz majskega? Ja.  Lahko
               glasujemo, če je pripravljenost o tem, da se terminski program za maj spremeni s tem,
               da se umakne Zakon o rudarstvu iz terminskega plana za maj. Če je pripravljenost
               dajem takšen sklep na glasovanje. Ugotavljam, da je. Glasujemo o tem, da se Zakon o
               rudarstvu umakne iz terminskega programa za maj.</p>
               <p>Kdo je za? DeSUS, Pozitivna Slovenija, Socialni demokrati, Narodnosti, Državljanska
               lista. Je kdo proti? Nihče.</p>
               <p>Ugotavljam, da je Zakon o rudarstvu umaknjen iz terminskega programa za maj.</p>
               <p>Hkrati razumem, da je seveda podan tudi predlog, da se terminski program za junij
               2013 razširi z Zakonom o rudarstvu v drugi obravnavi. Lahko glasujemo o tako
               dopolnjenem terminskem programu za junij? Glasujemo o dopolnjenem okvirnem terminskem
               programu Državnega zbora za junij za leto 2013.</p>
               <p>Kdo je za? DeSUS, Pozitivna Slovenija, Socialni demokrati. Soglasno.</p>
               <p>Ugotavljam, da je terminski program zbora za junij 2013 sprejet. <title>4. TOČKA
                  DNEVNEGA REDA - RAZNO.</title> Ugotavljam, da vsaj dve uri pred sejo, kot je
               dogovor, nisem prejel nobene vsebinske zadeve, tako da<gap n="..."/> Če želi kdo besedo vas
               opozarjam, da je možna razprava o nekem formalnem vprašanju ali tehnične narave, o
               vsebinskih pa je dogovor, da jih dobim vsaj dve uri prej, da se lahko na to
               pripravimo. Gospod Tanko, izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Ne gre za nič posebnega. Sprašujem kaj je s to akreditacijo, ki je bila
               odvzeta. Ali je to stanje še tako, kot je bilo, in je odvzeta ali ni?</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Lahko vam tudi pojasnimo. Bom dal besedo generalni sekretarki.</p>
            </sp>
            <sp who="SDT6:PrelesnikMojca">

               <speaker>MOJCA PRELESNIK:</speaker>

               <p>Hvala lepa. Mi smo danes dobili ponovno vlogo za akreditacijo in vloga bo šla v
               ustaljen postopek tako, kot vedno, skratka v postopek odločanja o dodelitvi
               akreditacije. Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Ugotavljam, da smo s tem izčrpali razpravo pri točki razno.</p>
               <p>S tem zaključujem sejo današnjega Kolegija. Hvala in na svidenje na naslednjem
               Kolegiju. <stage type="time">Kolegij je bil končan 12. aprila 2013 ob 13.01.</stage>
               </p>
            </sp>
         </div>
      </body>
   </text>
</TEI>