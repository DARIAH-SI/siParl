<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZO-nujna-12-2012-11-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D167686A747F7B46C1257D1F005A67AD</idno>
               <idno type="custom" subtype="day">66484A24188CE6D8C1257AB8004205E7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=66484A24188CE6D8C1257AB8004205E7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZO-nujna-12-2012-11-16.OZO" n="12">
               <name>nujna seja</name>
               <date when="2012-11-16"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZO-nujna-12-2012-11-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZO-nujna-12-2012-11-16.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA OBRAMBO</stage>
            <stage type="session">12. nujna seja</stage>
            <stage type="date">(15. november 2012)</stage>
            <stage type="chairman">Sejo je vodil Franc Jurša, predsednik Odbora za obrambo.</stage>
            <stage type="time">Seja se je pričela ob 14.40 uri. </stage>
            <stage type="mag"/>


            <sp xml:id="SDT6-OZO-nujna-12-2012-11-16.sp1">

               <speaker>PREDSEDNIK FRANC JURŠA:</speaker>

               <p>Pričenjam 12. nujno sejo odbora Državnega zbora Republike Slovenije za obrambo, ki je
               bila sklicana na podlagi 47. in drugega odstavka 48. člena Poslovnika Državnega zbora
               Republike Slovenije,</p>
               <p>Pozdravljam vse navzoče, člane odbora, predstavnika ministrstva za obrambo, minister
               gospod Aleš Hojs se nam bo priključili naknadno ter druge vabljene ter navzoče
               predstavnike tudi medijev. Obveščam vas da so zadržani in se seje ne morejo udeležiti
               oziroma se seje ne more udeležiti gospod Borut Pahor, namesto njega bo na seji
               sodeloval gospod Matevž Frangež.</p>
               <p>Prehajamo na določitev dnevnega reda seje odbora. S Sklicem seje ste prejeli
               naslednji dnevni red: Doktrina vojaške strateške rezerve Republike Slovenije, dne 13.
               11. 2012 sem vam posredoval predlog za razširitev dnevnega reda s točko: Informacija
               o poplavah v republiki Sloveniji med 4. in 7. novembrom 2012. Drugih predlogov za
               umik oziroma širitev dnevnega reda poslovniško določenem roku nisem prejel zato
               prehajamo na odločanje o predlogu za razširitev dnevnega reda s točko: Informacija o
               poplavah v republiki Sloveniji med 4. in 7. novembrom 2012. Želijo svoja stališča o
               temu predlogu predstaviti predstavniki poslanskih skupin? Vidim, da ne želijo.</p>
               <p>Prehajamo na odločanje o predlogu za razširitev. Pričenjamo z glasovanjem.<stage type="mag"/> <stage>(nadaljevanje)</stage> zaključujem glasovanje, za je
               glasovalo 7 članov, proti 1.</p>
               <p><stage>(za je glasovalo 7.)</stage> <stage>(Proti 1.)</stage></p>
               <p>Mala nespretnost s tehniko in se opravičujem. Ugotavljam, da je predlog sprejet, s
               tem je določen dnevni red 12. nujne seje Odbora za obrambo kot je bilo predlagano s
               sklicem in izglasovano širitvijo pod 2. točko.</p>
               <p>Prehajamo na <title>1. TOČKO DNEVNEGA REDA - DOKTRINA VOJAŠKE STRATEŠKE REZERVE
                  REPUBLIKE SLOVENIJE.</title>
               </p>
               <p>Besedo predajam državnemu sekretarju, izvolite.</p>
            </sp>
            <sp xml:id="SDT6-OZO-nujna-12-2012-11-16.sp2">

               <speaker>PETER STAVANJA:</speaker>

               <p>Najlepša hvala. Spoštovani gospod predsednik, članice in člani odbora. </p>
               <p>Vlada Republike Slovenije je na predlog Ministrstva za obrambo, 25. oktobra sprejela
               doktrino vojaške strateške rezerve Republike Slovenije. Doktrina vojaške rezerve
               izhaja iz resolucije o splošne dolgoročnem programu razvoja in opremljanja slovenske
               vojske do leta 2025, ki določa, da se v določenih pogojih lahko obseg in struktura
               slovenske vojske bistveno spremenita, skladno s konceptom vojaške strateške rezerve,
               ki v primeri izrednega poslabšanja varnostnega okolja Republike Slovenije omogoča
               povečanje obsega obrambnih sil v daljšem časovnem obdobju. Predvidoma je to povečano
               lahko do petindvajset tisoč dodatnih pripadnikov v skrajnem primeru tudi na podlagi
               ponovne uvedbe vseh sestavin vojaških dolžnosti. Resolucija tudi določa, da se
               doktrina oblikovanja in delovanja vojaške strateške rezerve sprejme v dveh letih od
               uveljavitve resolucije. Doktrina vojaške strateške rezerve je splošna doktrina na
               vojaškem obrambnem področju, ki določa zagotovitev pogojev za povečanje vojaške
               zmogljivosti v primeru povečane ogroženosti za obrambo države, zagotovitvijo
               kadrovskih in materialnih zmogljivosti.</p>
               <p>Republika Slovenija je s spremembo Zakona o obrambi in Zakona o vojaških dolžnosti v
               letu 2002 in v letu 2003 spremenila temeljne okvire delovanja obrambnega sistema na
               vojaškem področju ter prešla z naborniške na profesionalno vojsko. V letu 2004 je
               bila Republika Slovenija vključena v zavezništvo Nato kar bistveno vpliva na
               zagotavljanje nacionalne varnosti.</p>
               <p>Obvezno služenje vojaškega roka je bilo ukinjeno leta 2003, na novo je bilo
               vzpostavljeno prostovoljno služenje vojaškega roka, postopno pa se je obvezna
               rezervna struktura slovenske vojske zmanjšal in se 31. 12. 2010 tudi ukinila. Deloma
               je rezervno strukturo nadomestila pogodbena rezerva Slovenske vojske. Namen doktrine
               vojaške strateške rezerve je oblikovati temeljna načela in produktivne zamisli da
               organizirana dopolnjevanja in povečanje zmogljivosti slovenske vojske za izvajanje
               vojaške obrambe. Z njenim aktiviranjem se povečuje potrebna vojskovalna moč slovenske
               vojske. Vojaška strateška rezerva neposredno zagotavlja ohranjanje združljivosti
               slovenske vojske pri vojaški obrambi Republike Slovenije in izpolnjevanju mednarodnih
               zavez na podlagi 5. člena severnoatlantske pogodbe.</p>
               <p>Vojaška strateška rezerva nima organizacijske strukture temveč obsega samo
               konceptualne rešitve, ki opredeljujejo postopke, naloge in aktivnosti posameznih
               organov s katerimi se dosežeta organiziranost in opremljenost slovenske vojske, ki ob
               podpori civilnih zmogljivosti omogoča ustrezno odzivanje v primeru izrednega
               poslabšanja varnostnih razmer. Za oblikovanje in razvoj vojaške strateške rezerve ne
               bo vzpostavljena posebna struktura izven predvidenega obsega slovenske vojske. V
               okviru obrambnega načrtovanja se bodo zagotovili ustrezne baze podatkov in materialna
               sredstva strateške rezerve. Glede na navedeno tudi ni predvideno dodatno
               zagotavljanje finančnih sredstev, saj se bodo aktivnosti do aktivirane vojaške
               strateške rezerve izvajale znotraj obstoječih programov. Za aktiviranje vojaške
               strateške rezerve se lahko ponovno uvedejo sestavine vojaške dolžnosti skladno z
               zakonom.</p>
               <p>Konceptualna vojaška strateška rezerva izhaja iz ocene, da bo slovenska vojska<stage type="mag"/> <stage>(nadaljevanje)</stage> v primeri izrednega poslabšanja
               varnostnega okolja Republike Slovenije že v miru začela povečevati miroljubno
               strukturo slovenske vojske, ki bo omogočala razvoj povečanih zmogljivosti. Z
               uveljavitvijo obrambnih dolžnosti bodo povečane vojaške zmogljivosti razpolagale
               poleg sredstev iz strateške rezerve Ministrstva za obrambo in bojnimi sredstvi in
               opremo s katerimi bo lahko izvajala vse vrste bojnih nalog tudi za opravljanje in
               začetne aktivnosti. Vojaška strateška rezerva bi v takšnih okoliščinah v obdobju leta
               dni po aktiviranju omogočila povečanje obsega slovenske vojske do petindvajset tisoč
               pripadnikov. S prenehanjem služenja vojaškega roka se je začel zmanjševati obseg
               vojaško usposobljenih državljanov, ki se bo z leti še zmanjševal. Temu moramo dodati
               še negativne demografske trende, ki bodo povzročili zmanjšanje možnosti za
               dopolnjevanja slovenske vojske.</p>
               <p>Zato se v <stage>/ Nerazumljivo/</stage> oblikujejo različne oblike usposabljanja in pridobivanja
               znanj in veščin iz obrambnega področja, ki se izvajajo na podlagi prostovoljnosti.
               Naloge usposabljanja lahko ob podpori Ministrstva za obrambo v okviru svojih možnosti
               izvajajo družbene organizacije katerih dejavnost je posebnega pomena za obrambo. V
               primeru uveljavitve vseh sestavin vojaške dolžnosti se za del obveznikov, ki so
               opravili služenje vojaškega roka organizira dopolnilno usposabljanje v novo
               ustanovljenih enotah slovenske vojske za tiste, ki niso služili vojaškega roka pa
               nabor in napotitev na služenje vojaškega roka, po odsluženju vojaškega roka pa se jih
               razporedi v nove enote Slovenske vojske. Temeljno vojaško usposabljanje obveznikov
               brez vojaških znanj se izvede v učnih samplih. Specialistično usposabljanje in
               usposabljanje enot v okviru novo oblikovanih enot oziroma poveljstvih Slovenske
               vojske, ki se dopolnjujejo z vojaškimi obvezniki strateške rezerve. Za oblikovanje
               učnih centrov se angažirajo pripadniki stalne sestave in drug vojaško usposobljeni
               strateški kader. Za potrebe vojaške strateške rezerve se v času do aktiviranja
               oblikujejo posebne rezervne oborožitve in vojaške opreme iz zalog oborožitvene
               opreme, ki se izloča iz operativne uporabe v Slovenski vojski ter se skladišči v
               namenskih skladiščih ministrstva.</p>
               <p>Infrastruktura za usposabljanje in namestitev se bo prednostno zagotavljala iz
               razpoložljivih zmogljivosti Ministrstva za obrambo, manjkajoče infrastrukturne
               zmogljivosti pa se bodo zagotovile z vključevanjem civilnih zmogljivosti.</p>
               <p>To bi bilo za uvod, na morebitna vprašanja bomo pa še odgovarjali. Hvala.</p>
            </sp>
            <sp xml:id="SDT6-OZO-nujna-12-2012-11-16.sp3">

               <speaker>PREDSEDNIK FRANC JURŠA:</speaker>

               <p>Hvala lepa gospod državni sekretar Peter Stavanja. Glede na to, da je med nami tudi
               načelnik generalštaba Slovenske vojske, želite spregovoriti? Izvolite, ja.</p>
            </sp>
            <sp xml:id="SDT6-OZO-nujna-12-2012-11-16.sp4">

               <speaker>DOBRAN BOŽIČ:</speaker>

               <p>Gospod predsednik, spoštovani poslanci, hvala za besedo.</p>
               <p>Moram poudariti, da je Slovenska vojska aktivno sodelovala v delovni skupini, ki jih
               pripravlja doktrina vojaške strateške rezerve. Jaz vem, da z našimi izkušnjami, ki
               jih imamo v Slovenski vojski bomo v veliki meri tudi odgovorni za izvedbo samega
               koncepta in strategije. Jaz mislim, da je pomembno, da se doktrina sprejme. S
               sprejetjem bo dopolnjevanje in povečanje zmogljivosti slovenske vojske absolutno
               zagotovljeno za obrambo domovine in mi smo mnenja, da je to dokument, ki smo ga dolgo
               čakali. </p>
               <p>Če samo na koncu dodam, da je po mojem mnenju že skrajni čas oziroma to bo verjetno
               že skrajni čas, ker generacije, ki prihajajo za nami verjetno s tem konceptom in
               nasploh s strategijo verjetno niso bile seznanjene v preteklosti in izkušnje, ki jih
               ima še ta generacija ki je trenutno nekako zaseda določena delovna mesta je tista, ki
               zagotavlja, da so neke izkušnje in glede koncepta se še predajo. Tako da mi,
               Slovenska vojska v popolni meri to podpira in sigurno se zavezujemo, da bomo skozi
               novo transformacijo znali nastaviti vse nastavke, da bo vojaška strateška rezerva, če
               bo kdaj to potrebno tudi zaživela in uspešno postavljena.</p>
               <p>Toliko z moje strani, hvala lepa.</p>
            </sp>
            <sp xml:id="SDT6-OZO-nujna-12-2012-11-16.sp5">

               <speaker>PREDSEDNIK FRANC JURŠA:</speaker>

               <p>Hvala lepa, načelnik generalštaba Brigadir Dobran Božič.</p>
               <p>Odpiram razpravo. Želi<stage type="mag"/> <stage>(nadaljevanje)</stage> kdo
               razpravljati od poslank in poslancev? Matej Tonin, izvoliš.</p>
            </sp>
            <sp xml:id="SDT6-OZO-nujna-12-2012-11-16.sp6">

               <speaker>MAG. MATEJ TONIN (PS NSi):</speaker>

               <p>Dober dan, vsi lepo pozdravljeni. Sem vendarle upal, da se bo kdo od kolegov pred tem
               oglasil ampak kljub vsemu, današnja razprava se lahko marsikomu zdi nesmiselna ali pa
               zlasti tisti, ki so mirovniki ali pa tistim, ki so recimo še leta devetdeset pozivali
               za Slovenijo kot demitalizirano<stage>(?)</stage> območje se mi vsa ta zadeva zdi nepotrebna in
               trapasta še posebno v času, ko je kriza, ko varčujemo na vsakem koraku. Govorjenje o
               takšnih stvareh je marsikomu izpod časti oziroma neprimerno ampak kljub vsemu bi
               želel jaz podariti, da stvari v svetu se spreminjajo zelo hitro, se spreminjajo od
               danes na jutri. In kar se danes zdi nemogoče oziroma kar se je še leta devetdeset
               zdelo nemogoče, se je v pičlih nekaj mesecih spremenilo, lahko se tudi danes spremeni
               zelo hitro.</p>
               <p>Zaradi tega jaz pozdravljam ta dokument, ki je pred nami vendarle pa si ne morem kaj,
               da ne bi na to stvar nanizal še nekaj čisto mojih osebnih misli. Zdravo razumsko
               gledano so situacijo mislim da okoli sedem tisoč profesionalnih pripadnikov, nekaj
               več, ki jih premore Slovenska vojska, ne more zagotoviti učinkovite obrambe v
               primeru, da bi bila Slovenija resno napadena. Jaz mislim, da je to dejstvo s katerim
               se lahko vsi strinjamo in katerega ne moremo. Od tukaj naprej pa vsak posameznik
               gleda na te stvari kako bi te zmogljivosti izpopolnili in jih naredili boljše. </p>
               <p>In pred tednom, oziroma manj kot tednom dni nazaj sem bil na parlamentarni skupščini
               Nata kjer sva z nekim poznavalcem razpravljala o teh stvareh in meni se je njegova
               ideja zdela blazno simpatična in mislim,d as bi jo podprla tudi marsikatera mama, bi
               nam bila hvaležna za takšno rešitev, to pa je, da bi uvedli nazaj obvezo služenje
               vojaškega roka za mlade fante takoj po končani srednji šoli. In to služenje vojaškega
               roka bi trajalo dva mesca, torej čez počitnice julija in avgusta bi se vsi mladi
               fantje po srednji šoli seznanili z osnovnimi stvarmi, ki jih za obrambo domovine
               potrebujem. S tem niti eden posameznik, niti en fant ne bi izgubil dodatnega leta pri
               izobraževanju, ne bi izgubil ničesar na svoji poklicni karieri bi bilo pa to
               dvomesečna izredno pozitivna izkušnja za njegovo osebno rast. Seveda bi moralo biti
               to vojaško služenje takšno, da izhodi domov vsaj ta dva meseca ne bi bili dovoljeni.
               Verjemite mi, da če boste vprašali slovensko javnost boste dobili kar nekaj podpore
               za takšen način služenja zavedam pa se, da bo po tej moji predstavitvi ali pa po tem
               kar sem rekel bodo tudi številni nezadovoljni in pričakujem določene napade, tako ali
               pa drugače.</p>
               <p>Ampak kljub vsemu pa vztrajam na stališču, da če greste po svetu, če pogledate
               nekatere države kjer so vrstniki oziroma mladi ljudje takoj po končani srednji šoli,
               služili vojsko tudi po eno leto, dve leti potem jaz mislim, da naših fantov ne bi
               bilo konec, če bi morali dva meseca služiti Slovensko vojsko.</p>
            </sp>
            <sp xml:id="SDT6-OZO-nujna-12-2012-11-16.sp7">

               <speaker>PREDSEDNIK FRANC JURŠA:</speaker>

               <p>Hvala lepa. Želi še kdo razpravljati? Res je, d mogoče ta predlog ne bo doživel
               najbolj pozitivnega odmeva, marsikatera mama pa sem prepričan bi si to tudi želela.
               Marsikaj smo e mi fantje naučili v vojski kar smo v življenju tudi lahko pridoma
               izkoristili ampak izgleda, da so ti časi mimo. Je pa res, da ne bo enostavno in
               preprosto zagotavljati te rezerve oziroma teh sil, če računamo koliko v temu trenutku
               imamo poklicnih vojakov, koliko pa se jih po tej zadevi, po strateški rezervi tudi
               predvideva. To je velika razlika in je vprašanje kako bodo sploh ti ljudje
               usposobljeni, ker če bo prišlo do nekih takšnih večjih <stage type="mag"/> <stage>(nadaljevanje)</stage> kriz, to sen bo zgodilo na neki dolgi rok, to se bo
               lahko zelo hitro dogajalo in takrat bomo čutili najbolj to manko vojakov oziroma
               pripadnikov oboroženih sil. Izvolite, Matej.</p>
            </sp>
            <sp xml:id="SDT6-OZO-nujna-12-2012-11-16.sp8">

               <speaker>MAG. MATEJ TONIN (PS NSi):</speaker>

               <p>Se opravičujem ampak še enkrat bi se javil k razpravi, da se vendarle še nekoliko
               dopolnim pa mogoče zastavim kakšno vprašanje. </p>
               <p>Kot sem rekel, v temu trenutku se zdi ta moja pobuda najverjetneje velikim nesmiselna
               ampak v kolikor se bodo globalne okoliščine v prihodnjih desetih letih bistveno
               spremenile pa mislim, da bi ta dva meseca, ki bi ti fantje služili lahko pri obrambi
               Slovenije pomenile zelo veliko.</p>
               <p>Zdaj, naj zelo jasno povem, ker minister prihaja z naše stranke, da o tem nisem z
               ničemer kakor koli z njim govoril na to temo, to je čisto moja osebna pobuda oziroma
               moje osebno razmišljanje, bi pa rad slišal kako načelnik general štaba razmišlja o
               tej stvari?</p>
            </sp>
            <sp xml:id="SDT6-OZO-nujna-12-2012-11-16.sp9">

               <speaker>PREDSEDNIK FRANC JURŠA:</speaker>

               <p>Hvala lepa. Načelnik želite? Izvolite.</p>
            </sp>
            <sp xml:id="SDT6-OZO-nujna-12-2012-11-16.sp10">

               <speaker>DOBRAN BOŽIČ:</speaker>

               <p>Če sem bil spodbujen... Zdaj hodim po občinah in se sestajam z župani in verjemite
               mi, da iz celega političnega spektra z župani in tudi neopredeljeni nobeden izmed
               njih ni spustil vprašanja kaj mislim, da bi zopet uvedli obvezno služenje vojaškega
               roka. Torej in če danes državni svetnik me je vprašal, kaj pa ti misliš... Ki je bil
               moj profesor na fakulteti, kaj pa misliš, bom jaz predlagal da bomo spet uvedli
               služenje vojaškega roka. Tako da je zelo interesantno in absolutno zanimivo za
               Slovensko vojsko. Moram pa poudariti, da imamo mi programe, kjer je prostovoljno
               služenje vojaškega roka kjer so vsi državljani dobrodošli, da se nam pridružijo. Mi
               bomo to v prihodnje tudi bolj propagirali in poskušali tudi v temu vmesnemu obdobju
               recimo, da rečemo tako, spraviti kar največje število mladih fantov skozi ta
               program.</p>
               <p>Zavedamo se pa, da moramo tudi mi narediti programe bolj atraktivne, torej v temu
               kratkemu času, da moramo fantom dati tisto, da bodo največ od tega odnesli in da si
               bo načeloma vsak želel še enkrat nazaj priti. Hvala lepa za spodbudo.</p>
            </sp>
            <sp xml:id="SDT6-OZO-nujna-12-2012-11-16.sp11">

               <speaker>PREDSEDNIK FRANC JURŠA:</speaker>

               <p>Hvala lepa. K besedi se je prijavila kolegica Sonja Ramšak, izvoli Sonja.</p>
            </sp>
            <sp xml:id="SDT6-OZO-nujna-12-2012-11-16.sp12">

               <speaker>SONJA RAMŠAK (PS SDS):</speaker>

               <p>Hvala za besedo predsedujoči, spoštovane kolegice in kolegi iz Ministrstva za obrambo
               in seveda poslanke in poslanci na tej strani.</p>
               <p>Zelo zanimiva je bila seveda razprava gospoda poslanskega kolega Tonina. Jaz moram
               reči, da ne glede na to, da sem bila dolga leta na Ministrstvu za obrambo mi ta ideja
               o uvedbi dejansko nazaj obveznega služenja vojaškega roka ni, bom rekla domača, bolj
               bom rekla mi je všeč to kar se je v Ministrstvu za obrambo že dogajalo, to pa je
               uvedba prostovoljnega služenja vojaškega roka in pa uvedba pogodbene rezerve kar
               seveda zdaj ni predmet te razprave današnje točke ampak kljub vsemu jaz mislim, da je
               to prostovoljno služenje vojaškega roka izredno bilo dobro sprejeto tudi s strani
               mladih, tako fantov kot deklet in da je mogoče tukaj res potem tisti kader, ko lahko
               črpa tako poklicna sestava vojske kot pa seveda v primeru ponovne uvedbe vojaške
               dolžnosti.</p>
               <p>Jaz mislim, da to tako kot je bilo že povedno s strani državnega sekretarja in samega
               načelnika ta dokument res že nekaj časa nastaja in da je prav, da se je danes pojavil
               tudi na odboru za obrambo, jaz vsekakor to podpiram, tudi v Slovenski demokratski
               stranki. Res je, da se ogroženost, ne samo v Sloveniji ampak dejansko bolj v svetu je
               vedno večja, ne samo tista vojaška ogroženost, ki se večkrat hoče prikazati in da s
               tem morda ne bi bilo prav, da sporočamo javnosti kot da želimo sedaj opozoriti, da je
               Slovenija vojaško ogrožena ampak gre tudi za druge vire ogroženosti, ki pa seveda
               lahko za zaščito in pa seveda za odpravo posledic uporabe potem tudi ima svojo vlogo
               tudi Slovenska vojska z vsemi oblikami.</p>
               <p>Bi pa morda svojim kolegom in kolegicam postavila eno vprašanje, ki se pa res
               navezuje na to, namreč glede na to, če bi prišlo do ponovne uvedbe oziroma
               aktiviranje te vojaške rezerve, predvsem mislim v temu ne materialnemu smislu ampak
               resursu, rezervistov in pa v primeru mobilizacije pa me zanima, namreč v preteklosti
               vemo, da je bilo kar nekaj reorganizacij tako v samem ministrstvu, v temu ožjemu delu
               kot pa seveda tudi na upravah za obrambo oziroma izpostavah za obrambo in me zanima
                  <stage type="mag"/> <stage>(nadaljevanje)</stage> verjetno bo to potrebovalo
               tudi več časa usposabljanja teh civilnih struktura, ki pa sodelujejo v pripravi na
               mobilizacijo. Vemo, da kar precej kadra, ki je zelo dobro izvajalo svoje strokovne
               naloge v primeru izvajanja mobilizacije Slovenske vojske in pa seveda tudi uvedbi
               delovne dolžnosti in pa seveda aktiviranje sil zaščite in reševanje jih praktično ni
               več in da bo to verjetno zahtevalo dodatne napore in da glede na to, da je napisano,
               da ne bo potrebno nekih dodatnih sredstev me seveda to skrbi namreč veste, da smo
               veliki zagovorniki tega, da se je Ministrstvu za obrambo, kot celoti, kar precej
               sredstev vsako leto v proračunih krči, tudi v naslednjem dvoletnem obdobju in da je
               seveda tudi prav, da se morda res na način, ki je tudi predlagan v tej doktrini to pa
               pomeni za aktiviranje med civilne združbe in pa teh organizacij, ki so posebnega
               pomena za obrambo potem tudi aktivneje vključi in da se nekako, glede na to da se
               zdaj govorilo, da se to kar poudarjajo neka sredstva bo potem izkazalo, da pa
               dejansko so ta društva dejansko dobila sredstva in da so tista, ki pa lahko v takšnih
               primerih tudi izvajajo in so sposobna izvajati posamezna izobraževanja, bodisi v
               smislu vojaških udejstvovanj oziroma teh civilnih struktur.</p>
               <p>Hvala lepa.</p>
            </sp>
            <sp xml:id="SDT6-OZO-nujna-12-2012-11-16.sp13">

               <speaker>PREDSEDNIK FRANC JURŠA:</speaker>

               <p>Hvala lepa. Besedo predajam kolegu Francu Brezniku.</p>
            </sp>
            <sp xml:id="SDT6-OZO-nujna-12-2012-11-16.sp14">

               <speaker>FRANC BREZNIK (PS SDS):</speaker>

               <p>Hvala za besedo.</p>
               <p>Jaz bom malo samo dodal svoje mnenje, mislim da sem jaz pred nekaj meseci že neko
               takšno temo odprl glede... Samo razmišljanje sem odprl, lahko povem kako je reagirala
               javnost; nekaj medijev je iz tega se delalo, brilo norce čeprav na vseh forumih v
               bistvu so bile izredno pozitivne odločitve posameznikov predvsem s tega, ker služenje
               obveznega državnega roka na tleh slovenske države od 15. maja 1991 ima izredno
               pozitivne posledice, izredno pozitivni vidiki so in jaz sem takrat govoril o vzgoji
               mladega človeka v slovensko družbo, kaj hočemo. Vojska ni nujno zlo, seveda v teh
               oddajah, ki so potem sledile so ljudje govorili o nekih izkušnjah iz bivše
               jugoslovanske ljudske armade ne pa o slovenski vojski in to se mi je zdelo zelo
               izenačujoče.</p>
               <p>Zanimivo pa je, da vojska danes, jaz še enkrat poudarjam, da vsebine ne samo iz
               domoljubja, ne samo za preživetje v naravi, samo telesne vzgoje prve pomoči, da je
               tudi predvsem značaj "team buliding-a", vse o tem kar govorimo, povezovanju, kako je
               v neki enoti nujno potrebno, da ljudje sodelujejo, da zaradi nekega soliranja
               posameznika lahko pade celi oddelek, vod, četa. In tukaj je pomembno, tukaj so
               pomembna izročila iz teh vojaških doktrin ki jih tudi danes lahko izredno dobro
               porabimo v, ne samo v družbi, v razvoju so moderne slovenske družbe ampak tudi v
               primerih, ki jih poznamo z zadnjih štirinajst dni, tri tedne. Poglejte, o dokumentu o
               katerem govorimo je nujni dokument, dobro je, da ga nikoli ne bomo rabili uporabiti
               ampak je pa nujni dokument. Po eni strani stalna sestava je tista, ki skrbi, da
               najnovejše znanja, doktrine, ki jih svet sprejema na področju vojskovanja, da so
               implementirane v ta obvezno sestavo Slovenske vojske, ki bo seveda na koncu prenašala
               vsa ta znanja na tisto strateško rezervo v kolikor bo prišlo do vpoklica v nekih
               nujnih situacijah, ki, kot je rekel danes kolega Tonin, lahko sledijo. Dobro je, da
               smo v miru ampak vedno se pa moramo pripravljati kot da bo jutri vojna. To je
               pomembno izročilo tega dokumenta.</p>
               <p>In še nekaj ob obveznem služenju vojaškega roka; jasno je, da tukaj v kolikor bo do
               tega prišlo je to lahko neka pobuda, potrebno je spremeniti celo vrsto dokumentov n
               vse ostalo, to ni tako enostaven postopek ampak potrebno se je vprašati, ljudje danes
               ugotavljajo, močni sociologi, da so mladi ljudje danes izredno, izredno nekako
               solirajo, izredno so osamljeni. Tudi ta razvoj telekomunikacij je posameznika mladega
               čisto odvrnil od neke družbe in tukaj ugotavljajo neke postopke. In tudi ti
               posamezniki, ki pridejo na delovno mesto se nekako težko vključujejo v skupnost, <stage>/
               Nerazumljivo/</stage> mesta, težko se vključujejo. Zaradi tega vsa resna podjetja
               zorganizirajo te "team building-e", seveda v nekih civilnih družbenih struktura.</p>
               <p>Moje osebno mnenje je, seveda tukaj se lahko pridružujem pobudi gospoda Tonina čeprav
               so to lahko neki dolgoročni ukrepi, ni mogoče to tema za današnjo sejo pa se mi zdi
               pozitivni odgovor. Jaz <stage type="mag"/> <stage>(nadaljevanje)</stage> sem si
               resnično pogledal, pogledal sem si nekaj tistih mirovnikov, ki so seveda brili norce
               iz te pobude, gledal sem pa kako je javnost reagirala. Javnost je pozitivno
               reagirala. Danes mi mame govorila, prosim prerežite popkovino mladi generaciji.</p>
               <p>In zdi se mi tudi še en pomemben podatek, devetindvajset tisoč ljudi imamo danes na
               borzi z višjo in visokošolsko izobrazbo. V temu času, ko so na borzi, poglejte, bi
               lahko naredili nek projekt mogoče. Ljudje se ne rabijo vključevati v obvezne vojaške
               vsebine kar se tiče orožja, tudi če imajo do tega neki čudni odnos ampak v druge
               vsebine, ki sem jih danes našteval. Tukaj pa bi dal neki razmislek morda, recimo neko
               družbeno odgovorno delo recimo v takšni situaciji, ki je zdaj bila, da recimo
               pozitivni vidiki bivšega služenja v bivši vojski je bil ta, da se je vojska
               vključevala v družbo, v nekih civilnih projektih, ki so bili na nekih teritorijih. In
               tukaj pa je bil tisti dober "feed back" vedno. In tudi zdaj moram vojsko pohvaliti, v
               območjih recimo čiščenja Slovenije se je letos tudi vojska vključila maksimalno na
               teren in je pomagala v temu ekološkem projektu kar ni tako izničujajoče in je
               potrebno to poudariti. In je potrebno poudariti, da lahko vojska tudi pripomore ne
               samo v vojaškem delu ampak tudi v civilnem delu neverjetno. V času takšne krize kot
               je danes lahko s svojo, ne samo torej kadrovsko ampak tudi z materialnimi osnovami,
               ki jih imajo bi lahko v takšnih projektih maksimalno sodelovali v širših skupnostih
               lokalne skupnosti.</p>
               <p>In ta ideja, ki jo je danes kolega Tonin dal je morda, vsaj v tej fazi morda nekje v
               nekih sanjah, v drugi fazi pa je kar na mestu.</p>
               <p>Kar se pa tiče dokumenta, tisto kar, da preidemo k bistvu, to je dokument, ki je
               izredno pomemben za našo državo predvsem za stabilnost, varnostno stabilnost naše
               družbe. In ga seveda pozdravljam, verjamem da je dolgo časa rabil, da je prišel na
               plan in ga pozdravljam in ga seveda maksimalno podpiram. Hvala.</p>
            </sp>
            <sp xml:id="SDT6-OZO-nujna-12-2012-11-16.sp15">

               <speaker>PREDSEDNIK FRANC JURŠA:</speaker>

               <p>Hvala lepa. Pozdrav tudi ministru. Besedo želi gospod Franci Žnidaršič iz Ministrstva
               za obrambo, izvolite.</p>
            </sp>
            <sp xml:id="SDT6-OZO-nujna-12-2012-11-16.sp16">

               <speaker>FRANCI ŽNIDARŠIČ:</speaker>

               <p>Hvala lepa. Gospod predsednik, spoštovane poslanke in poslanci.</p>
               <p>Jaz bi vendarle želel opozoriti, da je ta dokument doktrina nastal na podlagi
               sprejete resolucije o splošnem dolgoročnem razvoju Slovenske vojske, ki predvideva
               razvoj posameznih struktur, posameznih enot oblike razvoja slovenske vojske do leta
               2025 in da resolucija v svojih določilih nalaga tudi pripravo te doktrine. Doktrina
               ne prinaša v svojem bistvu kakršnih koli ambicij po uveljavitvi vojaške dolžnosti
               ponovno razen, ko je to potrebno. Ne nazadnje, v Zakonu o vojaški dolžnosti je
               zapisano, ko je prišlo leta 2003 do spremembe tega zakona, da Državni zbor odloči o
               uveljavitvi vojaške dolžnosti, mi z doktrino pa v bistvu dobivamo nek dokument s
               katerim se pripravlja, načrtuje, oblikuje rešitve, s katerimi, če bo prišlo kdaj do
               bistveno zaostrenih mednarodne varnostne situacije ne bomo startali iz nekih pozicij,
               da bomo rekli, da smo presenečeni da nas je v celoti presenetila zadeva ampak bomo
               lahko že sedaj v mirnem času opravili vrsto nalog na podlagi katerih bo morebitna
               vzpostavitev dodatnih zmogljivosti, dodatnih petindvajset tisoč pripadnikov kot
               nalaga resolucija lažje.</p>
               <p>Mi predvidevamo, da bomo določena znanja prenašali predvsem mladim pa tudi drugim
               zainteresiranim delom družbe na izrazito prostovoljni bazi. In to predvsem preko
               društev katerih dejavnost je posebnega pomena za obrambo, tukaj vidimo posebno vlogo
               častniške organizacije, veteranskih, drugih interesnih druženj katerih dejavnost je
               posebnega pomena za obrambo, v smislu tega, da bi povečali možnosti za vzpostavitev
               teh povečanih zmogljivosti nameravamo preoblikovati strukturo pogodbene rezerve
               slovenske vojske. Ravno v naslednjih dneh imamo posvet v zvezi s tem v okviru
               Ministrstva za obrambo, postopno želimo povečevati prostovoljno služenje vojaškega
               roka. Mi smo v preteklih letih imeli nekih dvesto štirideset, dvesto petdeset
               pripadnikov na prostovoljnem služenju letno, zdaj postopno povečujemo, se
               približujemo tristo v srednjeročnem programu, ki bo predvidoma v naslednjih mesecih
               sprejet, predvidevamo, še povečevanje tega, te številke. In seveda s tem<stage type="mag"/><stage>(Nadaljevanje)</stage> seveda tudi prenos nekih znanj,
               veščin, vojaških znanj v družbo, da ne bomo s to eventualno, če bi kdaj bilo nujno
               treba uvesti vojaško dolžnost in v zvezi s tem tudi verjetno potem materialno in
               delovno, da ne bi startali z ničle. Prav tako predvidevamo v tem dokumentu, da bomo
               že v fazi, ko bomo ocenjevali, da so stvari zaostrene, povečevali mirnodobno
               strukturo Slovenske vojske, povečevali pogodbeno rezervo in s tem zagotovili
               predpogoj za razvoj teh dodatnih do 25.000 pripadnikov. S tem da želim tu izpostaviti
               tudi to, da tu ne gre samo za kadrovsko zmogljivost, ampak tudi za siceršnjo
               zmogljivost, ki se potem lahko odrazi v primerljivosti, bojni primerljivosti na
               bojnem polju.</p>
               <p>Glede nekaterih vprašanj, ki so bila še dana, da smo v preteklosti nekatere
               organizacijske enote izčrpali kadrovsko, kar dejansko drži. V doktrini smo zapisali,
               da predvsem tisti del, ki je do nedavnega, dokler je bilo obvezno služenje vojaškega
               roka, zagotavljal nabor, napotitev, mobilizacijo, in se je izvajalo predvsem na
               regionalni ravni, kjer sodelujejo uprave za obrambo, da smo tu kadrovsko precej
               izčrpali to strukturo. Vendar smo tu vzpostavili mehanizme, da ko bi prišlo do
               okoliščin, ko bi morali vse to ponovno vzpostaviti, lahko te kadrovske zmogljivosti
               ponovno dopolnimo. Želimo pa perspektivno ohranjati to organizacijsko obliko na neki
               poziciji, ki bo omogočila inicialno stanje.</p>
               <p>Samo še stavek glede sredstev. V dokumentu, ki je pred vami, smo govorili predvsem o
               sredstvih, ki se zdaj v mirnem času v ta namen uporabljajo. To so sredstva, ki bodo
               namenjena usposabljanju, izobraževanju in se bodo v pretežni meri odvijala preko, kot
               sem že rekel, društev, katerih dejavnosti so posebnega pomena za obrambo. Medtem, če
               bi pa dejansko prišlo do aktiviranja celotne doktrine oziroma vojaške strateške
               rezerve, pa brez dodatnih finančnih sredstev tega ni možno narediti.</p>
               <p>Toliko morda v dopolnitev, da bi morda bile stvari jasnejše. Hvala lepa.</p>
            </sp>
            <sp xml:id="SDT6-OZO-nujna-12-2012-11-16.sp17">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Glede na to, da ne vidim več interesa za razpravo... Podpredsednik, še želiš? <stage>(Da.)</stage>
               Izvoli.</p>
            </sp>
            <sp xml:id="SDT6-OZO-nujna-12-2012-11-16.sp18">

               <speaker>MATJAŽ ZANOŠKAR (PS PS):</speaker>

               <p>Lep pozdrav, spoštovani minister s sodelavci, predsednik, kolegice in kolegi!</p>
               <p>Se opravičujem, zaradi objektivnih težav nisem mogel priti in mi je zelo žal, da
               nisem poslušal te točke. Vendar bi rad izrekel v imenu javnosti Koroške, od koder
               prihajam, iskreno zahvalo Slovenski vojski. Iskrena zahvala za pomoč v času poplav...
               <stage>/Oglašanje v ozadju./</stage> Pardon! Aha, pri 2. točki!</p>
            </sp>
            <sp xml:id="SDT6-OZO-nujna-12-2012-11-16.sp19">

               <speaker>PREDSEDNIK FRANC JURŠA:</speaker>

               <p>Podpredsednik, saj bo priložnost. <stage>/Smeh./</stage> Moramo razumeti podpredsednika odbora, da
               ni slišal, pri kateri točki smo, tako bo to opravil pri 2. točki dnevnega reda.</p>
               <p>Glede na to, da smo izčrpali razpravo, predlagam, da gremo na glasovanje o sklepu:
               Odbor za obrambo se je seznanil z Doktrino vojaške strateške rezerve Republike
               Slovenije. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Prehajamo na <title>2. TOČKO DNEVNEGA REDA - INFORMACIJA O POPLAVAH V REPUBLIKI
                  SLOVENIJI MED 4. IN 7. NOVEMBROM 2012.</title>
               </p>
               <p>Besedo dajem gospodu ministru za obrambo Alešu Hojsu.</p>
            </sp>
            <sp xml:id="SDT6-OZO-nujna-12-2012-11-16.sp20">

               <speaker>ALEŠ HOJS:</speaker>

               <p>Hvala lepa, gospod predsednik. Podpredsednik, članice in člani odbora!</p>
               <p>Najprej se tudi sam iskreno opravičujem za zamudo. Tudi pri meni je vmes nekaj
               izjemnega prišlo, ampak glede na to, da smo se že tako malo lovili, mislim, da so
               moji sodelavci lahko strokovno in tako, kot je treba, predstavili 1. točko.</p>
               <p>Kar se tiče 2. točke današnje seje tiče, bi samo na kratko povzel to, kar se je v teh
               dneh dogajalo, glede na to, da ste vsi, mislim, zelo dobro informirani o vseh akcijah
               oziroma vseh postopkih, ki so bili v teh dneh opravljeni. Naj samo v kratkih besedah
               ponovim.</p>
               <p>Torej, mi so že takrat, tisti petek, ko se je najavljal rdeči oziroma oranžni alarm,
               vzpostavili - poveljnik civilne zaščite, ki je danes tudi z nami, gospod Šestan, je
               aktiviral območna<stage type="mag"/><stage>(Nadaljevanje)</stage> poveljstva
               civilne zaščite. In vsa naša predvidevanja oziroma aktivnosti so bile usmerjene v
               zahodni del Slovenije. Torej, že tisti petek, soboto in nedeljo so se aktivirali
               štabi v Novi Gorici, Bovcu in vseh ostalih primorskih delih. Osebno sem bil v
               ponedeljek, mislim, da je bilo to 5. ali 6. novembra, tudi v Novi Gorici in Kanalu.
               Tam sem se srečal z gospodom županom Nove Gorice, ki je potrdil, da so bile vse te
               priprave, vse aktivnosti, in so se tudi ljudje ustrezno pripravili na to poplavo, na
               ta rdeči alarm, relativno dobro izpeljane. Problem, ki je nastal, in to moram odkrito
               povedati, je bil, da se je v relativno kratkem času napoved vremenoslovcev - pa tu ne
               gre za kritiko njim, ampak gre za realno dejstvo, dejstvo je, da se vseh teh napovedi
               ne da na kilometer natančno določiti ali vse natančno izmeriti -, da se je v
               relativno kratkem času, to je v manj kot 12 urah, rdeči alarm preselil povsem na drug
               konec Slovenije. Torej, ta rdeči alarm se je preselil na Koroško in Štajersko. Vse
               aktivnosti civilne zaščite so se tisti ponedeljek usmerile v ta konec Slovenije,
               torej s ponedeljka na torek. In moram reči, da kljub temu razpolaganju z malo časa,
               so tudi štabi, gasilci, prostovoljci, reševalci in vsi na tem koncu ustrezno
               odreagirali.</p>
               <p>Glede poplave in količin pretokov vode, ki je, zanimivo, zopet, tako kot leta 2010
               ali pa, mislim, da je bilo tudi leta 2006 nekaj takega, zopet presegla stoletne vode,
               kar kaže, da imamo pravzaprav zdaj stoletne vode že na vsaki dve ali štiri leta. Kar
               pomeni, da se je očitno neka klimatska sprememba ali karkoli dejansko na tem področju
               zgodila in bo treba s preventivnimi ukrepi, ki so tudi predvideni, od regulacij,
               protipoplavnih nasipov, obveščanja in podobno, zadeve spraviti na nek drug nivo,
               posebej s tega vidika, da lahko take stvari očitno pričakujemo bolj pogosto kot samo
               enkrat na 50 ali 100 let.</p>
               <p>Da je zadeva še hujša, moram reči, da so meritve, ki smo jih opravili oziroma ki smo
               jih dobili s strani Agencije Republike Slovenije za okolje, na reki Dravi pokazale,
               da celo njihovi modeli - to je tudi v poročilu, ki smo ga naredili za Vlado - niso
               več mogli izračunati, kakšen je bil ta povratni val, ali so bile zdaj to 150-letne
               vode ali kakšne. Se pravi, model se je pravzaprav sesul. Dejstvo je, da je na to
               območje prišlo v špicah več kot 3.200 kubikov vode na sekundo, nekako 800 kubikov
               vode na sekundo je pa tisti že skoraj kritični pretok. Torej govorimo o več kot
               4-kratnem kritičnem pretoku.</p>
               <p>Poplave smo si tudi predstavniki Vlade, moram povedati, na terenu neposredno
               ogledali. Moram odkrito povedati, da je katastrofa bistveno večja, kot je zgledalo na
               prvi pogled. Zato se je Vlada odločila, da takoj, že v četrtek na prvi seji Vlade,
               sprejme najbolj nujne interventne ukrepe. Seveda ni bilo moč do četrtka, se pravi, od
               srede do četrtka pripraviti točnih, natančnih cenitev. Tudi ni bilo mogoče od občin
               pričakovati, da bodo lahko vse stroške, ki so jih imeli tako gasilci, drugi reševalci
               in same občinske strukture, že zbrati skupaj, kaj šele, da bi bile narejene cenitve.
               Ampak smo že takrat ocenili, Ministrstvo za kmetijstvo in kolje je ocenilo, da je
               škode na vodotokih preko 100 milijonov evrov. Prve ocene Ministrstva za
               infrastrukturo so bile take, da je samo na državnih cestah in železnicah škode za več
               kot 32 milijonov evrov, in tiste škode, ki so jo občine v prvi fazi navedle. Tako sem
               nekako ocenil, da bo te škode več kot 209 milijonov evrov, to je pa tisti prag, na
               podlagi katerega se lahko zaprosi tudi za evropsko pomoč. Tu bi tudi pred tem odborom
               rad jasno povedal, pa me bo kasneje lahko popravil še poveljnik civilne zaščite, tudi
               v poplavah v Železnikih leta 2007 je bila ta pomoč aktivirana, tudi takrat je bil ta
               prag presežen. Ampak treba je zdaj tu res realno povedati, da so pa tista nepovratna
               sredstva, ki smo jih takrat nazaj dobili, ne vem, verjamem, da danes ni nič drugače,
               pravzaprav predstavljala samo mogoče dobrih 8 ali 9% vseh stroškov. Torej, če
               računamo, da je teh stroškov ali da je ta ocena, recimo, 209 milijonov, pa zdaj
               najbolj optimistični oceni ne verjamem, da bi lahko dobili iz teh sredstev več kot
               nekje 20, 25 milijonov evrov, kar je relativno malo.</p>
               <p>Kar se tiče ukrepov, je Vlada na prvi seji v četrtek sprejela sklepe, da se nemudoma
               dodeli milijon in pol evrov vsakemu po 750 tisoč humanitarne pomoči, tako Karitasu
               kot Rdečemu križu. Mi smo takoj v ponedeljek <stage type="mag"/><stage>(Nadaljevanje)</stage> z obema organizacijama podpisali pogodbe. Njihovi
               predstavniki so že v soboto, nedeljo in ponedeljek oziroma to delajo tudi danes na
               terenu, kjer popisujejo de facto tiste zneske, ki jih ljudje upravičeno pričakujejo
               kot prvo moč. Obe organizaciji sta se odločili, da je razpon pomoči, ki bi jo
               posamezniku lahko dali, med 300 in maksimalno 2.000 evri. Torej gre za tiste prve
               pomoči v obliki nabave kurjave, eventualno kakšnih odej, hrane, živil, obleke in
               podobno. Pri čemer, to moram tudi odkrito povedati, nisem vedel, kako ta zadeva
               poteka. Verjetno tudi vi tega ne veste - torej, vsak posameznik bo evidentiran, vsak
               bo moral podpisati zapisnik, narejene bodo križne kontrole, kar pomeni, da ne more
               nihče dobiti pomoči od obeh organizacij, od Rdečega križa in Karitasa. Pa seveda
               nihče ne dobiva denarja, ampak vsak dobi v bistvu naročilnico, kjer je jasno
               napisano, kaj in kje lahko zadeve nabavi.</p>
               <p>Torej, ta prva pomoč, kar se tiče Karitasa in Rdečega križa, poteka. Vlada se je
               takoj odločila, in mislim, da bo jutri že objavljen razpis oziroma najkasneje v
               ponedeljek na Ministrstvu za gospodarstvo in tehnološki razvoj, kjer je z notranjimi
               prerazporeditvami minister Žerjav zagotovil 1,4 milijona evrov, Vlada pa je dodala še
               3 milijone evrov, torej skupaj 4,4 milijone evrov, ki bodo na podlagi poziva vsem
               gospodarskim družbam in samostojnim podjetnikom, ki so bili v teh poplavah prizadeti,
               ta denar razdeljen tudi v roku, sam računam, da v roku dobrega meseca, nekje do 15.
               decembra naj bi vsi prizadeti dobili to pomoč.</p>
               <p>Do naslednjega četrtka naše ministrstvo, Uprava za zaščito in reševanje, pripravlja
               tudi obširnejše poročilo o cenitvah. Računamo, da bi v sklopu teh sklepov, ki jih
               bomo sprejeli, naslednji teden dodatno zagotovili še po moji oceni okoli 4 ali 4,5
               milijona evrov za tiste nujne stroške, ki so jih imeli prostovoljci reševalci,
               posebej tu mislim na gasilce. Nujna sredstva, ki jih bo Ministrstvo za kmetijstvo
               porabilo za prve ureditve vodotokov, in del sredstev, ki jih bi, glede na to, da
               prihajamo v zimo, lahko tudi Direkcija za ceste oziroma Ministrstvo za infrastrukturo
               in promet porabilo na državnih cestah. Seveda bodo pa vsi ti prvi interventni ukrepi
               in vse cenitve, ki se izvajajo, podlaga za pripravo sanacijskih programov, ki pa bodo
               trajali malce dlje. Že sam program bo zahteval malce več časa, kot smo predvideli,
               glede na to, da so te poplave bistveno hujše, kot se je na začetku zdelo. Da ne
               govorim o tem, da je pravzaprav država že iz preteklosti kar precej dolžna
               poplavljencem ali tistim, ki so jih prizadeli zemeljski plazovi in podobno, iz
               preteklosti.</p>
               <p>Mogoče še beseda, dve o odzivnosti vseh prostovoljcev reševalcev, gasilcev, vojske in
               podobno. Moram reči, tako kot je podpredsednik začel, da bi ob tej priliki se rad še
               enkrat zahvalil vsem, posebej prostovoljcem. Mislim, da so ti tokrat odigrali zopet
               glavno breme ali pa odnesli glavno breme in bistveno pripomogli k temu, da so vsi
               ljudje bili relativno dobro oskrbljeni oziroma da se jim je pomagalo toliko, kot se
               jim je pač lahko pomagalo. Bi pa tudi sam izpostavil tokrat, da sva se po posvetu z
               načelnikom generalštaba, taka je bila tudi moja zahteva in želja, da se v tokratno
               sanacijo ali tokratno pomoč vključi tudi Slovenska vojska. Mislim, da se je vojska
               odzvala izjemno primerno. Tudi vam, načelnik, še enkrat zahvala za to, da ste
               ustrezne ukaze in vse, kar potrebno po tej liniji poveljevanja vojski, izdali. Moram
               reči, da smo tudi s strani občanov ali s terena tudi že takrat, ko smo bili na
               terenu, slišali kar precej pozitivnih odzivov na udeležbo vojske. Tu je vedno dilema.
               Moram odkrito povedati, da sem govoril z nekaj župani, nazadnje sem govoril prejšnjo
               soboto, ko sem bil v Bovcu, z županom Bovca, ki je rekel, poglejte, mi smo izjemno
               veseli vojske, da pomaga, da pomaga takrat, ko v bistvu nekako gre ta stvar mimo, ker
               je tu največ fizičnega dela, je rekel, ne želim ali ne želimo pa, da se vojska
               vključuje v tistem delu, ko gre za neke zelo specifične ali specialne znanosti, ki
               jih obvladujejo res samo gasilci ali pa kakšni reševalci. Ravno s tega vidika
               varnosti, to pomeni, da ne bi navaden vojak delal nečesa, za kar ni usposobljen.</p>
               <p>Midva z načelnikom sva se pogovarjala tudi o drugi stvari, o tem sva govorila ravno
               po teh poplavah. Ena od idej, po moje zelo dobra ideja, je ta, da bi se v bodoče
               vojska v primeru rdečega ali podobnega alarma vključila že prej. Torej, da že takrat,
               ko je rdeči alarm, pošljemo vojake iz vojašnic, da pomagajo ljudem pri<stage type="mag"/><stage>(Nadaljevanje)</stage> postavitvi vreč, pri polnjenju
               vreč, pri eventualnih premikih pohištva ali česarkoli. Da se v času, ko je ujma
               največja ali pa takrat, ko v bistvu niso specializirani za to, kar delajo, umaknejo
               nazaj v vojašnice, počakajo, da ujma mine, in zopet v drugem krogu pomagajo, tako kot
               so tokrat. To bi bil po moje vsebinsko še en korak naprej, ki bi še bolj utrdil to po
               moje upravičeno visoko zaupanje slovenske javnosti, ki ga imajo v institucijo
               vojske.</p>
               <p>Kar se tiče, kako bi rekel, kritik, ki smo jih bili tudi nekako posamično vedno
               deležni, moram reči, da se ob takih stvareh vedno pojavljajo prve kritike ali pa
               prva, kako bi rekel temu, nezadovoljstva, šele tam nekje drugi ali pa tretji dan po
               ujmi. Prvi ali drugi dan so ljudje še vedno malo pod adrenalinskim vplivom in so
               nekako veseli, da se je vse skupaj izšlo tako, kot se je, ne glede na to, da imajo
               gmotno ali finančno škodo. Tu je treba posebej poudariti, da smo lahko veseli, da se
               je zadeva vseeno iztekla brez človeških žrtev, kar je po moje tudi izjemnega pomena.
               Drugi, tretji dan - poveljnik bo lahko potrdil - se pa začnejo že tiste tipične, pa
               ne govorim slovenske, ampak na splošno človeške lastnosti. Tako se je, recimo, v
               Mariboru začela - to ste lahko videli na televiziji - neka velika falanga proti temu,
               da so tam prostori, da ljudi niso spustili do objektov. Moram povedati, da je to v
               vseh naravnih nesrečah pravzaprav normalno, da se naredi neko zavarovanje, glede na
               to, da so objekti odprti, da je premoženje zunaj, da je treba to zastražiti. Seveda
               ne more kdorkoli in kjerkoli okrog hodit, se pravi, tam so neke procedure. Če se
               spomnite, recimo, plazu pod Mangartom, celo minister ali pa predsednik vlade ni mogel
               na območje, dokler ni dobil potrdila ali podpisa lokalnega poveljnika civilne
               zaščite. Torej, so neke procedure, so neki postopki, ki jih je treba upoštevati.</p>
               <p>Naslednja stvar - zato sva se tudi s poveljnikom civilne zaščite relativno kmalu, to
               je bilo v petek, odločila, da se akcija formalno konča - je pa seveda želja
               prebivalcev, da v takem primeru, ko gre za neke sanacijske ali pa ne bi rekel
               sanacijske, bolj logistične usluge, ki jih v danem trenutku nudi vojska, komunala ali
               kdorkoli, pospravijo vse, kar rabijo. Tako moram povedati, da se je tudi tu pojavilo
               to, da so ljudje začeli pospravljati podstrehe. Drugi, tretji dan so začeli s
               podstrehe dol nosit stvari, ki jih sicer nikoli ne bi, ampak zdaj je pač prilika za
               to, da se odpelje. Zato mislim, da je treba v vsakem primeru zadeve gledati tako, da
               se v nekem razumnem času tako akcijo tudi konča.</p>
               <p>Kar se tiče stroškov, še enkrat povem, bo naše obrambno ministrstvo zahtevalo ali
               predlagalo Vladi, da se v tej prvi fazi povrnejo stroški vsem prostovoljcem. Če
               govorim čez palec, mislim, da je teh stroškov okoli pol milijona evrov, ne vem,
               zaenkrat, lahko več, ampak tu nekje. Potem bomo na vsak način želeli, da se z
               interventnimi sredstvi, ki naj bi jih dobili s strani Ministrstva za finance,
               obnavljajo vse zaloge. Morate vedeti, da smo v teh dneh svoja skladišča pravzaprav
               izpraznili, tako s protipoplavnimi vrečami, postelj, modrocev, raznorazne druge
               opreme. In mislim, da je prav, da glede na to, da nikoli ne vemo, kdaj bo naslednjič
               taka katastrofa, tu pač ni nekega pravila, to zadevo res v najkrajšem času
               obnovimo.</p>
               <p>Sicer pa mislim, da bomo na podlagi analize, ki jo bo pripravila tako vojska kot
               civilna zaščita, poveljnik civilne zaščite, lahko predlagali tudi določene izboljšave
               oziroma mogoče nekatere postopke. Tu predvsem mislim na to, da so določeni lokalni
               poveljniki civilne zaščite imeli v prvi fazi kar precej zadržkov do tega, da se je
               vojska vključila. Kasneje so bili seveda vsi zadovoljni, da je temu bilo tako in so
               tudi delo vojske pohvalili. Da bi mogoče v same štabe že v tej fazi vključili tudi
               kakšne predstavnike vojaške strukture, prav iz tistih območij, kjer vojska je, zato
               da so ti kontakti bolj neposredni, in predvsem zato, da tudi tisti lokalci, ki bolje
               poznajo teren, lahko pri pomembnih odločitvah sodelujejo.</p>
               <p>Toliko, predsednik in podpredsednik ter ostale članice in člani, za predstavitev.
               Hvala lepa.</p>
            </sp>
            <sp xml:id="SDT6-OZO-nujna-12-2012-11-16.sp21">

               <speaker>PREDSEDNIK FRANC JURŠA:</speaker>

               <p>Hvala lepa, gospod minister.</p>
               <p>K razpravi se je javil kolega Frangež.</p>
            </sp>
            <sp xml:id="SDT6-OZO-nujna-12-2012-11-16.sp22">

               <speaker>MATEVŽ FRANGEŽ (PS SD):</speaker>

               <p>Najlepša hvala.</p>
               <p>Najprej naj pozdravim, da se je Odbor za obrambo na današnji seji seznanil s to
               informacijo. Najlepša hvala tudi ministru za izčrpno poročilo.</p>
               <p>Naj uvodoma tudi sam na prvem mestu pohvalim izjemen odziv predvsem številnih
               prostovoljcev. Mislim, da ob tovrstnih dogodkih vedno znova pripoznamo vrednost
               medčloveške solidarnosti. In naj se ta družba še tako individualizira, je očitno, da
               takrat, ko smo soočeni z izjemnimi razmerami, ta medčloveška solidarnost vedno dobi
               svoj notranji klic in tudi odgovor številnih ljudi; tako je bilo tudi v Mariboru in
               njegovi okolici.</p>
               <p>Naj na drugem mestu pohvalim dobro organiziran odziv naših gasilcev, tako poklicne
               kot prostovoljne sestave. Mislim, da je v tem primeru bilo dobro in hitro poskrbljeno
               tudi za angažiranost vojske. Mi ob razpravah o vojski večkrat govorimo tudi o njeni
               mirnodobni dejavnosti. To je evidentna potreba za prisotnost vojske in absolutno
               soglašam z vsemi nastavki, ki jih je minister navedel kot možnosti za prihodnje,
               predhodno boljšo organiziranost in sposobnost, da bomo kot družba in kot skupnost
               bolje pripravljeni na nepredvidene dogodke.</p>
               <p>Morda bom krivičen, ampak včeraj, ko sem izvedel, da bom danes nadomeščal gospoda
               Pahorja na tej seji, na socialnem omrežju Facebook, ki se je, mimogrede, v tem
               primeru tudi izjemno izkazal, objavil, da je ta seja, in sem poprosil ljudi, da
               povedo svoje izkušnje. Zakaj? V Mariboru se je prav preko socialnega omrežja Facebook
               aktivirala majhna skupinica ljudi, ki so že v ponedeljek šli na teren, skušali
               pomagati, res pa je, da je bilo to zaradi bodisi naravnih ali varnostnih razlogov
               prvi dan pred sejo onemogočeno, ker so bili nekateri deli mesta in njegovega
               primestja nedostopni. Še isti večer je eden od pobudnikov Luka Rusič na Facebooku
               odprl skupino "Poplave". Ta skupina je praktično v dnevu ali dveh postala osrednja
               komunikacijska točka za pomoč prizadetim. V tej skupini na socialnem omrežju se je
               izmenjavalo informacije, kdo potrebuje pomoč, kdo jo je pripravljen nuditi, in
               skupina je, mislim, da v roku dveh dni in pol imela že več kot 5.000 članov. To
               prostovoljstvo se je potem v nadaljnjih dneh v Mariboru izkazalo ne samo v svoji
               virtualni obliki, pač pa tudi z različnimi oblikami zagotavljanja konkretne pomoči
               ljudem, bodisi z delom bodisi s podarjanjem nepotrebnega pohištva, odje, grelnih
               teles in organiziranjem transporta, vse te pomoči, do prizadetih.</p>
               <p>No, in ko sem napovedal, da utegnem narediti komu tudi krivico. Mislim, da se je v
               prvem odzivu izjemno izkazala tudi civilna zaščita. Ne morem pa se znebiti vtisa, in
               to potrjujejo tudi mnenja ljudi, da so potem v nadaljnjih dneh pa delovali zbegano in
               namesto da bi bili sami osrednji komunikacijski center in koordinator zagotavljanja
               pomoči, pravzaprav vsi ti prostovoljci si z njimi niso znali nič kaj dosti pomagati.
               Mislim, da moramo v teh primerih zagotoviti vnaprejšnjo pripravljenost kriznih
               centrov, seveda pod vodstvom civilne zaščite, ki bodo povezovali vse akterje
               razreševanja stvari, od civilne zaščite, vojske, gasilcev, pa seveda tudi
               prostovoljcev. Kadar se veliko število ljudi nameni zagotavljati pomoč, seveda hitro
               pridemo do problema, kako to organizirati, da si na koncu ne hodimo po nogah. In
               mislim, da je treba scenarije zagotavljanja krizne pomoči dodelati tako, da<stage type="mag"/><stage>(Nadaljevanje)</stage> se bo vedelo, kje je centralna
               točka in kako bo ta centralna točka koordinirala vse oblike razpoložljive pomoči, ki
               pride bodisi iz institucionalnih oblik, se pravi, vojske, gasilcev, civilne zaščite,
               Rdečega križa, Karitasa in tako dalje, kot tudi tiste individualne, ko se ljudje
               javljajo in želijo pomagati, pa ne vedo, kako naj to storijo in kam se naj obrnejo.
               Mimogrede, poznam tudi primere, tudi sam sem bil neki dan na delu na terenu, da so
               pravzaprav na civilni zaščiti v Mariboru ljudem, tistim, ki so bili že nekaj dni po
               poplavah pripravljeni kaj narediti, javljali, da potreb ni. Če pa si šel po terenu,
               če si imel v rokah lopato, si samo šel od hiše do hiše in povsod si bil dobrodošel,
               povsod se je kaj delalo, povsod je bila potreba.</p>
               <p>Se pravi, krizni center, zbirni prostori za pomoč. Ne trdim, da ta informacija drži,
               no, ampak še v petek po poplavah sem zasledil informacijo, da v Mariboru ni
               organiziranega enega kriznega centra v mestu, kjer bi ljudje lahko prispevali vse
               stvari. In potem je res prišla do izraza ta skupina na socialnem omrežju Facebook, da
               so prostovoljci zagotovili prevoz, kombije, bencin, zato da so te stvari prišle do
               prizadetih.</p>
               <p>Orodje. Orodje je nepogrešljivo pri odpravljanju posledic, lopate, grablje za
               odstranjevanje nanesenega listja in tako dalje. Mislim, da bi bilo dobro, da na ravni
               civilnih zaščit zagotovimo tudi zadostno količino tovrstnega orodja, ker se je v
               konkretnih primerih na terenu izkazalo, da pogosto ni bilo orodja. Prav tako bi bilo
               smiselno, da za potrebe prostovoljcev v prihodnje razmišljamo o tem, da bodisi vojska
               ali kdo drug zagotovi kombije ali druga sredstva prevoza artiklov, ki so namenjeni za
               pomoč. Vemo, da - in na Facebooku ste to lahko lepo spremljali, kako je potovala
               pomoč z enega konca Slovenije na drugi konec Slovenije, recimo v Maribor ali na
               Koroško. In ljudje so se tu znašli, preko socialnega omrežja prosili, kdo lahko iz
               Ljubljane pripelje kakšen artikel, kdo lahko zagotovi kakšen kombi, ker imamo, kaj
               vem, pralni stroj ali grelna telesa, električen radiatorje v Kopru in bi jih radi
               spravili na Štajersko.</p>
               <p>Mislim, da je manevrskega prostora kljub zadovoljivem odzivu tudi institucij še
               vendar nekaj, zato da v prihodnje preprečimo najhujše ali da zagotovimo še
               učinkovitejšo pomoč skupnosti.</p>
               <p>Zdaj pa na drugi del razprave, ki se mogoče ne nanaša neposredno na obrambo, je pa
               lahko vzrok in posledica takšnih naravnih nesreč. Kolega Ribič je v prejšnjem mandatu
               bil eden od najglasnejših pri vprašanju sredstev Vodnega sklada. Janez, mislim, da
               smo dvakrat izsilili splošno razpravo na to temo v parlamentu. Želim opozoriti, da je
               neenakopravnost regij pri delitvi sredstev iz Vodnega sklada lahko eden od krivcev,
               da je razsežnost katastrofe bila takšna, kot je bila. Tisti, ki ne poznate problema,
               recimo, za energetsko izkoriščanje rek se plačuje koncesnino in del te koncesnine naj
               bi bilo namenjene Vodnemu skladu, iz katerega naj bi se financirala izgradnja ali
               izboljšanje rečne infrastrukture, predvsem nasipov. Spomnim se, pa ne trdim, da je
               bil edini, saj sem tudi sam pri tem sodeloval, ampak Janez Ribič je takrat izkazal
               res veliko volje, veliko energije za to, da dosežemo to, da sredstva iz Vodnega
               sklada ne bodo namenjena samo Posavju in izgradnji infrastrukture ob izgradnji
               hidroelektrarn, ampak da se morajo ta sredstva deliti pravično. In vsaj z vidika
               Drave lahko rečem, ki je gotovo največji plačnik teh sredstev, da mora ustrezen delež
               teh sredstev <stage type="mag"/><stage>(Nadaljevanje)</stage> ostati tudi tam
               zato, da razvijamo svojo lastno infrastrukturo.</p>
               <p>Jaz upam, da so nam te poplave dale jasen signal, da moramo nadaljevati z izgradnjo
               protipoplavnih nasipov in druge infrastrukture zato, da tudi tedaj, ko pride do
               povečanega pretoka vode, smo kot skupnost bolje pripravljeni. Če ste, recimo, bili v
               Izrokovcih - Izrokovci morda niso najizrazitejši primer -, od točke stare struge do
               hiš, ki so bile poplavljene, je nekaj sto metrov. Še huje je dejansko bilo potem na
               območju dela Malečnika, Dupleka in nižje dol, na Ptujskem polju. Torej, to vprašanje
               moramo razrešiti. Ne bo ga razrešilo Ministrstvo za obrambo, moramo ga rešiti kot
               država, ker imamo ta sredstva na voljo in je prav, da v imenu teh ljudi, ki so bili v
               teh poplavah prizadeti, ustrezno reagiramo in začrtamo nek uresničljiv program
               izgradnje in izboljšanja naše rečne infrastrukture, da preprečimo v prihodnje takšno
               razlitje voda.</p>
               <p>Drugič. Že prvi dan sem v razgovoru z ministrom Bogovičem, torej prejšnji ponedeljek,
               spraševal, ali lahko kaj dosežemo z reakcijo na avstrijski strani. Priznam, da je bil
               moj razmislek seveda naiven, ker sem se spraševal, ali je mogoče Avstrijcem
               prepričati, da nekoliko priprejo zapornice, da upočasnijo tok reke in tako dalje.
               Seveda bi to mogoče rešilo naš položaj, poslabšalo pa njihovega. Ker tudi mi smo
               naredili enako in bi se lahko Hrvati potem spraševali, okej, zakaj malo ne priprete
               rečnih zapornic, zato da vodni sunek do nas ne bo tako močan. Stvar se je dogajala
               zelo hitro, pa vendar postavljam vprašanje. Slišim, da so bile naše hidroelektrarne
               na Dravi ob 5. uri in 30 minut obveščene o ustrezni reakciji avstrijskih elektrarn,
               ki so začele odpirati zapornice - ob 5.30 zjutraj! To je bilo prejšnji ponedeljek, v
               noči z nedelje na ponedeljek. Jaz sem se tisti ponedeljek vozil v službo, ker smo
               imeli Odbor za finance, in sem zadnja poročila poslušal ob 9. uri zjutraj v avtu. V
               poročilih ob 9. uri zjutraj je še vedno bilo edino ogroženo območje zahodna
               Slovenija. Avstrijci pa so ob 5.30 praznili svoje rečne bazene. Jaz bi vljudno
               prosil, da mi ustrezna instanca odgovori na to, kako je to mogoče - da smo šele tekom
               dopoldneva, ko smo videli realno spremembo stanja v naravi, ustrezno reagirali tudi
               pri nas. To je prvo vprašanje.</p>
               <p>Drugo vprašanje. Slišal sem sicer, kako poteka ta koordinacija pri rečnem
               upravljanju, priznam, da si nisem predstavljal, da ta koordinacija v bistvu sploh
               obstaja. Ampak zanima me, naši predstavniki tega rečnega upravljanja v primeru Drave
               trdijo, da so Avstrijci naredili vse tako, kot je treba, da drugačna pot ni mogoča,
               zdaj pa vendarle slišimo, da na avstrijski strani zaradi poplavljanja zgolj ene vasi
               - Loče, če se ne motim, se ji reče, tik ob meji - so sprožili preiskavo. Nekaj dni
               kasneje, prejšnjo soboto, so Avstrijci preventivno praznili rečne bazene bo
               napovedih, da utegne priti prav tako do poslabšanja in povečanega nivoja vode. Mi na
               slovenski strani pa se takoj postavimo na stališče, da so oni naredili vse v redu.
               Jaz bi tu svetoval previdnost in priporočam Vladi Republike Slovenije, da natančno
               spremlja, kako se bo razvijal avstrijski del preiskave. Ker če se izkaže, da je
               prišlo do opustitve <stage type="mag"/><stage>(Nadaljevanje)</stage> ustreznih
               preventivnih dejanj na avstrijski strani, potem tudi Sloveniji to odpira kakšno
               dodatno možnost za uveljavljanje odgovornosti.</p>
               <p>In končno, minister, prejšnji teden sem vam naslovil dve poslanski vprašanji. V prvem
               vas pozivam, da v skladu s tistim, kar ste govorili na hearingu pred tem odborom,
               pridete z rešitvami, kako bomo uredili položaj slovenskih prostovoljnih gasilcev.
               Vemo, da je ta prostovoljna mreža izjemna sposobnost te družbe, da reagira na požare
               in druge primere naravnih nesreč. Slovenija ima primerjalno gledano malo poklicnih
               gasilcev, ravno zahvaljujoč izjemno močni civilni organiziranosti prostovoljcev, ki v
               okviru gasilskih zvez po vsej državi in prostovoljnih gasilskih društev skrbijo za
               to, da smo varni. Oni se ne sprašujejo, ali je kriza ali ne, oni so svojo pomoč
               pripravljeni zagotavljati vedno, ob vsakem trenutku dneva, vsakem trenutku tedna. In
               mislim, da je čas, da ta družba tem gasilcem izkaže tudi vse dolžno spoštovanje in
               jim prizna za to njihovo pripravljenost tudi ustrezne bonitete.</p>
               <p>Drugo poslansko vprašanje se je navezovalo na vprašanje zmanjšanja sredstev za
               poklicno gasilsko mrežo, ki je napovedano v proračunu za leto 2013. Minister, jaz vas
               tudi na tem odboru pozivam, da Vlada Republike Slovenije pri snovanju proračuna
               Republike Slovenije za prihodnji dve leti najde te rezerve, zato da raven poklicne
               organiziranosti gasilcev v državi ne bo prizadeta. Torej, da ostane vsaj na tisti
               ravni, na kateri je bila doslej, ker bo zmanjšanje proračunskih sredstev v podporo
               gasilcem izrazito slab način zahvale za to, kar so v teh dneh storili.</p>
               <p>Naj končam s pristojnostjo spet nekega drugega odbora, in to je Odbor za kmetijstvo
               in okolje. Soočeni smo z ekstremnimi vremenskimi pojavi. Ti ekstremni vremenski
               pojavi se bodo v prihodnje še radikalizirali. Podnebne spremembe so tukaj, povzročil
               jih je človek in vse te stvari so neposredna posledica tega - velike suše na eni
               strani in velike poplave na drugi. Ponovno pozivam Vlado in vse nas, da se tega
               zavedamo in da takrat, ko je čas za to, reagiramo. Ni dovolj zagotoviti učinkovito
               pomoč takrat, ko se zgodi katastrofa, pomembno je, da s svojimi ravnanji preprečujemo
               nastajanje in poslabšanje našega podnebja, s čimer je neposredno povezan tudi pojav
               tovrstnih katastrof.</p>
               <p>Najlepša hvala in se opravičujem, če sem bil predolg.</p>
            </sp>
            <sp xml:id="SDT6-OZO-nujna-12-2012-11-16.sp23">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Izvolite, poveljnik Civilne zaščite Republike Slovenije, Srečko Šestan. Želite vi,
               minister? Izvolite, minister.</p>
            </sp>
            <sp xml:id="SDT6-OZO-nujna-12-2012-11-16.sp24">

               <speaker>ALEŠ HOJS:</speaker>

               <p>Pristojnost ali pa stvari, ki so se dogajale na lokalnem poveljstvu civilne zaščite v
               Mariboru, bo predstavil poveljnik civilne zaščite. Jaz bi pa vseeno, gospod poslanec,
               vam odgovoril nekaj stvari, če dovolite.</p>
               <p>Prvič. Vse to, kar ste povedali na začetku glede Facebooka, okrog tega, kako ljudje
               kakšno lopato in podobno dobijo, to bomo vse res sprejeli dobronamerno. In mislim, da
               je vsaka taka pripomba lahko samo kamenček teh naših protokolov ali načrtov, ki jih
               bomo uporabljali, tako kot ste sami povedali, v bodoče. Seveda vseh teh stvari
               nikakor ne jemljem kot kritiko, ampak vsekakor kot tiste dobronamerne pripombe, ki
               lahko v vsakem trenutku naslednjič nam samo pomagajo.</p>
               <p>Kar se tiče drugega vašega vprašanja, ki se nanaša na Vodni sklad, moram reči, da sem
               se tudi sam spraševal, kako je mogoče, da konkretno tisti vodni nasip, ki naj bi bil
               zgrajen v Dupleku, zakaj se ta stvar pravzaprav vleče že, ne vem, mislim, da že 10
               let, če se ne motim... <stage>/Oglašanje v ozadju./</stage> No, to se pravi, še dlje. Tako da tudi
               meni to ni bilo jasno, moram odkrito povedati. Tudi nimam tega odgovora. Tudi sami
               ste rekli, da naj pač to odgovorijo tisti, ki se s tem ukvarjajo. Posebej tu mislim
               na pristojni ministrstvi, <stage type="mag"/> <stage>(nadaljevanje)</stage> pri
               čemer pa imam nekaj informacij, da so vendarle tudi v določeni meri, da do tega ni
               prišlo, kljub temu, da so bila sredstva pripravljena, zdaj seveda, da ne bo kdo
               narobe razumel, krivi tudi malo kakšni lokalci. Tudi kakšen tam recimo noče prodati
               zemlje ali hoče za tisto zemljo, ki bi rekel, vredno 10 evrov, 150 evrov in pri naši
               zakonodaji, kjer se nič ne da speljati z neko, bom rekel interventno odločitvijo,
               ampak se peljejo vsi postopki, vključno z razlastitvijo enega majhnega koščka zemlje,
               je mogoče kdaj tudi recimo res to nonsens, da zaradi nekih takšnih parcialnih
               interesov kakšne stvari ne moremo speljati. Ampak mogoče naj to res pripravijo
               kolegi, ki so sodelovali pri teh postopkih.</p>
               <p>Kar pa se tiče vprašanja, ki ste ga gospod Frangež, pravilno postavili okrog
               praznjenja bazenov v Avstriji. Moram reči, da je tukaj ena tehnična zmeda. Namreč,
               dejstvo je, da bi oni morali začeti prazniti bazene bistveno prej. Problem je da so
               se Avstrijci znašli v situaciji, ko so bili nalivi že tako močni in ko je bil fen
               tako močan, da se je v višjih legah talil sneg, oni pa so imeli še vedno polne<stage>(?)</stage>
               bazene, njim ni nič pomagalo, da so takrat začeli odpirati zapornice, zato, ker je
               bil valj teh pritočnih voda tako velik, da je v bistvu šlo vse čez. Torej, dilema je
               res zakaj, jaz sicer osebno lahko rečem zakaj, zato, ker je vsak poln bazen toliko in
               toliko evrov, ker če imaš ti pol bazen imaš elektriko, če imaš praznega nimaš. Se
               pravi, očitno so tudi oni računali z nekimi ekonomskimi interesi in tega niso
               pravočasno spraznili. Da je temu tako, jaz ne morem potrditi, lahko pa absolutno
               potrdim vaši nameri ali vašemu indicu, da če je avstrijska strank začela z neko
               preiskavo, da je prav da to naredi tudi slovenske stran. In vlada je konkretno v
               sklepu, tako tisti četrtek, sprejela tudi ekspliciten sklep, kjer je naložila
               Ministrstvu za kmetijstvo in okolje, da stalna slovensko-avstrijska komisija za Dravo
               pripravi poročilo o pravilnosti postopkov, pa ne samo o pravilnosti postopkov, ampak
               o vseh tistih aktivnostih, ki so bile v tem času narejene na Dravi. Namreč, zakaj?
               Zato ker sem jaz tudi v ponedeljek popoldne osebno govoril z, ko sem se vozil v
               Maribor, gospodom Bricljem, če se ne motim, mislim da je Bricelj na Ministrstvu za
               kmetijstvo in okolje, ki je s slovenske strani določen za to meddržavno komisijo,
               kjer mi je, kot je bilo kasneje slišano v medijih, zagotavljal da so bili vsi
               postopki speljani pravilno. Jaz tega nisem mogel verjeti, sem rekel, glejte, kako je
               lahko vse pravilno, mi pa imamo tukaj takšno havarijo. In zdaj, tudi če so bili
               postopki pravilno speljani, mogoče pa je v samih postopkih kaj narobe. Mogoče pa je
               tam v postopku treba napisati nekaj drugega, da morajo to ob takšnem in takšnem
               alarmu, ob takšnih napovedih padavin to začeti prazniti, ne vem, 6 ur prej ne pa eno
               uro. Se pravi, zato je vlada v bistvu naložila ministrstvu, da vse te stvari razišče
               in da pripravi res celovito poročilo o tem kaj se je na avstrijski strani dogajalo.
               Mimogrede moram reči, da smo s strani Hrvatov pa tudi jaz ne bi rekel, da smo zdaj mi
               kar vse odprli in da smo, ali veste, da smo, bom rekel, naše zalili, zato, da Hrvatje
               ne bi dobili. Ampak, mi vseeno na nek drug način preprečili takšno havarijo na
               Hrvaške in z njihove strani so prišli neki signali ali zahteval, da smo se mi, v
               kolikor smo se lahko, ko je bil val tako velik, ti tudi nič več ne pomaga odpiranje
               in zapiranje, ampak gre vse čez, ustrezno odzvali.</p>
               <p>Kar se tiče vašega tretjega vprašanja pa moram reči, da bom tudi jaz, kot ste bili vi
               nekako odkriti, bom tudi jaz odkrit, jaz sem bil zelo slabe volje, ko sem tisto
               vprašanje dobil. Predvsem sem bil slabe volje zaradi tega, ker se mi je zdelo, da je
               v tistem trenutku, no, to je bilo tudi v ponedeljek, res nepotrebno ob vsem tem, bi
               rekel, tragediji zdaj na nek način prilivati olje na ogenj še s takšnim vprašanjem,
               pa seveda ga ne podcenjujem, boste tudi vse odgovore dobili. Namreč, dejstvo je, da
               tisto vabilo, ki so ga vsi javni uslužbenci oziroma vsi tisti, ki naj bi se pogajali,
               vključno s poklicnimi gasilci, prejeli prejšnjo sredo. In verjemite mi, gospod
               Frangež, nihče ni vedel, da se bo to v ponedeljek zgodilo, zato se mi je zdelo tudi
               malo neprimerno, pa ne samo, govorim zdaj z vaše strani, ampak s strani poklicnih
               gasilcev, da so potem tisto vabilo, ki so ga prejeli že v četrtek v ponedeljek
               izkoriščali zato, da so rekli, glejte kdaj ste nas vi, ravno zdaj ko so poplave pa so
               nas vabili. Dejansko nihče z vlade, pa ne samo z vlade ni vedel da se bo to zgodilo.
               Mislim, da tista njihova reakcija ni bila najbolj primerna. Jaz sem potem gospodu
               tudi odgovoril, tudi sva si malo dopisovala preko medijev, ampak mislim, da bomo tudi
               ta mali "špetirček" lahko ustrezno rešili.</p>
               <p>Kar se tiče samih prostovoljcev in poklicnih gasilcev in vseh ostalih reševalcev,
               moram tudi jaz reči, to sem večkrat ponovil, da brez njih ne bi bili Slovenci tako
               varni oziroma bi težko zdaj peljali kot jih peljemo. <stage type="mag"/> <stage>(nadaljevanje)</stage> Bi pa rad izpostavil dve stvari. Prvič, poklicni
               gasilci, razen s kolektivnimi pogodbami in njegovim tarifnim delom, pri katerem jaz
               osebno, kot minister za obrambo sodelujem kot vodja pogajalske skupine za te
               kolektivne pogodbe niso v pristojnosti države. Torej, nihče od poklicnih gasilcev do
               danes ni izkazal nobenega, kako bi rekel, zahteve ali namere da kaj s tarifnim delom
               ni v redu v tej kolektivni pogodbi. Želijo se pogovarjati o normativnem delu, kjer se
               seveda bomo pogovarjali, in po drugi strani moram reči, da vsa sredstva, ves denar,
               zagotovitve vse opreme in vsega, tem poklicnim gasilcem, kot veste jih je v Sloveniji
               13 poklicnih gasilskih brigad ali enot, zagotavljajo lokalne skupnosti. Torej,
               Ministrstvo za obrambo, kot država ne zagotavlja niti evra za te poklicne gasilce. Ti
               so torej zagotovljeni s strani občin, Ljubljana, Maribor, Koper recimo, zagotovljeni
               so recimo v kombinaciji z lokalno skupnostjo ali pa s kakšnim podjetjem, kot je
               recimo Celje in Dars, tam gre za tunele, ali pa recimo so v izključni pristojnosti
               kakšnih podjetij, eno takšnih je Aerodrom Ljubljana. Torej, nihče od države ne
               zagotavlja tem gasilcem sredstva. In še več moram povedati, z ZUJF-2, torej tem ZUJF,
               ki je zdaj v pripravi, kjer naj bi vlada na nek način razbremenila tudi občinske
               proračuna z znižanjem, bodisi nekih normativnih normativov ali standardov ali
               tistega, kar so občine dolžne zagotavljati, tukaj govorim recimo o vrtcih ali podobne
               stvari, šolstvu, moram reči, da Ministrstvo za obrambo ni predlagalo nikakršnega
               zmanjšanja zagotavljanja sredstev za gasilce na tej ravni. Torej, Ministrstvo za
               obrambo se je kljub pozivu Ministrstva za finance, da naj predlagamo stvari ki bi
               lahko zniževale ta standard odzvalo obratno in je reklo, da tega ne namerava
               predlagati, ker smo tudi mi prepričani, da so to tiste enote, ki so v tej državi
               nujno potrebne.</p>
               <p>Mogoče samo v informacijo pa moram reči, da vendarle tisti namenski viri, ki jih
               pretežno gasilci skozi državni proračun in skozi namenska sredstva iz požarnega
               sklada dobijo, so nekako na nivoju ca 60 milijonov evrov na leto. To seveda ne
               govorim o tem, da so to dovolj visoka sredstva, moram pa vseeno reči, da to vendarle
               neka sredstva so in tudi mislim, da so gasilci skozi vsa ta leta upravičili
               gospodarno porabo teh sredstev. In ne nazadnje moram reči, to pa bomo poskušali v
               odgovoru na vaše poslansko vprašanje odgovoriti, navedli bomo kar precej stvari, ki
               so se po mojem mnenju za prostovoljne gasilce v preteklosti že uredile, govorim o
               nadomestilu njihovega dohodka, če gredo na akcijo, govorimo o plačevanju njihovih
               zdravniških pregledov ali recimo o tem, da imajo možnost posebnih zavarovanj in
               podobno. Je pa res, da nekaj stvari, ki jih bom tudi navedel, bomo točno napisali
               katere in kaj, žal niso dobile posluha. Mislim, da ste mi pred dobrim mesecem ali
               mesecem in pol poslali dodatne pobude za ureditev določenega statusa prostovoljnih
               gasilcev. Zdaj govorim prostovoljnih gasilcev, pa smo žal s strani tistega, ki v tej
               državi odloča o financah, to je ministrstvo za finance dobili vse tiste naše predloge
               negativen odgovor. Torej, tistega kar nismo mogli medresorsko uskladiti, žal kot
               obramba ne moremo speljati. Bomo pa seveda veseli, v kolikor bo ta podpora s takšno
               ureditvijo teh statusov ali mogoče še česa, kar bi lahko tem prostovoljnim gasilcem
               olajšalo njihovo delovanje, predvsem pa mogoče njihovo usposabljanje in podobno, v
               kolikor bo nek širši konsenz z veseljem podprli.</p>
               <p>Mogoče samo še, če dovolite predsednik, da še gospod Šestan pove kako je s samim
               primerom v Mariboru. Čisto konkretno na to, kar je gospod poslanec postavil.</p>
               <p>Hvala.</p>
            </sp>
            <sp xml:id="SDT6-OZO-nujna-12-2012-11-16.sp25">

               <speaker>SREČKO ŠESTAN:</speaker>

               <p>Hvala za besedo, gospod podpredsednik, člani odbora, minister.</p>
               <p>Najprej bi rad povedal, da nočem biti odvetnik Mestne občine Maribor. Tudi jaz sem
               doživel eni dve razočaranji takrat na tem terenu, ko sem bil cel dan v Dupleku, kar
               je zelo blizu mestne občine Maribor. Moram pa povedati nekaj stvari, ki se, to kar je
               gospod Frangež navajal, nekatere držijo nekatere ne držijo, vsaj po moji oceni ne,
               ampak ne glede. <stage type="mag"/> <stage>(nadaljevanje)</stage> Smatram, da v
               nekaterih primerih je bila mestna občina precej neokretna, če smem uporabiti ta
               izraz. Treba je vedeti, da so občine samostojne. Mi ne moremo občini ukazovati,
               občina je prvi nivo in tisti najpomembnejši nivo našega delovanja. Jaz sem tudi
               poveljniku gospodu Stojanoviču nekajkrat sugeriral določene stvari, ampak nekatere je
               upošteval nekaterih ni, ampak ne glede na to. Občine morajo imeti, tiste, ki so na
               ogroženih območjih določena materialna sredstva. Tukaj mislim tudi na tisto, kar ste
               izpostavili, orodja, seveda v neki določeni količini, ne mislim tukaj na ne vem
               kakšna orodja, ki jih je uporabljala Slovenska vojska smo zagotovili mi iz našega
               skladišča, tudi mi nimamo neomejenih rezerv materialnih sredstev, tako da v nadalje
               smo se pogovorili tudi z našim ministrom, da bomo v bodoče tudi za ta namen, tudi za
               uporabo Slovenske vojske mi pač tam zagotavljali te materiale oziroma sredstva,
               medtem ko bi občine, kot govorim, tiste ki so na ogroženih območjih morale imeti
               določeno količino. Seveda, za to pa obstaja ta postopnost, pomeni, če tega zmanjka
               lahko zaprosijo za pomoč, za pomoč v tej smeri mestna občina ni zaprosila. Tudi za
               protipoplavne vreče ni zaprosila, ker jih je imela na zalogi, 5 tisoč so jih celo
               dali v Novo Gorico iz občine Maribor, tako da sem bil negativno presenečen nad
               tistimi prvimi reakcijami, ki sem jih na televiziji videl kaj se je dogodilo v
               Dogošah, ampak to se dogaja. Saj pravim, mi nekaj lahko vplivamo nekaj pa ne moremo
               vplivati. Tako, da mislim, da je bilo tukaj kar nekaj nesporazumov - zakaj - težko
               rečem, ker nisem šel raziskovati, ampak ne glede na to, ne bi rad da vrže ta dogodek
               slabo luč na celoten sistem. Ker, stvar je funkcionirala, ne samo po moji oceni,
               ampak tudi po oceni vseh tistih, ki so bili ali zraven ali so videli ali sodelovali
               ali kakor že hočete.</p>
               <p>Rad bi se dotaknil še tistega vašega obvestila oziroma avstrijskega balansiranja.
               Všeč mi je, da je večina njih pobrala mojo prvo izjavo, ki sem jo dal v večernih,
               mislim da Odmevih, tisti prvi dan, ko sem se vračal iz Dupleka, potem sem bil tudi
               kregan zaradi te izjave, ampak vidim, da jo kar upoštevate, to pa je ta, da sem
               takrat izjavil, da so po moji oceni Avstrijci podcenili situacijo, ker so imeli
               takrat razglašen oranžni alarm, so pa dobili pošiljko, spet po moji oceni, saj bi
               rekel, s sufliranjem nekaterih strokovnjakov, so pa dobili pošiljko dežja, ki je bil
               namenjen goriški, ker je tam obrnil tisti močan jugo in je šel tisti del tja gor na
               Avstrijsko-koroško in to je bil dodaten faktor zato, da so začeli zjutraj, odnosno so
               obvestili ob 5.30., to ste pravilno povedal, obvestili so prvič, da bodo spuščali 120
               kubikov. Mene so takrat poklicali iz ARSA, nismo mogli verjeti, noben ni mogel
               verjeti te informaciji, šef mi je povedal tudi, da ...<stage>/nerazumljivo/</stage>... iz neke
               eksotične številke, mobilne. Sem rekle dajte preveriti, so potem preverili jaz sem pa
               poklical tako naše Mariborčane in so ta podatek tudi oni dobili, center naš.</p>
               <p>Potem so se ti pretoki stopnjevali, od 2400 do 2800, po par ur. Moram pa povedati to,
               ko ste rekel sami in tu moramo negirati totalno, obvestilo, ki smo ga mi prejeli smo
               na podlagi tega obvestila in potem preverjanja informacije preko dravskih elektrarn
               in avstrijskih upravljavcev, da bo ta pretok res 1900, smo dali obvestilo za javnost
               že ob 6.30, je šlo iz uprave na vse naslove županov, seveda tistih, ki jih tangira
               Drava, reševalnih služb, civilne zaščite, prebivalcem celo in tudi potem so se
               organizirali s pomočjo naše regijske izpostave, da so obvestili tudi gasilci vse
               prebivalce, posebno takih vemo sami in vi jih dobro poznate kot domačini, da so to
               Malečnik, Duplek in seveda ...<stage>/Nerazumljivo/</stage>..., tako da so bili pravočasno obveščeni
               in tukaj ne morem nikakor prevzeti te vaše kritike. Kaj so pa radiji sporočali pa to
               ni naša stvar, mi smo dali pa tudi na radio, na lokalne medije je šlo to obvestilo za
               Dravo.</p>
               <p>Naslednja stvar, ki bi jo rad morda dopolnil, tudi gospoda ministra, omenjali ste
               gospoda Briclja. Mislim, da je gospod Bricelj, pa ne da bi njega ščitil, mislim, da
               ima on narobe tukaj ampak gospod Bricelj je govoril o postopkih obveščanja, odnosno o
               protokolu obveščanja, to so Avstrijci spoštovali, protokol obveščanja. Kaj pa zadaj
               obstaja v Avstriji glede tega pražnenja ali pa pravočasnega, <stage type="mag"/> <stage>(nadaljevanje)</stage> tu pa jaz ta moment ne vem. Jaz sem si želel
               tudi pridobili to pogodbo odnosno, mislim, da pogodba, ja, kar se tiče Drave,
               meddržavna, ki je še iz Jugoslavije ampak je nisem uspel dobiti, jo bom pa dobil in
               tam notri sem prepričan, da je zapisan tudi maksimalni pretok koliko lahko spuščajo v
               Slovenijo, ker vem, na Soči mi imamo zapeljane zapisanega koliko je maksimalni, ki ga
               lahko damo Italiji, če smem tako uporabiti.</p>
               <p>Tukaj mislim, da gospod Bricelj nima prav, jaz sem takoj tudi nastopil na to ampak
               potem jaz nisem hotel več teh izjav komentirati, ker to ni moja stvar. Jaz sem pač
               povedal svoje osebno mnenje takrat na televiziji prvi dan, je to in mislim, da se bo
               pokazalo, da sem imel prav.</p>
               <p>Upam, da bo ta preiskava avstrijska in potem tudi naša, čeprav naša ne bo preiskava,
               sklep vlade je naložil te dravski komisiji, da to naredi, ki jo pa vodi gospod
               Bricelj, tako da bomo videli kaj bo prinesla. Mislim, da bo pokazala, da je bilo to
               vse skupaj zamujeno, ker slika, kot ste tudi sam rekel to soboto, odnosno že v petek,
               so začeli spuščati na osnovni napovedi. Potem so se te napovedi na srečo vseh skupaj
               nas, niso uresničile, so šle bolj na Hrvaško kakor kam drugam in so pač, zdaj imamo
               malo bolj prazne bazene in bomo manj zaslužili, kot je rekel minister prej, tako da
               mislim, da je tukaj nekaj zatajilo na njihovi strani. Pri nas je bil ta odziv, kot
               pravim, pa tudi če je bil konfuzen, Mestne občine Maribor, ocenjujem, da je bil kar
               dober na stanje kot je bilo, če vzamemo v zakup, da smo ob 7. uri dobili obvestilo
               ali pa ob 6. zjutraj, da bo ta voda takšna, da je pa ta voda bila že takšna ob 11.
               uri, 12. uri je bila že takšna, je bilo že 1200 kubikov, potem pa samo še več.</p>
               <p>Mislim, da je bil odziv kar dober ali pa celo prav dober, seveda so nekatere tiste
               nedoslednosti bile.</p>
               <p>Če morda še, minister je prej povedal, samo dopolnim, da bo bolj razumljivo glede
               financiranja gasilskih enot. Tako je, kot je rekel minister, tu so v pristojnosti
               lokalne skupnosti, mi pa sofinanciramo samo del pripravljenosti in opreme za nevarne
               snovi, predore in ceste, odnosno nesreče na cestah. Tukaj sofinanciramo po uredbi
               vlade, 44 enot, od tega jih je 11 odpoklicnih, tako da mi nismo nikakor nadrejeni
               njim ampak so odgovorni nam samo iz naslova tega sofinanciranja za te dejavnosti, ki
               jih opravljajo širšega pomena, kot mi rečemo, tako da je stvar čista.</p>
               <p>Morda samo še eno stvar, ki bi rad, da jo vsi veste in tudi z moje strani še enkrat,
               čeprav je bila že izrečena tudi iz vaših ust, zahvala ali pa pohvala vsem tistim, ki
               so se tukaj angažirali. Tukaj je več kot 20 tisoč pripadnikov bilo različnih
               struktur, med njimi 12 tisoč gasilcev, 2000 pripadnikov ...<stage>/nerazumljivo/</stage>... 1500
               policistov, govorim okrogle številke, 3000 vojakov in tako naprej, da nebom koga
               izpustil.</p>
               <p>Mislim, da smo zdaj s temi rdečimi alarmi in s temi potenciranimi grožnjami
               pripravili tudi nekatere občine do tega, da so se malo zmigale. Kar nekaj občin si je
               nabavilo poplavne vreče, si je nabavilo marsikaj in tudi tukaj se je videlo, da smo
               iz državnih rezerv dali čez 60 tisoč vreč, kljub temu, da so si jih nabavljali, ker
               je bil obseg pač toliko in vsa druga materialna sredstva, ki jih nebi zdaj vam
               obremenjeval.</p>
               <p>Glede tega mislim, da počasi bo šla stvar naprej, korak za korakom in morda samo še
               stavek na tisto Facebook skupine. Povedal bom primer, ki smo ga imeli iz Železnikov.
               Mi smo takrat dobivali, pa tudi zdaj, ne morem reči dan ne, tudi zdaj smo dobili, ta
               Facebook se je verjetno ...<stage>/Nerazumljivo/</stage>... v Mestni občini Maribor, mi tega podatka
               na državi nimamo o tej skupini. Mi smo dobivali v našo podporno skupino štabov od
               tabornikov, Karitasa, skavtov, gorskih reševalcev, jamarji, vsi so si želeli, ne v
               svoji funkciji ampak prostovoljno aktivirati in mi smo nekatere morali tudi
               zavračati, ker smo imeli toliko potreb izkazanih iz lokalnih skupnosti. Ne morem
               poslati 200 ljudi v Maribor ali pa v Dogoše, če mene ni vprašal poveljnik ali pa
               župan za teh 200 ljudi potem sem mu jih dal na hrbet. Morate vedeti, da tukaj gre za
               načelo postopnosti in vsako stvar, ki so vprašali iz lokalnega nivoja, če smo jo
               imeli, so jo dobili, do vreč, do vojakov do ne vem kaj in tukaj<stage type="mag"/><stage>(Nadaljevanje)</stage> načelniku vsa zahvala in tudi ministru, ki sta
               tu podpirala ali pa, bom rekel, še bolj kaj drugega, da smo dobili na razpolago, kar
               smo hoteli. Tudi zadnje dneve smo imeli možnost uporabiti 1.600 vojakov dnevno, iz
               kompletnega načrta Vihra. Načelnik je bil odsoten, ampak jih je zagotovil poveljnik
               Poveljstva sil, ampak jih nismo mogli uporabiti, ker smo imeli potreb za 688, kot
               imam številko v glavi. Tako da tukaj govoriti o nekih takih negativnih stvareh, me
               malo kar ima, ampak dobro, saj pravim, je bilo več pozitivnih kot negativnih stvari,
               pa tudi sam sem to izkusil. Hvala lepa.</p>
            </sp>
            <sp xml:id="SDT6-OZO-nujna-12-2012-11-16.sp26">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Gospod Frangež želi repliko.</p>
            </sp>
            <sp xml:id="SDT6-OZO-nujna-12-2012-11-16.sp27">

               <speaker>MATEVŽ FRANGEŽ (PS SD):</speaker>

               <p>Tako ministru kot poveljniku se zahvaljujem za izčrpne odgovore. Ampak, gospod
               poveljnik, vseeno moram reči, da ste mojo kritiko vzeli malo preveč trdo. Mislim, da
               ni bila izrečena tako trdo. Tudi takrat, ko sem govoril o civilni zaščiti, sem
               opozoril, da so ljudje pravzaprav opazili neke nedoslednosti, ki jih velja v
               prihodnje odpravljati. Tako da ne biti prizadet zaradi tega, kar sem dejal. Če se je
               tako slišalo, se tako vam kot pripadnikom civilne zaščite opravičujem. Ampak mislim,
               da se tudi slišalo ni tako.</p>
               <p>Tudi nisem želel s prstom kazati ne na Mestno občino Maribor ne na poveljnika
               mariborske civilne zaščite, gospoda Stojanoviča. Jaz verjamem, glede na to, da so se
               napovedi zmotile, da se je pričakovalo fronto na zahodni strani in ne na severu. Da
               so pravzaprav vse institucije odigrale tukaj po svojih najboljših močeh, kolikor je
               bilo možno glede na kratek razpoložljiv čas. Tako da tudi hvala lepa za vse vaše
               odgovore. In, kot rečeno, brez zamere, če ste mojo kritiko razumeli drugače, kot je
               bila mišljena.</p>
            </sp>
            <sp xml:id="SDT6-OZO-nujna-12-2012-11-16.sp28">

               <speaker>PREDSEDNIK FRANC JURŠA:</speaker>

               <p>Hvala lepa, kolega Matevž.</p>
               <p>Besedo ima kolegica Sonja Ramšak.</p>
            </sp>
            <sp xml:id="SDT6-OZO-nujna-12-2012-11-16.sp29">

               <speaker>SONJA RAMŠAK (PS SDS):</speaker>

               <p>Hvala za besedo. Spoštovani minister, predsednik odbora in vsi prisotni!</p>
               <p>Tudi sama osebno bi se rada zahvalila vsem, ki so v teh aktivnostih v času poplav in
               po poplavah sodelovali. Predvsem tu mislim na hitro odzivanje vseh sil za zaščito in
               reševanje, v sodelovanju tako z ministrom kot načelnikom generalštaba, pa seveda
               predvsem poveljnikom zaščite in reševanja, ki se je v tej novi vlogi prvič znašel,
               odkar je bil imenovan. Kolikor vem, je bila to zanj prva naravna nesreča, in mislim,
               da je ta krst izredno uspešno prestal. Verjetno ni bilo lahko, kajti obseg je bil
               večji, kot se je napovedovalo. Seveda predvsem klasično je že, da v teh aktivnostih
               so vedno praviloma v poklicni in prostovoljni gasilski sestavi tisti, ki so prvi na
               terenu in prvi nudijo tudi pomoč ogroženemu prebivalstvu, pa tudi pri zaščiti
               materialnih dobrin. Bi pa mogoče nekatere stvari izpostavila, še posebej zaradi tega,
               ker v preteklosti vemo, da je v osnovi prišlo do večjega obsega posledic posamezne
               naravne nesreče, predvsem v primeru poplav, zaradi nepravočasnih meteoroloških in
               hidroloških prognoz. Zdaj smo prvič menda doživeli to, da so bile te napovedi res
               pravočasne in je lahko tako Ministrstvo za obrambo skupaj z Upravo za zaščito in
               reševanje ter vsemi centri, tako z državnim centrom kot tudi regijskimi centri za
               obveščanje in alarmiranje, pravočasno obvestilo vse pristojne nivoje za ukrepanje, se
               pravi, tako lokalne, regijske in državni nivo.</p>
               <p>Morda smo v teh razpravah pozabili še na en pomemben segment, to so mediji. V teh
               dneh sem zelo spremljala, kako se mediji odzivajo, in moram reči, da so mediji za
               razliko mogoče nekaj let nazaj, ko so bile poplave tudi na celjskem območju zelo
               obsežne, ker iz tega lahko izhajam po svojih lastnih izkušnjah, niso bili tako
               uspešni kot zdaj. In mislim, da je tudi to v veliki meri pripomoglo k temu, da so se
               ljudje pravočasno zavedali možnosti poplav in so se začeli tudi samozaščitno
               organizirati. Bi pa omenila to, da včasih morda tudi preveč pričakujejo ljudje, da
               bodo lahko vsi dobili takoj pomoč. Obseg posledic naravnih nesreč je <stage type="mag"/><stage>(Nadaljevanje)</stage> ponavadi zelo visok, zajema
               veliko območje. In ko govorimo o teh orodjih ter ostalem, lopatah, krampih in tako
               naprej, mislim, da počasi bomo morali tudi državljanke in državljani začutiti, da
               vedno država ali občine ne morejo poskrbeti za vse in je včasih treba tudi doma imeti
               kakšno priročno stvar za zaščito samega sebe oziroma svojega premoženja.</p>
               <p>Kar se tiče aktiviranja centrov za obveščanje, bi se vrnila nazaj. Namreč, vemo, da
               tudi na tem odboru ste bili deležni predvsem z Ministrstva za obrambo in Uprave za
               zaščito in reševanje kritik ob ne ukinjanju, ampak vzpostavljanju dežurstev v
               nekaterih regijskih centrih, v Murski Soboti, Slovenj Gradcu, Ptuju, Trbovljah, Novem
               mestu in Postojni. Mislim, da je ta sedanja naravna nesreča dokazala, da s tem
               ukrepom ni bila nič zmanjšana pravočasna in učinkovita obveščenost prebivalstva na
               teh območjih. Da je Uprava za zaščito in reševanje pravočasno zagotovila dežurstva v
               teh regijskih centrih. In verjetno je tudi zato odziv na terenu bil tako hiter in
               učinkovit.</p>
               <p>Se mi pa še vedno postavlja eno temeljnih vprašanj, to pa je, kar je tudi gospod
               Frangež, poslanski kolega, omenil, delovanje štaba za civilno zaščito Mestne občine
               Maribor. Pa tudi sam poveljnik je že povedal, da je predlagal nekatere stvari oziroma
               ukrepe, ki bi jih bilo treba izvesti. Tu se mi pa postavlja vprašanje, ali se občine
               zavedajo svoje prvenstvene vloge. Namreč, glede na to, da imamo to postopno
               aktiviranje sil in sredstev zaščite in reševanja, se pravi, najprej lokalni nivo,
               potem regijski in na koncu državni, in da lahko lokalna skupnost, kadar presežejo
               njene sposobnosti in zmožnosti to, da skupaj z regijskimi štabi civilne zaščite potem
               usklajuje pomoč zaščite in reševanja. Tu bi bilo morda treba preveriti tudi ta
               sistem, ali so vse občine usposobljene, prvič, ali njihovi štabi se aktivirajo
               pravočasno. Zdaj ne govorim o gasilcih, niti poklicnih niti prostovoljnih, ampak o
               silah zaščite in reševanja, se pravi, tudi o civilni zaščiti. Mislim, da pri tako
               množičnih naravnih nesrečah to pač ni zadostno. In tudi, ko govorimo - moram reči, da
               sem vesela, da je minister za obrambo skupaj z načelnikom zelo hitro aktiviral tudi
               Slovensko vojsko, ki je pomagala na terenu -, imam občutek, da pa vse sile zaščite in
               reševanja, ki so pa prvenstveno namenjene tudi po tistem času odpravljanju posledic,
               bi lahko občine tudi malo več prispevale k temu. Ampak verjetno je lažje, če nekdo
               drug naredi nekaj namesto tebe in ti ni treba za to namenjati posebnih sredstev
               oziroma uporabiti svojih lastnih sredstev. Na državnem nivoju je pa potem problem, ko
               krčimo sredstva Ministrstvu za obrambo, zaščiti in reševanju, in potem to obnavljanje
               materialnih in drugih sredstev je seveda oteženo.</p>
               <p>Toliko z moje strani. Moram reči, da je tudi zelo pohvalno, da so se praktično v času
               poplav in v tednu po poplavah v vse aktivnosti vključila tudi ostala ministrstva in
               celotna Vlada. Da so bili sprejeti, kdor je pogledal to gradivo, res maksimalni
               ukrepi v tej prvi fazi, in verjamem, da ko bo izdelana širša analiza, ki bo
               vključevala ne samo Ministrstva za obrambo, ampak tudi druge resorje, se pravi,
               Ministrstvo za kmetijstvo in okolje ter Ministrstvo za infrastrukturo, da bo ta
               analiza pokazala mogoče tudi na kakšno zadevo, ki jo bo treba v načrtih zaščite in
               reševanja v primeru poplav tudi odpraviti.</p>
               <p>Naj samo še segment poplavne varnosti omenim. Mi zelo dobro oziroma tudi zaščita in
               reševanje ima definirano, kje je večja poplavna ogroženost. Da pa, recimo, v to
               skupino spada tudi Celje oziroma Savinjska dolina. V zadnjih treh letih je bilo
               ogromno naporov vloženih s strani vseh občin s tega območja, da bi <stage type="mag"/><stage>(Nadaljevanje)</stage> končno dosegli realizacijo načrtov poplavne
               varnosti. Toda do nekaterih zadev, ki bi jih bilo treba postoriti na državnem nivoju,
               ni prišlo. In je v letošnjem letu oziroma z nastopom nove Vlade prišlo do sprememb in
               da se tudi na tem področju stvari premikajo. Zato mislim, da je treba tudi to
               izpostaviti in pohvaliti.</p>
               <p>Toliko z moje strani. Hvala.</p>
            </sp>
            <sp xml:id="SDT6-OZO-nujna-12-2012-11-16.sp30">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Besedo ima Matjaž Zanoškar.</p>
            </sp>
            <sp xml:id="SDT6-OZO-nujna-12-2012-11-16.sp31">

               <speaker>MATJAŽ ZANOŠKAR (PS PS):</speaker>

               <p>Hvala.</p>
               <p>Torej, ponovno zahvala in pohvala Slovenski vojski, ki je bila že prej izrečena. Pa
               če še enkrat ponovim, bi bilo ravno prav.</p>
               <p>Ne bom govoril o analizah dela občinskih štabov civilne zaščite. To bodo oni sami
               ugotovili, kjer so bili spodrsljaji in pomanjkljivosti. Saj stvar je taka, da se to
               ne zgodi vsak dan, pač pa vsakih 20 let in takrat se pravzaprav vidi, kje sistem
               škriplje. Ampak vse lepo in prav. Pohvale bi morali izreči tudi civilnemu delu,
               prostovoljcem in gasilcem. Vendar je ta civilni del včasih tak, da ga spregledamo,
               ker mislimo, to so naši ljudje, to imajo tako in tako v svoji duši, v svojem srcu, to
               nagnjenje, da ko pride do tega, da pomagajo. Vendar ko gre pa za to, da na terenu
               vidiš pripadnike Slovenske vojske, potem pa veš, da je stvar zelo, zelo resna. Hvala
               vam, poveljnik, hvala, načelnik, hvala, minister, za koordinacijo, zelo hitro
               koordinacijo in zelo izdatno ter hitro pomoč pripadnic in pripadnikov Slovenske
               vojske na terenu, ki se je pojavljala v času, ko sem tudi sam krožil po terenu, po
               poplavljenih območjih, v spalnih naseljih. In veliko je bila prisotna tudi v
               organizacijah, gospodarskih organizacijah. Izredno veliko je bila prisotna velika
               pomoč in velika zahvala v imenu koroške javnosti gre vam, minister, načelnik,
               poveljnik, za sodelovanje in hitro posredovanje. Pa ne bom rekel oziroma jaz bom že
               rekel, vendar vam ni treba naprej prenašati, še posebej so pohvalili vojakinje - ne
               vem, kako to, verjetno so imele kakšne posebne obveznosti vojakinje, da so izredno,
               izredno veliko naredile.</p>
               <p>Zdaj pa, ko sem pri besedi, poglejte, minister, res je to, kar je kolegica Sonja
               rekla - mi smo se pogovarjali o regijskih centrih za obveščanje. Glejte, če
               regijskega centra za obveščanja na Koroškem ne bi bilo takega, v tej formaciji, kot
               je - to nočno dežuranje smo dali v Celje, zdaj je ta formacija podnevi -, če ga ne bi
               bilo, potem bi bila Koroška še veliko bolj pod vodo, kot je bila. Ta center ni zajel
               vseh frekvenc, ni sprejel vseh klicev, ki so se vrstili takrat, veliko jih je ostalo
               zunaj. Ne moremo si pa zamišljati, da bi vse to prevzel centre v Celju. To ne bi šlo,
               to bi bila totalna polomija. In ta primer je še eden takih, da vendarle še razmislimo
               oziroma razmislite, preden se boste odločili, kaj fiksnega narediti s tem centrom za
               obveščanje, regijskim centrom za obveščanje, ne samo na Koroškem, tudi verjetno v
               vseh ostalih krajih, kot smo se o tem že pogovarjali. Tako da hvala bogu, da je bil.
               Ni mogel sprejeti vseh klicev, ker je bilo pošastno.</p>
               <p>Torej, naj zaključim. Hvala lepa, Slovenska vojska! Hvala lepa! Prenesite zahvale in
               pohvale pripadnicam in pripadnikom Slovenske vojske.</p>
            </sp>
            <sp xml:id="SDT6-OZO-nujna-12-2012-11-16.sp32">

               <speaker>PREDSEDNIK FRANC JURŠA:</speaker>

               <p>Hvala lepa. Zelo si pohvalil, in prav je tako.</p>
               <p>Besedo ima kolega Janez Ribič.</p>
            </sp>
            <sp xml:id="SDT6-OZO-nujna-12-2012-11-16.sp33">

               <speaker>JANEZ RIBIČ (PS SLS):</speaker>

               <p>Hvala za besedo. Spoštovani gospod predsednik Odbora za obrambo, spoštovani gospod
               minister za obrambo s sodelavci, poslanke in poslanci!</p>
               <p>Zelo pozdravljam danes to točko dnevnega reda, da obravnavamo tudi na našem odboru
               problematiko, ki se je dotaknila naših državljank in državljanov. Rad bi se zahvalil
               za to hitro reakcijo Vlade in posameznih ministrov na terenu. Mislim, da si morda
               niti ne znate predstavljati, koliko to prizadetim ljudem pomeni.</p>
               <p>Zdaj ne bi rad govoril o podrobnostih, ker jih je že zelo lepo opisal gospod Frangež.
               Z našega štajerskega konca, pa tudi vsi ostali ste, bi rekel, neka opažanja
                  podali,<stage type="mag"/><stage>(Nadaljevanje)</stage> ko ste
               razpravljali, kar se mi zdi zelo prav, saj je to lahko za tiste, ki takrat nastopajo,
               zelo koristno.</p>
               <p>Zelo me veseli, da nas je minister danes obvestil tudi o tem, da bo vodilo
               Ministrstvo za obrambo akcijo za povrnitev stroškov vsem tistim prostovoljcem, ki so
               bili vključeni in na terenu delali. Pa tudi, da razmišlja o tem, da se bo obnovilo
               tudi zaloge, ki jih potrebujemo za to, da lahko ukrepamo, ko do česa takega
               pride.</p>
               <p>Rad bi se pa zahvalil gospodu ministru, celo dvakrat v tem času je bil v Podravju,
               tudi v naši občini Duplek, in tudi gospodu načelniku generalštaba, da je zagotovil,
               da je bila prisotna tudi vojska. Zelo sem vesel, da je poveljnik Civilne zaščite
               Republike Slovenije tako pametno ukrepal. Šel je tja, kjer je bil največji problem.
               Bil je tam in od tam dajal navodila in tako naprej, ne pa kje iz kakšne pisarne. In
               to se je pokazalo za zelo učinkovito. Zato, gospod Šestan, hvala lepa!</p>
               <p>Rad bi se zahvalil tudi na nek način vojski, za katero je bil zelo dober odziv na
               terenu. Nekako smo se tisti, ki smo tam doma, bali, kako sedaj to bo. Nekoč daleč
               nazaj, tam v 60. letih, ko so bile tudi poplave na našem območju, je takratna vojska
               tudi bila prisotna, vendar nimamo ne vem kako dobrih izkušenj oziroma spominov na to.
               Zdaj je bilo to 100% veliko bolje in bolj učinkovito.</p>
               <p>Rad bi tudi rekel, da je glavno vlogo odigralo, kot ste povedali, 12.000 gasilcev, ki
               so bili prisotni. Seveda ima gasilstvo na Slovenskem bogato tradicijo, je dobro
               organizirano. Tudi v občini, iz katere prihajam, sta dve gasilski društvi, ki smo ju
               močno vseskozi podpirali, tudi z opremo in tako naprej, tudi z izobraževanjem, in to
               se v takšnih trenutkih pokaže. Veliko gasilskih društev je prišlo tudi iz drugih
               koncev Slovenije, ki niso bili ogroženi ali prizadeti, in so tu pomagali. Tu se vidi
               tista solidarnost, zato se mi zdi prav, da bodo zdaj na nek način tudi njim stroški
               povrnjeni.</p>
               <p>Seveda, tudi Rdeči križ in Karitas sta opravila svojo veliko vlogo, sploh območni
               Rdeči križi, recimo, ki so po vaseh, so pomagali zbirati sredstva za pomoč. Veliko je
               bilo, moram reči, izkazane pomoči takrat kmetov. Nekateri kmetje, ki so dobri, ki
               znajo delati, ki znajo gospodariti, imajo tudi dobro mehanizacijo in s to
               mehanizacijo so znatno pomagali pri reševanju, kar se je pokazalo za zelo dobro. Tudi
               veliko obrtnikov z mehanizacijo je bilo in bi se tudi njim rad s tega mesta zahvalil.
               Pa tudi mnogim občanom Dupleka in sploh Podravja ter tistega dela Maribora, ki ga sam
               poznam.</p>
               <p>Bilo je rečeno glede kriznih centrov. Dva krizna centra v Dupleku in Dogošah še vedno
               delujeta, še vedno zbirata sredstva in jih tudi razdeljujeta tistim, ki jih
               potrebujejo. Rekel bi pa še nekaj besed glede sanacije po poplavah, pa tudi glede
               gradnje protipoplavnega nasipa. Sam sem bil 17 let župan občine Duplek in sem si
               želel priti za poslanca v Državni zbor, da bi tu lahko pomagal tistim s tega območja,
               ki so me v Državni zbor v Ljubljano poslali. Že v prejšnjem sklicu Državnega zbora
               kot opozicijski poslanec sem vedno spraševal in poudarjal to problematiko in to temo.
               In celo kot opozicijskemu poslancu mi je uspelo, da smo v Državnem zboru imeli točko
               in o tem razpravljali. Kaj veliko se pa ni zgodilo. Zadnje poplave so bile leta 1998.
               Vsem strokovnjakom vedno govorim in še danes govorim, in to s polno zavestjo trdim,
               da bi bilo treba strugo Drave očistiti. Struga Drave nima korita, je postala ravna. V
               tej strugi Drave se je nabralo veliko materiala, ker pač ni vsakodnevnega pretoka in
               ga ne rine pred sabo. Ko pridejo velike poplave, <stage type="mag"/><stage>(Nadaljevanje)</stage> z bagerji na hrvaški strani čakajo, da pride ta
               material na njihovo stran, ga poberejo in mi hodimo tja kupovat asfalt in tako
               naprej. Zato, ker so to krajinski parki, ker je to Natura 2000 in tako naprej, in
               zdaj smo si omislili protipoplavni nasip. Na občini sem si prizadeval tudi za ta
               protipoplavni nasip zaradi obojestranske koristi. Videl sem, da bi bilo prav, da bi
               očistili Dravo, da bi te materiale odvažali tja, kjer smo morali imeti velike nasipe,
               za avtoceste in tako dalje, pa bi bili na koncu vsi zadovoljni. To je že povzeto in
               tudi zapisano, kar govorim, ampak do tega ni prišlo. No, potem smo se lotili gradnje
               protipoplavnega nasipa. In kot je gospod minister prej pravilno ugotovil, na terenu
               prideš do problema, da bi nekateri za svoja zemljišča hoteli imeti veliko, nekateri
               jih sploh ne bi dali, drugim gredo ti nasipi preko rodovitnih njiv, del bo padel v
               poplavno območje, drugi bo ostal zunaj, zato je seveda problem. Kolikor imam zdaj
               podatkov, bi naj prišlo prihodnje leto do gradnje tega nasipa, kajti dokumentacija je
               že tako daleč, večina zemljišč je tudi odkupljenih. Pa tudi veliko materiala je že
               pripeljanega na deponijo, ki smo ga domačini vsepovsod, kjer se je kaj delalo, pa je
               bil višek, vozili na en kup, da bi do tega prišlo.</p>
               <p>Kar se tiče krajinskega parka ali Nature 2000, bo še kar problemov. Vidimo, da bi ga
               morali v Sloveniji še širiti. Lahko pa se na koncu vprašamo, kaj je več vredno, ali
               so res več vredne tiste ptice ali človeška življenja. Hvala bogu, tokrat ni bilo
               človeških žrtev.</p>
               <p>Še enkrat se vsem zahvaljujem. Hvala za besedo.</p>
            </sp>
            <sp xml:id="SDT6-OZO-nujna-12-2012-11-16.sp34">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Besedo ima še Franc Breznik.</p>
            </sp>
            <sp xml:id="SDT6-OZO-nujna-12-2012-11-16.sp35">

               <speaker>FRANC BREZNIK (PS SDS):</speaker>

               <p>Hvala za besedo, gospod predsednik.</p>
               <p>Ponovno se bom poskušal zahvaliti predvsem ministru za obrambo. Tudi sam menim, da je
               gospod Šestan svoj prvi ognjeni krst, tokrat lahko govorimo o vodnem krstu, prestal z
               odliko, za kar se vam zahvaljujem. Menim, da je bila koordinacija vzorna. Tudi dobra
               praksa sodelovanja civilne zaščite in vojske je lahko vzor ne samo nam, pač pa tudi
               izven naših meja, tudi ostalim skupnostim. Bi pa poudaril nekaj zadev, nekaj
               ugotovitev, ki so ravno danes neke skupne ugotovitve.</p>
               <p>Prva ugotovitev je, da poplave v Sloveniji predstavljajo resno grožnjo, kot neka
               naravna katastrofa v širši Sloveniji. Lahko rečem, da smo po eni strani Slovenci, kot
               ugotavljamo, glede nekih naravnih pojavov na srečnem delu te Zemlje, po drugi strani
               pa ugotavljamo, da so te poplave, če gledamo vsaj v tem srednjeročnem obdobju,
               recimo, v preteklem obdobju od novembra 1990, ko so bile katastrofalne poplave v
               Spodnjesavinjski regiji, pa do danes, da to niso enkratni pojavi. Kot je danes
               minister rekel, te 100-letne vode so že 5-letne vode ali pa 10-letne vode, bi lahko
               rekli. Zato dajem sugestijo, da bi morda tudi naredili v spomladanskem obdobju kakšno
               vajo na tem področju, da bi mogoče te zadeve še optimizirali, da bi poiskali kakšno
               dobro prakso. Predvsem pa lahko rečem, da se veselim, da ste omenili tudi vojaške
               dokumente Vihra, in imate te dokumente pri sebi. To so dokumenti, s katerimi enote
               predstavljajo - torej dokumentih, v katerih so vse te naravne katastrofe, pa tudi
               drugi pojavi. Druga zadeva, ki je, se mi zdi glede protipoplavnih vreč. Glejte, neka
               doktrina, neka znanost je šla naprej. Danes obstajajo poplavne vreče, ki so za
               večkratno uporabo, ki imajo tako imenovani vložek, ki se napije vode, ki se potem
               poveča za 10-, 20- ali pa 30-krat. Tako se to vrečo potem, ko je konec pojava, lahko
               zloži in uporabi večkrat. Menim, da bi bilo tu treba razmisliti vsaj v teh poplavnih
               območjih, da bi poskušali narediti neko vajo, poskusiti narediti test teh
               protipoplavnih vreč. Gre za neko novo generacijo, kjer so ti vložki kot neke gobe, ki
               se napijejo vode. Sam sem nekaj teh vreč že videl in menim, da so za pojave, ki so
               večkratni predvsem v teh ogroženih območjih, sila dobrodošle. Lahko bi si tudi
               lokalne skupnosti kupile te vreče. Menim, da bi bilo treba razmisliti in tudi v
                  tehniki<stage type="mag"/><stage>(Nadaljevanje)</stage> poplav iti naprej
               pri materialih, ker menim, da je pa tu tehnika ostala zadnjih 100 let enaka. Lahko je
               vse optimalno, kar se tiče kadrov in obveščanja, vendar pa gre tehnika naprej. In bi
               bilo treba poiskati dobre prakse v državah, kjer poplave morda še bolj ogrožajo
               njihov teritorij kot trenutno našega. Zato dajem kot neko sugestijo, da bi se te
               vreče preizkusilo. Sam sem jih nekaj zasledil, več jih je na tržišču, in menim, da
               smo danes ugotovili, da gre za večkratne pojave.</p>
               <p>Po drugi strani je pa tudi moje mnenje, čeprav mislim, da poteka preiskava v
               Avstriji, kot ste danes omenili, da so tu Avstrijci za nekaj ur zamudili, da je
               ekonomski interes prevladal nad varnostnim interesom. Poglejte, če bi bile te
               padavine tako močne, potem bi bilo v mojih krajih, kjer živim, v Pesniški dolini,
               osrednje Slovenske gorice, poplavljeno. Zdaj te poplave niso bile tako obširne,
               največji problem je bila Drava, nenormalen pretok Drave, ki je bil nekajkratnik, kot
               ste dejali. Menim, da so Avstrijci vsaj za 12 ur zamudili s spuščanjem te vode.
               Verjamem, da mi tega danes ne bomo odkrivali, to bo odkrivala preiskava, ki poteka.
               Verjamem, da tudi oni morajo v svojih dokumentih marsikaj spremeniti, da do teh
               pojavov ne prihaja. In smo se tudi iz teh nesreč na podlagi nekih preiskav in analiz
               lahko marsikaj naučili in lahko še bolj optimiziramo te zadeve v prihodnje.</p>
               <p>Še enkrat pa hvala za izredno dobro koordinacijo! Resnično ste pokazali dobro srce in
               vsaka čast!</p>
            </sp>
            <sp xml:id="SDT6-OZO-nujna-12-2012-11-16.sp36">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Glede na to, da imamo samo še dva razpravljavca, oba najavljata zelo kratko razpravo,
               bi predlagal, da še gospod Matej Tonin razpravlja, sam bom tudi zelo kratek, potem pa
               boste dobili še možnost predstavniki ministrstva, minister in ostali, da pojasnite
               določene zadeve. Matej, izvoli.</p>
            </sp>
            <sp xml:id="SDT6-OZO-nujna-12-2012-11-16.sp37">

               <speaker>MAG. MATEJ TONIN (PS NSi):</speaker>

               <p>Zelo na kratko.</p>
               <p>Ormoški župan Sok, ki ga najbrž vsi dobro poznate, me je prosil, naj to priliko
               izkoristim za to, da opozorim, da so občine dolžne plačevati izostanek gasilcev z
               dela. In da bi podjetja morebiti v tej krizi in tej situaciji razmislila, da v smislu
               solidarnosti občinam tokrat teh računov ne bi izdajala. To je vse, kar sem hotel
               povedati.</p>
            </sp>
            <sp xml:id="SDT6-OZO-nujna-12-2012-11-16.sp38">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Tudi sam bom zelo kratek. Glede na to, da sem se včeraj zvečer malo pripravljal na to
               sejo, pregledal to gradivo, sem si nekako takole zamislil, da pogledam štiri točke,
               peto dodam čisto svojo, ampak to ni moja, ker sem danes že kar dosti slišal in je
               bilo to povedano.</p>
               <p>Najprej me je zanimal obseg škode. O zneskih ne bom govoril, obseg je zelo velik.
               Bilo je ogromno teritorija Slovenije poplavljenega, bilo je ogromno škode tako na
               infrastrukturi kot na objektih. Zdaj ne bom našteval, kateri objekti so vse to, od
               gospodarskih pa do zasebnih hiš in tako dalje. To je ključnega pomena, da pri taki
               zadevi človek sam pri sebi razčisti.</p>
               <p>Zanimalo me je tudi, koliko je sodelovalo sil za zaščito in reševanje. Moram reči, da
               je zelo pohvalno. Veste, mene to nič ne preseneča. Tudi sam sem bil pripadnik civilne
               zaščite, prostovoljnih gasilcev in drugih prostovoljnih društev, tako mi je ta zadeva
               zelo blizu. In moram reči, da nikoli prostovoljci, pa tudi civilna zaščita, seveda
               skupaj zdaj tudi s Slovensko vojsko, niso zatajili.</p>
               <p>Potem me je zanimala trenutna pomoč. Mene veseli, da kljub tej krizi je Vlada, kot je
               nekdo rekel, popraskala vse kote, mislim, da minister Bogovič, in da za to prvo
               nastalo škodo dajemo tudi določena sredstva. Zagotovo je ta rešitev preko Rdečega
               križa in Karitasa najboljša, ker ta pomoč pride relativno zelo hitro. Ti dve
               humanitarni organizaciji zelo hitro odreagirata in tudi problematiko na terenu zelo
               dobro poznata.</p>
               <p>Kar pa me je zdaj zaskrbelo, pa je, kako bo šla sanacija pozneje. Veste, to, kar je
               govoril kolega Frangež, o sredstvih Vodnega sklada, tudi sam sem v prejšnjem mandatu
               večkrat načenjal to vprašanje. Sredstva so se koncentrirala dejansko na eno območje.
               Vsi dobro vemo, zdaj ga ne bom izpostavljal. Tam je bilo porabljenih preveč sredstev,
               za <stage type="mag"/><stage>(Nadaljevanje)</stage> vsa ostala območja
               Slovenije, za vse te vodotoke, pa ni bilo potem več na razpolago teh sredstev. In
               dejansko posledice so zelo vidne.</p>
               <p>Avstrijcev se ne bom dotikal. Minister je prej rekel, da je voda denar, s čimer se
               popolnoma strinjam. Zdaj, ali je bilo samo to ali pa so mogoče tudi zamudili z
               reakcijo, je tudi ta možnost. Spominjam se zgodovine nazaj iz lokalnega okolja, ko je
               rečni nadzornik prepozno odreagiral pri visokem vodostaju znotraj akumulacijskega
               jezera. Imeli smo hudičeve težave, moram enostavno in preprosto reči.</p>
               <p>Na koncu pa, ker sem rekel, da bom kratek, hvala vsem, ki ste sodelovali v tej zadevi
               in pomagali ljudem ob dogodku, ki ni bil najbolj svetal za njih.</p>
               <p>Besedo ima poveljnik civilne zaščite.</p>
            </sp>
            <sp xml:id="SDT6-OZO-nujna-12-2012-11-16.sp39">

               <speaker>SREČKO ŠESTAN:</speaker>

               <p>Hvala za besedo.</p>
               <p>Hotel sem samo povedati glede vreč, da to rešitev poznam, imam tudi v svoji pisarni
               nekaj primerkov. Imeli smo tudi predstavitev na območju kranjske gasilske brigade.
               Stvar je seveda dobra, novejša. To je vreča, polnjena s polimerom. Je pa seveda
               bistveno dražja, to je prva stvar. Druga stvar pa je, da zahteva ogromno ljudi za
               sušenje, skladiščenje, ta stvar se mora posušiti, in to 100% posušiti, drugače
               propade. Tako takrat za to ni bilo nobenega interesa. To smo predstavili tudi
               nekaterim občinam. Ampak, kot pravim, rešitev obstaja, poznamo jo. So pa tudi druge
               rešitve, s tistimi napihljivimi ali pa vodo-napihljivimi baloni, ampak to so vse zelo
               drage rešitve, ki pa jih uporabljajo po Evropi, celo po nekaterih mestih jih
               uporabljajo za zaščito. Toda, kot pravim, ta vreča, ki jo mi uporabljamo trenutno,
               dve vrsti vreč uporabljamo, enojne in dvojne, je zelo primerna za zaščito vrat,
               garažnih objektov, takih manjših stvari, seveda pa nikakor za gradnjo kilometra
               nasipov. Mislim, da bo namenska uporaba teh vreč še zmeraj ostala. Seveda pa gre
               stvar naprej in razmisliti je, če ne bomo prišli do drugačnih rešitev, sistemskih, tu
               pa mislim na nekakšne valobrane oziroma ne valobrane, pregrade in v tem smislu, potem
               bi bilo treba razmisliti za naprej v tej smeri. Hvala lepa.</p>
            </sp>
            <sp xml:id="SDT6-OZO-nujna-12-2012-11-16.sp40">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>S tem smo pripeljali razpravo do konca in jo tudi zaključujem.</p>
               <p>Predlagam naslednji sklep: Odbor za obrambo se je seznanil z informacijo o poplavah v
               Republiki Sloveniji med 4. in 7. novembrom 2012. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zahvaljujem se vsem skupaj za udeležbo na današnji seji Odbora za obrambo. Hvala
                  lepa. <title>Seja je bila končana 15. novembra 2012 ob 16.45.</title>
               </p>
            </sp>
         </div>
      </body>
   </text>
</TEI>
