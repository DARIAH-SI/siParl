<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZZEU-javna-1-2012-02-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">700A3A0D9F6CAD41C1257D1F005A5794</idno>
               <idno type="custom" subtype="day">6DCDF580E65A8FE1C12579A7004DFBF2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=6DCDF580E65A8FE1C12579A7004DFBF2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-javna-1-2012-02-17.OZZEU" n="1">
               <name>javna predstavitev mnenj</name>
               <date when="2012-02-17"/>
            </setting>
         </settingDesc>
         <particDesc>
            <listOrg>
               <org xml:id="OZZEU-javna-1-2012-02-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-javna-1-2012-02-17.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR</stage>
            <stage type="title">ODBOR ZA ZADEVE EVROPSKE UNIJE</stage>
            <stage type="title">JAVNA PREDSTAVITEV MNENJ O PODPISU TRGOVSKEGA SPORAZUMA ZA BOJ PROTI PONAREJANJU (ACTA) MED EVROPSKO UNIJO IN
            NJENIMI DRŽAVAMI ČLANICAMI, AVSTRALIJO, KANADO, JAPONSKO, REPUBLIKO KOREJO, ZDRUŽENIMI
            MEHIŠKIMI DRŽAVAMI, KRALJEVINO MAROKO, NOVO ZELANDIJO, REPUBLIKO SINGAPUR, ŠVICARSKO
            KONFEDERACIJO IN ZDRUŽENIMI DRŽAVAMI AMERIKE </stage>
            <stage type="date">(17. februar 2012)</stage>
            <stage type="chairman">Javno predstavitev je vodil Roman Jakič, predsednik odbora.</stage>
            <stage type="time">Javna predstavitev mnenj se je pričela ob 12.03.</stage>
            
        

            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Spoštovani naj mi bo dovoljeno, kot predsedniku odbora za zadeve Evropske unije, da
               vas prisrčno pozdravim. Pričenjam javno predstavitev mnenj o podpisu trgovinskega
               sporazuma za boj proti ponarejanju ACTA med Evropsko unijo in njenimi članicami,
               Avstralijo, Kanado, Japonsko, Republiko Korejo, Združenimi mehiškimi državami,
               Kraljevino Maroko, Novo Zelandijo, Republiko Singapur , Švicarsko konfederacijo In
               Združenimi državami Amerike.</p>
               <p>Odbor je odločitev za organizacijo javne predstavitve mnenj sprejel na 4. seji 3.
               februarja 2012.</p>
               <p>Pozdravljam vse udeleženke in udeležence javne predstavitve mnenj, pozdravljam
               ministra za gospodarstvo, predstavnike vlade, predstavnike evropske komisije,
               informacijsko pooblaščenko, predstavnike nevladnih organizacij, tudi naše evropske
               poslanke in poslance in predstavnike medije.</p>
               <p>Pozdravljam tudi vse gledalke in gledalce, ki nas spremljajo v živo po
               televiziji.</p>
               <p>Pri prispevku in razpravi v angleškem jeziku samo opozorilo, je zagotovljen prevod v
               slovenski jezik in obratno. </p>
               <p>Namen javne predstavitve mnenje je v podpisu trgovinskega sporazuma za boj proti
               ponarejanju ACTA je pridobiti mnenja in stališča strokovne in širše javnosti o
               podpisu sporazuma, ki bodo služila kot podlaga za obravnavo ACTA na pristojnem
               odboru.</p>
               <p>Javna predstavitev mnenj naj bi podala odgovore na naslednja vprašanja. Ali je model
               zaščite avtorskih pravic oziroma intelektualne lastnine, kot ga predvideva sporazum
               ACTA, ustrezen. Ali je sporazum 
               ACTA skladen z mednarodnimi pravnimi standardi na področju varovanja intelektualne
               lastnine. Ali sporazum ACTA prekomerno posega v človekove pravice. Kakšen vpliv ima
               lahko sporazum ACTA na komunikacijsko zasebnost in dostop do kulturnih dobrin? Kakšne
               posledice ima lahko sprejetje sporazuma ACTA za mednarodno trgovino in razvoj
               inovacij? Ali je bil postopek oblikovanja izhodišč in smernic sporazuma ACTA
               pogajanje o rešitvah oziroma posameznih določbah tega sporazuma in pristopa
               posameznih držav članic EU in evropske komisije h končnemu besedilu sporazuma ACTA
               ustrezen?</p>
               <p>Preden gremo na vsebinski del bi vam rad podal še nekaj tehničnih napotkov in sicer
               najprej bom sam podal uvodno razmišljanje glede na to da sem bil tudi predlagatelj te
               javne predstavitve mnenj, nato bo sledila predstavitev stališč sporazuma s strani
               predstavnikov vlade, evropske komisije informacijske pooblaščenke, temu pa bodo
               sledile razprave, vprašanja in komentarji vas udeleženk in udeležencev.</p>
               <p>Vse, ki bi radi razpravljali prosim, da izpolnite prijavnico k razpravi, ki jo imate
               pred seboj na klopeh ter jo oddate kolegicam, ki sedijo zadaj tako da bomo lahko
               vsakega od napovedanih razpravljavk in razpravljavcev tudi predstavili.</p>
               <p>Kot ste, nekaterim to tudi ni bilo všeč, ej bilo v naprej povedano, da naj bi
               razpravljavci svoje razprave omejili na tri minute, to zavoljo tega, ker je bilo že
               pisnih prijav kar nekaj, seveda bomo tolerirali zaključke misli v četrti minuti, v
               peti bomo pa že začeli glasno opozarjati, da se čas izteka.</p>
               <p>Odmor med razpravo ni predviden, obveščam pa vas, da si med potekom predstavitve
               mnenj v avli pred dvorano lahko postrežete s sokovi in vodo. To je del, ki se nanaša
               na tehnično.</p>
               <p>Zdaj mi dovolite, da povem svoj del razmišljanja ob tem uvodu.</p>
               <p>Vsi se bomo strinjali, da moramo urediti področje kršitev pravic intelektualne
               lastnine oziroma avtorskih pravic, vendar se moramo tega pomembnega gospodarskega
               vprašanja lotiti drugače, saj je sporazum ACTA po mnenju mnogih sporen tako zaradi
               vsebine, kot tudi zaradi samega procesa sprejemanja.</p>
               <p>Zato sem tudi kot predsednik odbora za zadeve EU predlagal članom in članicam, da v
               sklopu odbora opravimo javno predstavitev mnenj in končno in vsaj delno popravimo
               napako in vključimo širšo javnost v postopek sprejemanja in ratifikacije sporazuma
               ACTA.</p>
               <p>Javno predstavitev mnenj sem predlagal zato, ker ne morem pristati, da so pogajanja o
               sporazumu ACTA potekala zaupno mimo ustaljenih multilateralnih poti, na primer mimo
               svetovne trgovinske organizacije ter svetovne organizacije za intelektualne pravice,
               zato se postavlja vprašanje ali ACTA sploh ej v skladu z aktualnimi mednarodnimi
               pravnimi standardi in ali dosega evropske standarde zaščite in varovanja
               univerzalnosti, integritete in odprtosti interneta.</p>
               <p>Ker je bil sporazuma pripravljen in podpisan s strani številnih držav, ne da bi v teh
               posameznih državah članica EU opravili široko javno razpravo v kateri bi bila
               vključena civilna družba in strokovna javnost, to je tudi razlog zakaj smo danes
               tu.</p>
               <p>In še prav posebej zaradi ostrega odklonilnega odziva na sporazum ACTA s strani
               civilne družbe v Sloveniji in drugod.</p>
               <p>Veseli me, da ste se vabilu na javno predstavitev mnenj odzvali številni predstavniki
               javnosti in verjamem, da bomo priča konstruktivni razpravi o aktu, ki zadeva vse
               nas.</p>
               <p>Mnogi strokovnjaki, so si edini v mnenju, da je besedilo sporazuma preveč nedorečeno
               in ravno v tej ohlapnosti se skriva velika nevarnost kdo bo in na kakšen način
               odločal pri vprašanjih s področja zaščite intelektualne lastnine in boja proti
               piratstvu.</p>
               <p>Storili bi napako, če bi snovalcem besedila očitali, da namen besedila ni  sledenje k pozitivnim ciljem, na
               primer zaščiti intelektualne lastnine oziroma avtorskih pravic. Bistven problem pa je
               pri tem v predlogu načina, kako naj bi to dosegli. Za številne iz besedila ACTA
               sledi, da bomo ali da bodo morali ponudniki spletnih storitev v lastnih omrežjih
               nadzirati in posredovati osebne podatke domnevnih kršiteljev. To bi lahko, seveda,
               usodno vplivalo na svobodo izražanja, komunikacijsko zasebnost in dostop do kulturnih
               dobrin. Evropska komisija vztrajno zatrjuje, in danes bomo poslušali argumente, ki
               mogoče temu niso tako, da temu ni tako in da je sporazum v celoti v skladu z veljavno
               zakonodajo Evropske unije. Prepričan sem, da bi to vprašanje morali razčistiti pred
               odobritvijo oziroma ratifikacijo v Evropskem parlamentu in v nacionalnih
               parlamentih.</p>
               <p>Na koncu si moramo postaviti tudi vprašanje, ali se splača prenesti vsa negodovanja
               in nasprotovanja javnosti in proteste ter gverilske akcije za sprejetje sporazuma, ki
               konec koncev niti ne bo učinkovit. Ali bo zgolj element grožnje omejevanja svobode za
               državljanke in državljane EU? Ali morda ne bi bilo pametneje, da Evropski parlament
               sporazuma ACTA v obstoječi obliki ne potrdi? Sam sem prepričan, da si zaslužimo
               boljši sporazum in da je tega, ki je pred nami potrebno ne zamrzniti, temveč od njega
               odstopiti. To je bil moj uvod.</p>
               <p>Sedaj pa bi predal besedo mag. Radovanu Žerjavu, ministru za gospodarstvo, razvoj in
               tehnologijo.</p>
            </sp>
            <sp who="SDT6:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa, predsednik. Spoštovane dame, spoštovani gospodje. Dovolite, da se najprej
               v imenu Vlade Republike Slovenije in Ministrstva za gospodarski razvoj in tehnologijo
               zahvalim Državnemu zboru za javno predstavitev mnenj o trgovinskem sporazumu za boj
               proti ponarejanju, tako imenovani Acti. Posebej pozdravljam predstavnika komisije, ki
               bo predstavil sporazum s strani pogajalca v imenu Evropske unije in slovenskih
               poslancev v Evropskem parlamentu.</p>
               <p>Jaz bom danes resnično kratek. Vlada je na včerajšnji redni seji sicer pod točko
               razno in neformalno sprejela jasno odločitev, da se vsi postopki ratifikacije tega
               sporazuma zamrznejo. In sam kot minister za gospodarstvo preprosto v tem zvezi ne
               storim ničesar več. Dejstvo je, kakorkoli zadevo poskušamo obračati, gre za vrsto
               nesporazumov. Sporazum bi predvsem moral razreševati te nesporazume. Na osnovi tega
               odločitev takšna, kot sem jo povedal. Seveda me kot ministra za gospodarstvo zanimajo
               seveda posledice, ki bi naj jih ta sporazum reševal za slovensko in evropsko
               gospodarstvo. Je pa res, da tu trčita dva problema. Na eni strani gospodarstvo, na
               drugi strani človekove pravice. In tu je potrebno najti ustrezno sorazmerje oziroma
               če hočete ravnovesje. Dokler to ravnovesje ne bo primerno, je pač stališče vlade
               takšno, kot sem ga povedal. Hvala lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala, gospod minister, za ta uvod.</p>
               <p>Sedaj pa ima besedo gospod Anders Jessen, vodja enote za javno naročanje in
               intelektualno lastnino na generalnem direktoratu Evropske komisije za trgovino.</p>
            </sp>
            <sp who="SDT6:JessenAnders">

               <speaker>ANDERS JESSEN:</speaker>

               <p>Hvala lepa, gospod predsednik. Dame in gospodje. V veliko veselje mi je, da sem lahko
               tukaj. Gre za zelo aktualno temo, o kateri se veliko govori. Kot predstavnik  svojega generalnega direktorata
               sem zelo zadovoljen, da sem lahko tu. Poskusil bom osvetliti zadevo s stališča
               komisije. V okviru časa, ki mi je dan na voljo, bi rad na kratko spregovoril o tem,
               kakšno je ozadje, za kaj smo se pogajali, kaj ta sporazum sploh dosega in morda je
               zelo pomembno tudi to, česa ta sporazum ne želi doseči.</p>
               <p>Naprej, čemu je namenjen ta sporazum. Zakaj nas skrbi intelektualna lastnina? Za
               mnoge v tej dvorani je to verjetno očitno, ampak glede na kritike je morda pametno
               spomniti, da obstaja veliko nujnih razlogov za zaščito intelektualne lastnine. Prvič,
               napredek v dobrobiti človeštva je bil vedno odvisen od inovacij in ustvarjalnosti.
               Drugič, dejstvo je, da moramo spodbujati inovatorje k dodatnim dosežkom in tudi
               umetnike, da se dodano umetniško izražajo, ter da jih ustrezno zaščitimo. In tretjič,
               zaščititi želimo ugled podjetij in jih spodbuditi, da bodo vzdrževale in izboljševale
               kakovost svojih izdelkov obenem pa bodo tudi potrošniki lažje prepoznali od kod
               prihajajo izdelki. Evropska unija in mnoge industrializirane države vidijo, da je
               ustvarjalna industrija zelo pomembna in predstavlja zanje tudi primerjalno prednost.
               V nekaterih državah pa so stroški dela in materialov nižji. Dejstvo je, da moramo
               ustvarjati nova delovna mesta, ohranjati obstoječa delovna mesta in vse to je odvisno
               od možnosti inoviranja, zlasti v tistih industrijah, ki so zelo intenzivne v smislu
               znanja. V zadnjih letih je Evropska unija skupaj z državami članicami pripravila
               okvir za zaščito intelektualne lastnine in pripravili smo tudi pravila v primeru
               kraje. Vendar je tak okvir brez pomena, če ni pravil za učinkovito izvajanje.</p>
               <p>In sedaj bi se odzval na to, kar je predsednik povedal na začetku. Evropska unija in
               druge industrializirane države že zadnjih deset let skušajo opraviti razpravo o
               izvrševanju pravil, tako v okviru svetovne trgovinske organizacije in organizacije za
               zaščito intelektualne lastnine. Vendar pa smo bili blokirani. In zato so države pred
               kakšnimi tremi leti, ko ni bilo možnosti, da bi razpravljali, države so se odločile,
               da začnemo razpravo izven omenjenih dveh organizacij.</p>
               <p>Sedaj pa o ponaredkih in piratstvu. Namreč, o tem je bilo veliko govora. Ampak
               ponarejanje in piratstvo predstavlja vse večji problem, ne samo v Evropski uniji. To
               ogroža naša podjetja, ustvarjalno industrijo, vse boj pa tudi dobrobit naših
               državljanov. V zadnjih desetih letih oziroma v letih od 2005 do 2010 so nacionalni
               carinski organi zabeležili, da je prišli do potrojitve zaseženega, ponarejenega blaga
               na mejah. Svetovna carinska organizacija je ravno tako poročala o tem, da je prišlo
               do večjega povečanja števila odvzemov na področju računalnikov in s tem povezane
               opreme. V nekaterih razpravah pa vidimo, da je o ponarejanju govora predvsem v
               kontekstu luksuznega blaga. Res je, da je to pomemben del tega problema. Vendar pa še
               bolj skrbi naraščajoč trend, namreč, da ponarejevalci oziroma pirati prehajajo na
               področje živil, kozmetike, higiene, potem rezervnih delov za avtomobile, igrač in
               tudi različnih izdelkov na področju elektronike. Torej, blago široke potrošnje. Naj
               omenim, recimo, ponarejena zdravila. Ocenjujejo, da imamo na trgu kar 10% ponarejenih
               zdravil na celotnem trgu zdravil. To je zelo zaskrbljujoča situacija. Če si pogledamo
                   položaj v državah v razvoju,
               tam svetovna trgovinska organizacija ocenjuje, da je vsako četrto zdravilo
               ponarejeno.</p>
               <p>Kaj torej ACTA dosega? Komisija in svet sta mnenja, da je ACTA uravnotežen sporazum,
               to je pozitiven sporazum, ker pomaga podjetjem in vsem udeleženim, da zaščitijo svojo
               intelektualno lastnino pred kršitvami, se zlasti na področju umetnosti, industrije,
               kmetijstva. Na ta način bodo lahko posamezniki in družbe ohranjali konkurenčnost v
               tem kritičnem času. Sporazum je uravnotežen, ker spoštuje pravice državljanom ampak
               na to se bom še vrnil.</p>
               <p>Tisto kar bi resnično rad poudaril, ker se mi zdi, da gre za nekaj kar očitno ni bilo
               dovolj dobro povedano in je zato veliko nesporazumov, namreč pri ACTI gre za
               izboljšanje izvajanja postopkov, ne spreminjajo se postopki, ki opredeljujejo kaj
               sploh je intelektualna lastnina.</p>
               <p>Torej ko govorimo o pravilih, govorimo o sodnih odredbah, o civilnih postopkih, o
               odškodninah, kaj lahko carinski organi naredijo in česa ne, koga lahko obveščajo in
               tako dalje.</p>
               <p>Namen, in to je napisano tudi v sporazumu pa je, boriti se proti kraji intelektualne
               lastnine. Nikomur ni treba sprejeti pravil za to, da bi se borili proti krajam v
               manjšem obsegu, tukaj gre za boj kraje v velikem obsegu.</p>
               <p>Kot vidimo obstajajo tudi nekateri primeri, nekatere izjeme. Prav tako se ACTA ne
               dotika nekaterih temeljnih pravic, ki jih jamči Evropska unija.</p>
               <p>Naj povem, da gre za sporazum, ki so ga izpogajale tako evropska komisija, kot države
               članice. Kazenske določbe je izpogajalo predsedstvo sveta, kar pomeni, da so
               sodelovale tudi države članice in da so bile prisotne na vseh pogajanjih. To je del,
               ki ga ni izpogajala komisija pač pa predsedstvo.</p>
               <p>Torej ACTA se ne dotika temeljnih pravic in tudi orodij, ki jih imajo na voljo
               imetniki pravic.</p>
               <p>Še nekaj bi rad poudaril. Te pravice, nekaterih pravic, o katerih je bilo toliko
               govora, ne najdemo v ACTI pač pa v obstoječi zakonodaji, to najdemo v direktivi z
               leta 2004, potem v uredbi iz leta 2003 za področje carine, direktiva o avtorskih
               pravicah iz leta 2001 in potem je direktiva o zaščiti intelektualne lastnine.</p>
               <p>Nobene od teh direktiv, nobenega od teh dokumentov ACTA ne spreminja.</p>
               <p>Vprašanje je oziroma odgovor je tisto kar je danes zakonito, bo ostalo zakonito tudi
               po sprejemu ACTE, kar je danes nezakonito, bo ostalo nezakonito tudi potem.</p>
               <p>Pogajanja so se zaključila sredi novembra. Končna različica je bila predstavljena
               javnosti 6. decembra, pred dvema tednoma pa je evropska komisija skupaj z 22 državami
               članicami opravila podpis v Tokiu. Pet držav članic imamo, ki niso podpisale in kar
               nekaj držav, ki so še v različnih fazah procesa ratifikacije.</p>
               <p>Če se sedaj odzovem na nekatere kritike, ne morem se odzvati na vse, ker časa ni
               dovolj. Naprej kar zadeva preglednost. To je zelo pogosta kritika, zelo pogost
               očitek. Komisija razume pomen preglednosti ampak mislim, da je tukaj dejavnik, ki ga
               ne smemo spregledati. Komisija ne more sama odločati. Ko sedimo skupaj z drugimi
               državami, morajo odločati vsi, ki so udeleženi, ne samo komisija. Toliko o tem.</p>
               <p>Očitki so bili tudi da ni bilo transparentnosti v odnosu do evropskega parlamenta.
               Evropski parlament je prejel vse tisto kar predvideva Lizbonska pogodba in tudi
               okvirni sporazum, ki sta ga sklenila  komisija in evropski parlament. To pomeni, da je evropska komisija
               posredovala 24 pogajalskih dokumentov, sedem različic sporazuma, tri podrobna
               poročila o pogajanjih, prav tako še 40 notranjih dokumentov in bodisi na ravni
               komisarja ali višjih vodilnih, je komisija sodelovala na trinajstih plenarnih
               zasedanjih evropskega parlamenta.</p>
               <p>Imeli smo tudi štiri srečanja z vsemi udeleženimi v letih od 2007 do 2011.</p>
               <p>Pogajalske ekipe so bile na voljo med vsemi pogajanji za srečanja s predstavniki
               civilne družbe, prav tako smo bili prisotni povsod, kjer so pogajanja potekala.</p>
               <p>Zdaj pa temeljne pravice. Komisija je večkrat povedala v evropskem parlamentu, da vsa
               vprašanja, ki lahko negativno vplivajo na temeljne pravice, predstavlja nekaj kar
               komisija jemlje zelo resno.</p>
               <p>Zaščita avtorskih pravic in intelektualne lastnine je nekaj, kar je zapisano tudi v
               listini o temeljnih človekovih pravicah.</p>
               <p>ACTA na več mestih eksplicitno omenja pravico do svobodnega izražanja in ščiti
               zasebnost. Dejstvo je, da se nobenih informacij ne sme razkrivati v nasprotju s
               pravili o zaščiti zasebnosti.</p>
               <p>Skratka. Sporazum izrecno vključuje te omembe zato, ker smo se zavedali, da je to
               zelo pomembna tema. Imeli smo pa tudi izrecen mandat sveta, da ne gremo dlje od že
               obstoječe evropske zakonodaje.</p>
               <p>Prav tako ACTA ne preprečuje, da bi kdorkoli izmenjeval vsebine na spletu. Po drugi
               strani pa ne smemo zamešati piratstva in izmenjave vsebin. Izmenjava vsebin je
               zakonita, če je vsebina zakonita, v nasprotnem primeru je tudi izmenjava nezakonita
               ampak to nima nič opraviti z ACTO. Taka je zakonodaja sedaj in taka bo v prihodnje,
               tudi če se ACTA sprejme.</p>
               <p>Torej ACTA ne opredeljuje kaj je zakonito in kaj ne. Opredeljuje pa le, kaj je možno
               narediti, če je nekaj nezakonito. Dostop do zdravil. Komisija je kar nekaj časa
               porabila med pogajanji zato, da je to ustrezno zapisano v sporazumu. Več varovalk je
               vključenih v sporazumu.</p>
               <p>Člen 1. sporazuma pravi, da nobena določba tega sporazuma ne sme pomeniti odstopanja
               od katerih koli obveznosti pogodbenice, do katere koli druge pogodbenice na podlagi
               obstoječih sporazumov, vključno s sporazumom TRIPS.</p>
               <p>Torej TRIPS v vsakem primeru prevlada. Torej v ACTI ne sme biti nič kar bi
               nasprotovalo sporazumu TRIPS.</p>
               <p>Ampak šli smo še dlje. Tukaj je omemba, tudi deklaracije iz Dohe. Omenjena sta člena
               7 in 8 sporazuma TRIPS, kjer najdemo varovalke v zvezi z javnim zdravjem. Omenjeni so
               tudi patenti. Nekatere je zelo skrbelo ali bi lahko prišlo do ne nameravanega učinka,
               zlasti na področju generičnih zdravil.</p>
               <p>Vse pogodbenice se lahko same odločijo ali bodo vključile civilne izvršilne postopke.
               To je nekaj, kar se z ACTO nikakor ne spreminja.</p>
               <p>Potem, internet. Kljub vztrajnim govoricam v sporazumu ni nobenih določb in tisti, ki
               so bili tako kritični mi še niso pokazali o kateri določbi govorijo.</p>
               <p>Gre za to, da morajo v nekaterih primerih ponudniki spletnih storitev ukiniti
               storitev. Takega pravila ni in tudi zaradi ACTE tega ne bo. ACTA tudi ne govori o
               tem, da bi moral kdorkoli uporabiti take sankcije ali spremljati dejavnost
               uporabnikov. Sistematično spremljanje je  protizakonito v Evropski uniji na podlagi Direktive o elektronskem
               poslovanju, tako da tega nikakor ne bi mogli zapisati in tega tudi nismo zapisali v
               ACTI in to jasno piše v Evropski direktivi o elektronskem poslovanju.</p>
               <p>Veliko je bilo govora tudi o tem, da bi spodbujali sodelovanje med imetniki pravic in
               ponudniki internetnih storitev. To po evropski zakonodaji že obstaja, Direktiva o
               elektronskem poslovanju vsebuje to. Obstaja tudi memorandum, in če kogarkoli zanima
               to sodelovanje lahko povem, da imamo ta memorandum tudi na naši spletni strani in si
               to lahko pogledate. Tam ne boste našli nič. Poleg tega je v ACTI izrecno povedano, da
               je to možno le ob popolnem spoštovanju pravice do zasebnosti in drugih pravic, ki jih
               uživajo državljani Evropske unije.</p>
               <p>Ob tem bi se rad zahvalil za vabilo. Z veseljem bom sodeloval tudi v razpravi, ki bo
               sledila.</p>
               <p>Če zaključim s kratko pripombo. Mislim, da je ob vsej tej razpravi treba omeniti
               vprašanje katera pravila naj veljajo za uporabo interneta. To je zelo pomembna
               razprava, vendar pa nima nič opraviti s sporazumom ACTA, kot je bil ta izpogajan. Gre
               za izbiro ali naj bo internet področje, kjer zakoni ne veljajo ali naj postane tam
               recimo kraja, ki je sicer kazniva tam nekaznovana. Potem so tukaj vprašanja svobode
               izražanja, zaščita zasebnosti. Gre za razpravo, ki je zelo pomembna, ampak kot
               rečeno, to ni razprava na katero sporazum ACTA v tej obliki vpliva.</p>
               <p>S tem zaključujem in se vam iskreno zahvaljujem za priložnost. Z veseljem bom kasneje
               odgovarjal še na vprašanja.</p>
               <p>Hvala lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala.</p>
            </sp>
            <sp who="SDT6:JessenAnders">

               <speaker>ANDERS JESSEN:</speaker>

               <p>Hvala lepa tudi vam za ta uvodni nagovor.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Kolega Jessen je prišel iz Bruslja samo, da predstavi stališče Evropske komisije.</p>
               <p>Zdaj pa dajem besedo informacijski pooblaščenki gospe Nataši Pirc Musar.</p>
               <p>Izvolite.</p>
            </sp>
            <sp who="SDT6:PircMusarNataša">

               <speaker>NATAŠA PIRC MUSAR:</speaker>

               <p>En lep pozdrav. Gospod Jakič, hvala za besedo. Spoštovani gospod minister Žerjav,
               spoštovane evropske poslanke in poslanci, spoštovane poslanke in poslanci slovenskega
               parlamenta, spoštovani gospod Jessen.</p>
               <p>Hvala lepa, ker sem dobila priložnost, da tudi z vidika temeljne človekove pravice,
               ki jo zagovarjam, seveda kot informacijska pooblaščenka, to je pravice do varstva
               osebnih podatkov, dobim možnost in priložnost, da spregovorim o pasteh ACTE, ki jih
               vidim s svojega zornega kota.</p>
               <p>Morda najprej v uvodu tudi to netransparentnost je treba poudariti, namreč kot
               informacijska pooblaščenka se ukvarjam tudi z dostopom do javnih informacij. Sama
               osebno menim, da slovenska vlada v fazi sprejemanja ACTE tako rekoč ni nič
               komunicirala z javnostmi in civilno družba, katere se ACTA še kako tiče. Sama se bom
               fokusirala predvsem na internet in morda ni odveč, da opozorim, da ACTA v enem košu,
               torej na enem mestu obravnava tako internet, kot plagiate, ponaredke torbic, kot
               generična zdravila. Skratka, tu v tem sporazumu so namešane stvari, ki včasih
               preprosto ne gredo skupaj. Predvsem internet je tisti medij, ki se ga preprosto ne da
               z nekim takšnim sporazumom, po mojem mnenju, regulirati. Zavedati se moramo enega
               dejstva, ACTA je zagotovo poskus pravne regulacije interneta. Danes regulirati
               internet izgleda kot misija nemogoče. Če potegnem neko paralelo med pomorskim pravom,
               ki so ga ugledni mednarodni pravni strokovnjaki pisali več kot 30 let, da so znali in
               zmogli na koncu regulirati pravo odprtega morja, in kako ironično, tudi tam se
               pojavljajo pirati, je zgodba z internetom malce drugačna. Od leta 1995, od kar smo
               internet dobili tudi navadni smrtniki, ko se uporablja v nekem širšem kontekstu, od
               takrat naprej želimo/želijo internet tudi pravno regulirati. Ampak veste, dokler ne
               bomo sprejeli nek globalni zakon o internetu, kot poznamo globalno pravo morja, je
               pravzaprav regulacija z vidika posameznih držav misija nemogoče. Tisti, ki se bolj
               spoznate na internet, seveda veste, da je identiteto  na internetu zelo preprosto skriti preko proksijev,
               največ takšnih prosto razpolagajočih proksijev je na razpolago v Rusiji in na
               Kitajskem, to sta dve državi, ki nista podpisnici ACTE. In nekako poskus ACTE, da bi
               regulirala, pravno regulirala internet zvodeni tisti trenutek, ko tisti, ki želijo
               piratizirati, lahko na dokaj preprost način svojo identiteto na internetu skrijejo.
               Ampak, ne zagovarjam tukaj nezakonitosti, ki se dogajajo na internetu. Res je, da je
               internet svetovna knjižnica znanja, je pa hkrati tudi nek poligon nezakonitih
               aktivnosti, tudi kršitve avtroskih pravic in intelektualne lastnine sodijo sem. Ampak
               kako pravzaprav lahko nadziramo internet tudi zato, da bomo dosegli ravnovesje med
               avtorskimi pravicami in pravico do zasebnosti, ki jo na internetu upravičeno danes še
               vedno pričakujemo vsi zaradi te poudarjene nevtralnosti interneta, ki je ne nazadnje
               omogočila tudi strahovit pika com storitev in marsikakšne druge dejavnosti preko
               svetovnega spleta. Dva principa sta kako uloviti tiste, ki nalagajo ilegalne vsebine
               na internet ali tiste, ki nalagajo ilegalne vsebine z interneta dol. Jaz mislim, da
               se svetovna industrija zelo jasno zaveda, da tiste, ki nalagajo ilegalne vsebine na
               internet je pravzaprav zelo težko najti, to so tisti pravi pirati, ki hočejo na nek
               način služiti s to svojo piratsko dejavnostjo. Dosti bolj lažje je uloviti nevedne
               posameznike, ki nalagajo že naložene vsebine z interneta dol na svoje računalnike. In
               ACTA je fokusirana tudi na te ali pa predvsem na te, zato, ker sama sem mnenja, da
               tistih pravih piratov dokler obstaja en sam off shore na svetu, ki ne bo podpisnik
               ACTE ali nekega globalnega zakona o internetu, je pravzaprav to misija nemogoče.</p>
               <p>Svetovna industrija se danes poslužuje že enega ukrepa kako najti tiste, ki ilegalno
               nalagajo vsebine. Nastavlja jim tako imenovane pasti. Na neko spletno stran postavijo
               ilegalno vsebino, posameznik, ki jo želi naložiti z interneta dol, gre na to spletno
               stran, se ujame v past, industrija seveda na ta način pridobi IP številko, ki je
               podlaga za identifikacijo tistih, ki kršijo karkoli na internetu. Obstaja pa tudi
               drug model, ki ga industrija poskuša uveljaviti, SOPA je že bil tak poskus, da o
               HADOPI-ju v Francij ne govorim, to je pa nadzor celotnega prometa na izvoru
               interneta, pri pipi interneta, torej pri internet <q>"provajderjih"</q>. Tukaj pa z vidika
               kazenskega prava tudi ne samo iz civilnega prava govorimo o tako imenovanih fishing
               ekspedicijah, o ribarjenju, ko mi sledimo vsem zato, da najdemo tiste, ki so storili
               kršitve. In tukaj leži ena velika nevarnost kako in na kakšen način pravzaprav sploh
               internet regulirati. Kaj kot informacijska pooblaščenka zamerim vladi, ki je odšla v
               pokoj pred nekaj tedni? Zamerim ji to, da nikoli ni jasno in glasno, tudi po podpisi
               ne, povedala kako bo, če bo ACTA sprejeta, ta sporazum vplival na slovensko
               zakonodajo, kdo bo nadziral internet, kdo so tisti, ki bodo morali dajati kontaktne
               podatke oziroma identifikacijske podatke industriji, ki bo želela preganjati
               kršitelje, ACTA to v členih 11. in 27/4 zahteva, ne si delati utvar, govori predvsem
               o tem, da je mora država najti učinkovite mehanizme kako razkriti identiteto tistih,
               ki kršijo pravice intelektualne lastnine na internetu. Skratka, teh odgovorov od
               slovenske vlade do danes nisem slišala. Morda za primerjavo samo ena stvar. Mnogi med
               vami, ki ste danes tukaj v dvorani, ste spremljali in poznate tako imenovano data
               retention direktivo, direktivo, ki se je prenesla v slovenski pravni red v Zakonu o
               elektronskih komunikacijah, ki govori o hrambi prometnih podatkov, torej tudi tistih
               z interneta. Direktiva je dala neke splošne okvire kako in na kakšen način, v nekih
               elementih tudi dokaj konkretne, ampak bom omenila samo eno področje, data retention
               direktiva govori, da je treba hraniti prometne podatke za potrebe pregona resnega
               kriminala series crime. V slovenski Zakon o elektronskih komunikacijah te besedice ne
               boste našli. Zgubila se je beseda series crime, kar pomeni, da ZEKOM omogoča
               pridobivanje prometnih podatkov za kakršnokoli kaznivo dejanje. Slovenija je ob
               implementaciji data retention direktive brez kakršnihkoli razmislekov in premislekov
                   o vplivih na zasebnost v
               zakon najprej napisala najdaljši možni rok hrambe. Šele na pripombe informacijskega
               pooblaščenca in javnosti so se ti roki malce zmanjšali.</p>
               <p>Kaj je tudi pri Acti pravzaprav še, vsaj za mene zastrašujoče? To, da se z nekim
               mednarodnim sporazumom pripozna nek zasebni interes založnikov in velike industrije
               ki želi preganjati, bom rekla vse pirate na internetu in ne nek splošni javni interes
               ki seveda je daleč od tega, da je enak zasebnemu. Velika industrija, po mojem mnenju
               tudi premalo razmišlja o drugih modelih. Ta enostavno ne ponuja drugih modelov
               iskanja zaslužka, ki ga seveda jaz ne dvomim da ga ne izgublja ampak to delajo
               distributerji. To je naredil iPhone in to je naredil Netflix, ne industrija.</p>
               <p>Moram omeniti, da sama osebno ACTO vidim kot ogromen pritisk predvsem ameriške
               industrije. Ameriške industrije v ozadju je SOPO<stage>(?)</stage> in PIPO<stage>(?)</stage> jasno pokazala kaj
               želi in drznila si bom na temu mestu omeniti še en ameriški zakon, FTKA<stage>(?)</stage>. Ne vem če
               ste že kdaj slišali za ta zakon, o njem zagotovo boste še veliko slišali. ko Amerika
               ne zmore uveljaviti svojega prav na mednarodnem nivoju sama sprejme tak zakon, ki v
               bistvu onemogoča vse države na svetu, da bi normalno opravljale nek posel. FATKA
               namreč govori o tem, da morajo vse banke, po celem svetu, Ameriki javljati na tone
               osebnih podatkov ameriških državljanov, ki živijo v tujini in vseh tistih, ki imajo
               zeleno karto. Če tega ne bodo banke storile bodo v Ameriki plačale do 30% več davka
               ob kakršnem koli delovanju na ameriškem ozemlju. Skratka, to je princip Amerike ki
               meni seveda ni všeč. </p>
               <p>Še eno stvar se moramo zavedati, če in ko ACTA postane zavezujoč pravni akt bo to
               neposredno uporabljivo pravo v vseh državah podpisnicah. ACTA postane torej
               internacionalno pravo, ki prevlada celo nad slovensko Ustavo.</p>
               <p>In zdaj dovolite mi, da ob koncu povem en velik problem, ki ga seveda ima Slovenija
               na temu področju. V Sloveniji imamo zelo strogo regulirano komunikacijsko zasebnost v
               37. členu Ustave. Samo štiri države članice Evropske unije poznajo tako strog režim,
               kot ga pozna Slovenija. Slovenska Ustava v 37. členu pravi tako: <q>"Poseg v
               komunikacijsko zasebnost je možen zgolj in izključno takrat, ko je to določeno v
               zakonu, ko gre za pregon kaznivih dejanj ali ogrožanja varnosti države in ko
               predhodno dobimo odredbo preiskovalnega sodnika."</q> Za potrebe pravdnih postopkov in o
               tem ACTA govori tako v 11. kot v 27/4. členu, te možnosti v Sloveniji danes preprosto
               ni. In če bomo mi ACTO sprejeli v naš pravni red bo ta veljala nad slovensko Ustavo. </p>
               <p>In dovolite, da zaključim; nekako se mi zdi nekorektno do Slovenijo in slovenskih
               državljanov, jaz namreč do danes še nisem slišala koga ACTA pravzaprav v Sloveniji
               ščiti, koga od slovenske industrije? Da z vidika nekega javnega interesa do danes
               nismo mogli najti rešitev za pridobitev identifikacije tistih, ki blatijo in sovražno
               govorijo na internetu. Tega je danes toliko, da se boste dobesedno zgrozili če boste
               šli brati tudi forume na resnih medijih. Danes za potrebe odškodninskih sporov pa
               tudi kazenskih postopkov, ki se preganjajo na zasebno tožbo, identifikacije v
               Sloveniji zaradi tako strogega člena Ustave ni možno dobiti.</p>
               <p>In na koncu se torej lahko samo vprašam ali bo Slovenija ščitila veliko ameriško in
               tujo industrijo, prej kot bo ščitila svoje lastne državljane v primerih, ko je tudi
               zagotovo enkrat potrebno poseči v internet kot medij, ki je danes pretirano svoboden,
               če mene vprašate.</p>
               <p>Hvala lepa, ker ste me poslušali, jaz upam, da sem nanizala nekaj svojih misli.
               Prepričana sem, da regulacija interneta v prihodnje bo debata, potrebno se jo bo
               lotiti zato, ker se tam dogajajo tudi svinjarije, če lahko uporabim ta izraz. Ampak
               ACTA zagotovo ni pravi poligon za to. Da neka avtorska pravica prevlada danes, da je
               močnejša kot je človekova pravica do zasebnosti, kajti v ACTI se mi zdi, da je bil
               premalo uporabljen ta test sorazmernosti med posegom v zasebnost in pravicami
               avtorske lastnine. IN jaz upam, da bo Slovenija zmogla  premislek o tem ali lahko res s podpisom ACTA oziroma
               z ratifikacijo v nacionalnem parlamentu kar tako povozimo tudi slovensko Ustavo.
               Hvala lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala tudi gospe Nataši Pirc Muser za te uvodne. Zdaj bomo pa prešli na
               razpravo. Razpravljavce prosim, da pridejo za govorniški oder zato, ker bo to
               najlažje. Za tiste, ki pa še iščete prijave in nimate na mizi so prijave za razpis na
               mizi tam zadaj, če bi se še kdo želel prijaviti. Trenutno imamo več kot dvajset
               razpravljavk in razpravljavcev.</p>
               <p>K besedi pa kot prvega razpravljavca vabim gospoda Vuka Ćošića, za njim pa naj se
               pripravi gospod dr. Gjerkeš.</p>
            </sp>
            <sp who="SDT6:ĆošićVuk">

               <speaker>VUK ĆOŠIĆ:</speaker>

               <p>Dober dan, upam da ste vsi dobro. Super, da smo se dobili malo.</p>
               <p>Vi ste danes tukaj, ker ste svoje življenje posvetili koordiniranju delovanja naše
               skupnosti. Od vaše zmožnosti razumevanja navad, potreb in želja te skupnosti je
               odvisno kako dobro jo boste koordinirali in posledično tudi to kako se bo družba
               razvijala. Osebno sem tukaj kot internetni strateg zgodovinsko soodgovoren za del
               naše in globalne internetne realnosti. To realnost poznam in sem vam prišel pomagati,
               da bi jo kot regulatorji bolje razumeli, prepoznavam namreč nevarnost, da boste svoje
               odločanje o sporazumu ACTA razvezali od temeljnega razloga zaradi katerega vam je
               skupnost sploh dovolila, da jo koordinirate.</p>
               <p>Menim, da morate resno vzeti naslednjih nekaj trditev; nekateri procesi so res
               ireverzibilni. Pri opazovanju sveta moramo razumeti razliko med modnimi muhami
               enodnevnicami, ki jih mediji obožujejo in temeljnimi ireverzibilnimi spremembami, ki
               jih je internet povzročil v družbi. Danes se pogovarjamo o stvareh, ki jih bo
               nemogoče vrniti v prejšnje stanje. Potem, tranzicija ni ena, tranziciji sta dve;
               medtem ko smo vpeti v vprašanje lastninjenja bogastva in redistribucije moči ter
               govorimo o vzpostavitvi demokratičnih standardov se vsa globalna skupnost, vključno z
               nami, z različno hitrostjo transformira v informacijsko družbo. Informacijska družba
               ni samo <q>"high tech"</q> kapitalizem ampak je tista postindustrijska oblika
               organiziranosti in delovanja skupnosti v kateri so informacije in znanje predpogoj in
               nosilec konkurenčnosti. Ob vsej nemogoči zahtevnosti reševanja finančne krize ima ta
               generacija politikov in ta sklic parlamenta še dolžnost vzpostaviti pogoje za
               globalno udeležbo Slovenije v informacijski družbi, <q>"sorry"</q> za to, pač <q>"fasali"</q>
               ste.</p>
               <p>Družba ni piramida ampak ekosistem. ZA razumevanje informacijske družbe moramo
               zapustiti stare nedelujoče prispodobe ali metafore s katerimi smo si v pred digitalni
               dobi razlagali družbena razmerja. Internet nas je naučil, da v družbi neobstoja samo
               dominacija ampak tudi soodvisnost. Družba, premrežena s svobodnimi internetnimi
               komunikacijami predpostavlja soudeležbo akterjev in ne smemo jo misliti kot
               piramidalno komandno strukturo. Družba je kot ekosistem v katerem v dinamičnem
               ravnovesju sobivajo vsi akterji. Nerazumevanje in ne pristajanje na to nepovratno
               spremembo je škodovalo mnogim podjetjem in industrijam, danes pa poskušam preprečiti,
               da bi začelo škodovati tudi državi, vsaki državi <q>"by the way"</q>. Dinozavri niso
               izumrli, ker so jim na glave padli meteorji ampak, ker se niso znali prilagoditi
               spremenjenim okoliščinam po padcu meteorjev. Sporazum ACTA spominja na poskus
               dinozavrov, da bi meteorje prepovedali.</p>
               <p>Zaradi navedenih dejstev z vso dobronamerno resnostjo vztrajam pri naslednji zahtevi:
               namesto zamrznitvi sporazuma ACTA se odločite o njegovi zavrnitvi. Hvala.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala razpravljavcu, tudi hvala, da se je držal dogovorjene časovnice.
               Gospod dr. Gjerkeš, pripravi naj se gospod Gašper Koren.</p>
            </sp>
            <sp who="SDT6:GyörkösJózsef">
               <speaker>DR. JÓZSEF GYÖRKÖS:</speaker>
               <p>Spoštovani gospod minister, poslanke in poslanci, evropski in
            slovenski gostje, moje ime je Jozsef Gjerkeš, prihajam iz Univerze v Mariboru ampak
            tukaj sem predvsem zdaj kot, bi rekel temu, fizična oseba, tudi podpisnike pobude smo
            podpisali to kot posamezniki. In
            tudi podpisniki pobude smo podpisali to kot posamezniki. Glede na to, da je bilo
            marsikaj že povedano bi začel nekje vmes v tem ekspozeju, za katerega upam, da ste ga
            tudi dobili razmnoženega oziroma ga bo možno dobiti.</p> 
               <p>Torej, zaradi množice
               nasprotujočih informacij, tudi v strokovni javnosti, zaradi razraščanja protestnih
               dejavnosti in očitnega pomanjkanja vsebinsko utemeljenega dialoga smo skupina
               posameznikov oblikovali ad hoc pobudo in podpisali pobudo za javno razpravo o
               sporazumu ACTA. Veseli nas, če je do današnje razprave v Državnem zboru privedel tudi
               naš apel, vsaj delno.</p>
               <p>Dovolite mi, da naštejem imena pobudnikov: dr. Maja Jančič Bogataj, Boris Božič, Vuk
               Čosić, potem sem sam, dr. Marko Jaklič, mag. Goran Klemenčič, dr. Matej Kovačič,
               Andraž Tori in Domen Savič. Nekateri izmed naštetih bomo, seveda, danes tudi
               sodelovali v razpravi. Pri tem bi želel tudi opozoriti na to, da sta dva izmed
               naštetih, torej kolega Klemenčič in Kovačič podala pisno izjavo, glede na to, da se
               nista mogla udeležiti današnje razprave.</p>
               <p>Torej, podpisniki te pobude na podlagi teh nasprotujočih trditev o možnih negativnih
               posledicah sporazuma ACTA dajemo pobudo, pravi naš tekst, da pristojni organi
               Republike Slovenije v sodelovanju s civilno družbo, evropskimi poslankami in
               poslanci, strokovnjaki s področja intelektualne lastnine, akademsko raziskovalnimi
               ustanovami, za katere sem prepričan, da so mnogokrat pozabljene, ter državljankami in
               državljani opravijo razpravo na treh ravneh. In sicer prva raven, na ravni
               spoštovanja človekovih pravic, B. učinkovitih pravnih sistemov za spodbujanje
               ustvarjalnosti in inovativnosti ter varovanja intelektualne lastnine ter C.
               priložnosti za digitalno gospodarstvo.</p>
               <p>Svoj prispevek bom usmeril k odgovorom na 4. in 5. vprašanje iz današnjega vabila,
               torej k vprašanju o vlivu sporazuma ACTA na komunikacijsko zasebnost in dostopnost do
               kulturnih dobrin, ter k vprašanju o posledicah za mednarodno trgovino in razvoj
               inovacij. Torej, v nadaljevanju želim v bistvu samo izpostaviti tri dejstva, ki
               pritrjujejo zahtevam po zamrznitvi in zavrnitvi pristopa k sporazumu ter
               argumentirano ustavitev morebitnih še bolj zavezujočih dejavnosti Republike
               Slovenije.</p>
               <p>Torej, pojdimo k tem trem točkam, ki sem jih omenil. Prvič, internet je za vsakogar.
               S tem sloganom <q>"internet society"</q> mednarodno združenje, ki že 20 let zagovarja
               odprtost pri razvoju, rasti in uporabi interneta kratko in jasno opredeli bistvo
               interneta kot doslej najbolj demokratičnega in tehnološko nevtralnega sredstva.
               Torej, enakim načelom pritrjujejo tudi Združeni narodi v okviru že več kot desetletne
               pobude svetovnim vrhom informacijski družbi. In internet je tako pomemben
               revolucijski dosežek pri komuniciranju, sodelovanju in razvoju človeštva, da mora pri
               spremembah, ki bi vplivale na naravo internega, ne glede na dosedanje prakse, to je
               pomemben poudarek, konzultacije potekati povsem odprto in z udeležbo najširše
               javnosti. Drugič, opažam, da ima Evropska komisija le nasprotujoča prizadevanja.
               Odprt dostop, ne samo do kulturnih dobrin, temveč tudi do podatkov o raziskavah je
               eden izmed stebrov digitalne agende programskega dokumenta EU, katerega glavni cilj
               je spodbujati digitalno gospodarstvo. Zato ocenjujem, da se je tudi sama Evropske
               komisija s podporo ACTI znašla v dihotomnem položaju, saj bi ob morebitnem kreativno,
               v narekovaju, in restriktivnem prenosu načel ACTE v nacionalni pravni red postopali v
               nasprotju z načeli, zbranimi pod poglavjem digitalne Agende, ki se imenuje <q>"živahen
               enotni digitalni trg"</q>. No, in v tej luči velja opozoriti tudi na pripravo poročila o
               reviziji direktive o uveljavljanju pravic intelektualne lastnine in pa na aktualno
               direktivo o ponovni uporabi informacij javnega značaja. Ter tretjič, torej zadnjič,
               digitalna ekonomija potrebuje svobodo. Priča smo dramatičnim sprememba, kot je kolega
               Vuk že poudaril, različnih panogah. Torej, v storitvenih, proizvodnih dejavnosti in
               pa seveda v medijski industriji. Tradicionalizem in upiranje na več deset ali
               stoletne uspešne poslovne modele iz preteklosti preprosto ne šteje več. In zaradi
               tega ni več možno uporabljati modelov varovanja intelektualne lastnine iz tako
               imenovanega nedigitalnega obdobja. Intelektualna lastnina vsekakor mora biti
               varovana. Načini, sredstva in namen pa morajo biti prilagojeni pogojem, kjer
               uporabnik ne bo več samo potrošnik, temveč tudi soustvarjalec in tisti, ki svojo
               ustvarjalnost želi deliti z drugimi.  Za konec samo en ena pripomba. Seveda v ACTI sami internet
               kot tak ne nastopa, zelo intenzivno pa nastopa izraz digitalno okolje. Hvala
               lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala tudi vam dr. Gerkeš. Vabim gospoda Gašperja Korena iz Zemante, pripravi naj se
               Gorazd Božič.</p>
            </sp>
            <sp who="SDT6:KorenGašper">

               <speaker>GAŠPER KOREN:</speaker>

               <p>Spoštovane poslanke in poslanci Državnega zbora Republike Slovenije, spoštovani
               sodržavljani in sodržavljanke.</p>
               <p>ACTA je v osnovi trgovinski sporazum, ki je namenjen zaščitit ekonomskih interesov
               gospodarskih subjektov. Kot podjetnik želim osvetliti nekaj vidikov, ki jih ima ali
               pa tudi ne takšen sporazum na gospodarstvo.</p>
               <p>Glede na informacije, ki jih ima javnost v poteku sprejemanja sporazuma pred podpisom
               ni bila opravljena nobena študija o vplivih, ki jih bo ACTA imela na slovensko
               gospodarstvo.</p>
               <p>Prav tako nisem slišal jasnega odgovora na vprašanje kateremu od slovenskih podjetij
               bodo določila ACTE koristila in zakaj.</p>
               <p>Odsotnost omenjenih analiz ter postopek sprejemanja sporazuma daje občutek, da je
               Slovenija pristopila k sporazumu brez resnega premisleka in da smo v procesu zgolj
               sledili drugim namesto, da bi aktivno sodelovali pri oblikovanju njegove vsebine.</p>
               <p>Res je, da smo kot članica Evropske unije podrejeni direktivam unije in imamo zožen
               manevrski prostor pri sprejemanju mednarodnih sporazumov. Ampak to ne more in ne sme
               biti izgovor, da svojih idej in kritik jasno ne izrazimo oziroma, da jih sploh ne
               oblikujemo.</p>
               <p>Predlagam, da ACTO izkoristimo za odpiranje širše debate o avtorskih pravicah o
               informacijski družbi.</p>
               <p>Pravni okvir družbene ureditve so vedno zaostajali za stanjem v družbi, toda danes
               izgleda razkorak med normativno ureditvijo iz sistema avtorskih pravic ter
               tehnologijo in njeno vsakdanjo uporabo večji, kot kadarkoli.</p>
               <p>Sporazumi kot je ACTA želijo ta razkorak zmanjšati a žal se lotevajo problema na
               napačni strani. Namesto, da bi se ozirali v prihodnost in iskali odgovore, ki bodo
               omogočili razvoj poslovnih modelov jutrišnjih podjetij, ščitijo včerajšnje koncepte
               in temeljijo na obvladovanju distribucijskih kanalov.</p>
               <p>Pravo avtorskih pravic, kot ga poznamo danes, ščiti predvsem največje založnike, ki
               obvladujejo ali bolje rečeno so obvladovali distribucijske kanale. Milijoni novih
               avtorjev, ki so jim ustvarjanje in doseganje občinstva omogočile prav nove
               tehnologije, pa puščajo ob strani.</p>
               <p>Ne gre za to, da moramo dekriminalizirati krajo intelektualne lastnine na internetu,
               potrebno pa je sprejeti dejstvo, da danes lahko do avtorskih del dostopamo hitro,
               geografsko neomejeno in pri tem avtorska dela, skoraj brez dodatnih stroškov
               razmnožujemo in si jih med seboj tudi izmenjujemo.</p>
               <p>To so novi pogoji trga na katere se moramo prilagoditi in v njih iskati nove poslovne
               priložnosti.</p>
               <p>Uspešnost iskanja novih konceptov iz dneva v dan dokazujejo uspešna tudi slovenska
               internetna starta podjetja in večina od njih tudi največji igralci, kot je na primer
               Google, se niso naslanjali na znane koncepte monitizacije?, temveč so iskala novo
               dodano vrednost pri ponujanju svojih storitev.</p>
               <p>Posebnost njihovih storitev je močno usmerjenost k uporabniku, uporabniku, ki danes
               konzumira vsebine povsem drugače, kot jih je še pred desetimi ali dvajsetimi
               leti.</p>
               <p>Želim si, da bi Slovenija postala okolje v katerem bomo lahko aktivno razvijali nove
               poslovne modele in razmišljali <q>"out of the box"</q>. DA bomo nove ekonomske in družbene
               situacije sprejeli kot izzive namesto, da bi jih ignorirali ali celo omejevali z
               merili preživelih konceptov.</p>
               <p>Menim, da Državni zbor ACTE ne sme ratificirati, vlada Republike Slovenije pa se mora
               zavzeti za aktivno oblikovanje politik, ki bodo ustvarile podjetniško okolje, ki bo
               jutrišnjim podjetjem omogočilo ustvarjanje nove dodane vrednosti. Hvala.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala. V zagovorniški oder vabim gospoda Gorazda Božiča, vodjo sicer pri
               Arnesu, pripravi naj se mag. Mojca Kleva, poslanka evropskega parlamenta.</p>
            </sp>
            <sp who="SDT6:BožičGorazd">

               <speaker>GORAZD BOŽIČ:</speaker>

               <p>Hvala za besedo. Spoštovani. Veseli me, da imam možnost v javni razpravi o sporazumu
               ACTA predstaviti tudi svoje mnenje.</p>
               <p>Govoril bom predvsem o 27. členu sporazuma, ki govori o uveljavljanju pravic
               intelektualne lastnine v digitalnem okolju, torej na internetu. ACTA sama res ne vsebuje določil, ki bi uvajala
               filtriranje interneta ali zahtevala odklope posameznikov zaradi kršitev pravic
               intelektualne lastnine.</p>
               <p>Zakaj pa me sporazum vseeno navdaja s skrbmi glede spremembe vloge internet
               ponudnikov in možnim omejevanjem elektronske komunikacije pa želim predstaviti v
               nadaljevanju.</p>
               <p>V uvodu sporazuma lahko preberemo da je eden od ciljev spodbujanja sodelovanja med
               ponudniki storitev in imetniki pravic pri reševanju kršitev. Ali to pomeni, da bodo
               gospodarski subjekti, ki so imetniki navedenih pravic imeli pri obrambi teh drugačen
               položaj? To iz formulacije ni razvidno. Četrti odstavek 27. člena pravi, da lahko
               imetnik pravico na podlagi pravno zadostnega zahtevka, dobi posebej hiter penal za
               pridobivanje podatkov o posameznem naročniku, ki domnevno krši njegove pravice. Ta
               izjema me spomni na že videno nenavadno situacijo, ko naj bi imel tržni inšpektorat
               lažji dostop do prometnih podatkov hranjenih po zakonu o elektronskih komunikacijah,
               kot sama policija, pa čeprav se je hramba teh podatkov uvedla ravno za namen hudih
               kaznivih dejanj povezanih s terorizmom in torej za namene policijskega pregona. Ob
               tej situaciji je bilo potrebne kar nekaj pravne akrobacije s pojmi dinamičnih in
               statičnih internet naslovov, da se je stanje za silo zopet uskladilo z namenom. Ta
               akrobacija pa je povzročila nenačrtovane stranske učinke, v katero sta morala poseči
               tako informacijska pooblaščenka, kot tudi vrhovno sodišče. Ponudnik in policija pa se
               na okroglih mizah še dandanes sprašujemo kaj se sme in kaj ne. Peti odstavek 27.
               člena ACTE govori o tehnologiji Digital Rights Management ali na kratko DRM. DRM je
               mehanizem za onemogočanje digitalnega kopiranja. Ni enotnega DRM in vsak založnik lahko razvije svojega. Leta
               2005 je družba Sony v ta namen uporabila tako imenovani rootkit, hekerski program, ki
               se s prevezavami v operacijskem sistemu računalnika skrije pred uporabnikom in izvaja
               pritajeni nadzor, odkrije pa ga lahko le specialist. Poenostavljeno rečeno: Sonyjev
               DRM mehanizem je okužil računalnike po vsem svetu. Po velikem škandalu in tožbah, ki
               so sledile, je moral Sony program umakniti. Če bi takrat bila uveljavljena ACTA,
               morda uporabniki sploh ne bi smeli raziskovati, kaj se dogaja na našem lastnem
               računalniku in morda okužbe z lastne naprave niti ne bi smeli odstraniti. ACTO res
               lahko vzamemo kot neka splošna priporočila, če pa na ACTO pogledamo skozi prizmo
               nekaterih že uporabljenih rešitev, pa vidimo drugačno sliko. Spomnil bi na hitro
               sprejete spremembe Zakona o igrah na srečo, ki so čez noč prinesle možnost blokade
               tujih spletnih mest in tako legitimirale poseg v elektronsko komunikacijo. Brez širše
               razprave in sodelovanja strokovne javnosti. Spomnil bi na družbo, v kateri hote ali
               nehote potuje ACTA, mislim predvsem na zloglasni ameriški Stop On-line Piracy Act, ki
               je tudi dodobra razburil javnost in je sedaj na hladnem.</p>
               <p>Zaradi navedenega menim, da ACTA v digitalnem okolju ne prinaša ustreznih rešitev in
               zna povzročiti nenadejane posledice, ki bodo posegle v elektronsko komunikacijo ter
               morda celo ovirale vpeljavo naprednih komunikacijskih protokolov in programskih
               mehanizmov, ki so namenjeni večji varnosti uporabnika na spletu.</p>
               <p>Hvala.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala za to predstavitev.</p>
               <p>Mag. Mojca Kleva, pripravi naj se gospod Domen Savič.</p>
            </sp>
            <sp who="SDT6:KlevaKekušMojca">

               <speaker>MAG. MOJCA KLEVA:</speaker>

               <p>Najprej hvala za povabilo na to javno razpravo. Veseli me, da tudi v Sloveniji
               začenjamo tako pomembno razpravo, kot je sprejemanje tega trgovinskega sporazuma.
               Moram pa začeti s tem, da smo mi danes tukaj, ker se je civilna družba, ker se je
               internetna generacija zbudila dovolj hitro, da je tudi politiko opozorila, da se
               nekaj napačnega dogaja s sprejemanjem ACTE. Osebno sem izredno vesela, da se je to
               zgodilo, ker se je zgodil tudi po vseh evropskih mestih, ker se je zgodilo ne samo
               preko interneta, ampak ker so ljudje na ulicah protestirali v tisočih oziroma 10
               tisočih. Osebno se strinjam, da potrebujejo mednarodni odziv na problem ponarejanja
               in globalno razpravo o pomenu intelektualne lastnine v 21. stoletju, ampak močno
               dvomim, da je sporazum ACTA tisti, ki lahko to pametno in dobro uredi. Glavna napaka
               tega sporazuma, kot je bilo danes že rečeno je ravno ta, da vključuje preveč
               različnih stvari. Želi urejati zakonodajo glede ponarejanja, glede avtorskih pravic,
               glede zdravil, patentov. Enostavno je preveč vsega, in mislim, da bi en tak sporazum,
               ki bi bil mogoče razdeljen na manjše sporazume imel večjo možnost uspeha, kot jo ima
               mogoče v tem trenutku, vsaj
               kolikor poznam situacijo na evropski ravni. Moj največji problem z ACTO je
               netransparentnost postopka, ki je bila danes že omenjena, pa ne toliko samo proces,
               ki je trajala kar nekaj let, to ni en sporazum od včeraj, to ni sporazum od decembra,
               ampak moj problem je v tem, da nastaja nova ACTA komisija izven svetovne trgovinske
               organizacije, izven svetovne organizacije za lastninske pravice, izven Združenih
               narodov konec koncev, predvsem pa podpisnice tega sporazuma niso tiste, ki bi prve
               verjetno mogle biti, in to je Kitajska, Indija in Brazilija. Zame razprava, kjer
               tiste velesile svetovne kjer največ teh ponaredkov nastaja in one niso vključene, pač
               ni toliko smiselna. V Evropskem parlamentu študija pravnikov pripravlja eno posebno
               študijo, ki sicer ugotavlja v grobem, da sam tekst ACTE ni v neskladju z evropsko
               zakonodajo. Ampak spet problem, ki nastane in ki ga jaz vidim, ker sem resnično
               veliko brala v zadnjem mesecu vse dokumente v zvezi za in proti ACTI, je v temu, da
               veliko dopušča, dopušča predvsem podpisnicam, da določena določila lahko podpisnice
               same uveljavijo in ena od teh je ravno to kar se bo dogajalo na primer na mejah, kar
               se bo dogajalo z generičnimi zdravili oziroma s patentnim pravom, sicer bi lahko šla
               malo bolj v detajle, sem oddala pisni prispevek malo daljši, ker tri minute se mi zdi
               res kratko, ampak bi vam samo tiste tri točke, ki se meni zdijo najbolj ključne.
               Resnično mislim, da je največji problem ACTE implementacija in tega kar skriva za
               tem, ker dejansko, če se nekaj dogaja v takšni tajnosti ti pusti sum na temu, da ni
               vse ravno tako kot mogoče evropska komisija, s katero se bomo pogovarjali v
               naslednjih mesecih, razlaga. V Evropskem parlamentu imamo trenutno besedilo na raznih
               odborih in glasovali bomo o njemu verjetno ne pred poletjem letošnjega leta. Sama v
               tem trenutku se nagibam proti temu, da ACTE ne bom podprla, bi pa edina možna
               varianta, da bi se lahko pogovarjali o podpori ACTE, vsaj z moje strani, bila ta, da
               komisija nastopi z nekimi posebnimi navodili za uporabo vseh tistih spornih členov,
               ki so bili v bistvu javnosti predstavljeni in ki še po mojem mnenju ostanejo nejasno
               razloženi. Hvala.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala. K besedi vabim gospoda Domna Saviča, E-demokracija. Pripravi naj se
               evropski poslanec gospod Kacin.</p>
            </sp>
            <sp who="SDT6:SavičDomen">

               <speaker>DOMEN SAVIČ:</speaker>

               <p>Zahvaljujem se vam za vabilo in besedo. Veseli nas, da se je razprava preselila v
               širok krog javnosti, čeprav bi se moralo to po naše zgoditi še pred podpisom
               sporazuma s strani slovenske vlade oziroma slovenske veleposlanice na Japonskem. Moje
               sporočilo danes je preprosto: ACTA mora pasti. V ekipi portala E-demokracija.si
               verjamemo, da je v sporazumu ACTA problematičnih več vidikov. Večina pomislekov pa se
               nanaša na 6. izhodiščno vprašanje javne predstavitev mnenj, se pravi ali je bil
               postopek oblikovanja izhodišč h končnemu besedilu sporazuma ustrezen. Odgovor je ne.
               Prvič. Sporazum je bil dogovorjen in sprejet mimo vseh multilateralnih forumov, saj
               so se avtorji zavedali, da takšno besedilo ne bi nikoli preživelo debate. Tudi v
               Sloveniji se je ob sprejemanju tega sporazuma ni izvršila nobena javna razprava
               oziroma soočanje mnenje. Drugič. Člani strokovne ekipe, ki so v imenu Slovenk in
               Slovencev izdali strinjanje s podpisom, so to naredili brez kakršnekoli strokovne
               analize učinkov in vpliva na slovensko gospodarstvo, češ, da tega ni storila nobena
               podpisnica. Zagovorniki niso znali pojasniti komu bo ACTA koristila in kakšne
               posledice bo imela na razvoj spletne ekonomije v Sloveniji. Tretjič. Jezik sporazuma
               je po mnenju pravne stroke, med drugim tudi dr. Maje Jančič Bogataj, ki bo svoje
               mnenje predstavila kasneje, nejasen, dvoumen in lahko vodi v kontradiktorne
               interpretacije. ACTA sicer ne predstavlja konca poti, kjer bomo s sprejetjem
               sporazuma podpisali smrtno obsodbo internetu kot ga poznamo danes, vendar je njen
               namen kljub temu zelo jasen, utrditi stara pravila varstva avtorskih pravic in
               intelektualne lastnine z večjim nadzorom interneta. Zagovorniki ACTA sporazuma se
               pred kritikami branijo z argumenti, da ACTA ne predpisuje ničesar groznega, ampak
               zgolj predlaga večje varstvo intelektualnih pravic in zgledovanje po državah, ki
               imajo to področje bolje urejeno. Kakšni so ti zgledi? Je to Francija s HADOPI-jem? So
               to ZDA s predlogi SOPA in TIPA? To so edini zgledi, ki avtorja ACTE zanimajo.
               Ohranjanje starih pravic, obramba starih monopolov, nadziranje interneta v imenu
               preganjanja  piratstva. In tem
               zgledom hočemo slediti tudi v Sloveniji, brez utemeljitve, brez premisleka, brez
               debate.</p>
               <p>Preden zaključim bi rad predstavil še nekaj pomislekov javnosti, ki smo jih zbrali v
               okviru portala e-demokracija.si. Ljudje so napisali: ACTA ruši pravni red. Po
               sedanjem pravnem redu mora tožnik dokazovati krivdo, po ACTA je potrebno dokazovati
               nedolžnost. ACTA uveljavlja standarde industrijske družbe ki so neprimerni za
               informacijsko družbo in sumim, da ACTA ne bo koristila slovenskemu gospodarstvu, prej
               nasprotno. Namesto, da se bomo s podpisom ACTA sporazuma podali na pot na kateri se
               bo veliko težje obrniti oziroma spremeniti tok dogodkov, se raje sedaj odločimo za
               zavrnitev, ne zamrznitev sporazuma in izberimo drugo pot, ki bo vodila do spletne
               pokrajine v kateri bomo lahko ustvarjali in uživali vsi. Zato ACTA mora pasti. Hvala
               lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala tudi vam gospod Savič. K besedi vabim kolega Kacina in naslednji je dr. Žurej,
               Urad za intelektualno lastnino in potem Tanja Fajon.</p>
            </sp>
            <sp who="SDT6:KacinJelko">

               <speaker>JELKO KACIN:</speaker>

               <p>Spoštovani gospod predsednik, spoštovani uvodničarji in sodelujoči.</p>
               <p>Evropski parlament ima v temu postopku vlogo, nalogo nadzora s krutimi v angleščini
               in edino prav je, da to vlogo in možnost do konca izkoristimo. Zato ne morem v temu
               trenutku reči kako bi oziroma bo odločil evropski parlament, ker odloči lahko samo
               skozi svoje glasovanje. Ampak kako se bo stvar razvila in ali bo lahko od zamrznitve
               stopil do zavrnitve, kot je prvi rekel gospod Ćošić pa zavisi veliko tudi v evropski
               komisiji in evropskega sveta, ki lahko sama presodita, da ta dokument še ni zrel za
               glasovanje. Zato še nismo prišli do te faze. V temu trenutku poteka zelo poglobljena
               razprava in prav je, da počakamo na njene rezultate.</p>
               <p>Po mojem mnenju se ACTA v bistvu poskuša soočati z različnimi področji in prav zato
               ne more biti uravnotežena in ne more uravnoteženo urediti vseh področij hkrati. To je
               problem, zalogaj je zelo velik.</p>
               <p>Za večino oziroma veliko večino nasprotnikov ACTE pa je težavno tudi in predvsem
               spoznanje da intelektualno lastnino praktično enači z materialno lastnino. Dejstvo
               je, da gre pri večini industrije, ki stoji za ACT in prav je, da se sprašujemo katera
               industrija to je, za zastarel poslovni model, ki bi omejeval naravni in spontani
               napredek informacijske tehnologije namesto, da bi se mu prilagodil. Predvsem pa bi se
               moral prilagoditi povečani in neizogibni dinamiki sprememb oziroma razvoja. Korak
               nazaj namreč ni mogoč, to je bilo danes tukaj že povedano.</p>
               <p>V moji politični skupini zavezništva liberalcev in demokratov za Evropo imamo
               stališče, da potrebujemo reformo avtorskih pravic. Predvsem potrebujemo njihovo
               harmonizacijo znotraj Evropske unije a to ne sme pomeniti sedanjega zelo enostavnega
               ali pa še strožjega uveljavljanja že zastarelih sistemov in v praksi trenutno že
               skoraj povsem odpisanih sistemov. Prav ta nerazjasnjena, ne razčiščena nevarnost in
               možnost, da bi ACTA države podpisnice, uporabljam termin v narekovaju, ujela, v
               zastarele pravne rešitve problema, ki se razvijajo s svetlobno hitrostjo je osrednja
               in največja težava, ki jo imajo in jo imamo zaradi ACTE. Prav zato, ker gre za tako
               pomembno in obširno tematiko pa si ne mi in ne Evropska unija ne smemo dovoliti
               nobenih hitrih in nobenih nepremišljenih odločitev.</p>
               <p>Zaenkrat smo v moji politični skupini še vedno proti sprejetju sporazuma, ker ponuja
               oziroma prinaša preveč dilem in premalo argumentov za sprejem. Imamo pa zelo jasno
               stališče, ki smo ga oblikovali ta teden in sicer naša odločitev je, da bomo ob koncu
               tega procesa odločili o tem ali naj se o ACTI predhodno razjasni oziroma izjasni tudi
               Evropsko sodišče in pove ali je sploh v pravnem soglasju z našim pravnim redom.</p>
               <p>Za konec pa bi rekel še naslednje stvari; v ALDE si zelo prizadevamo, da bi
               uravnotežili pravico do lastnine na eni strani in pravico do svobod na drugi strani.
               Angleški izraz <q>"free"</q> je pri nas v dobi sedem prevodov zelo pomanjkljiv ker zavaja.
               Prevod je težaven, ker  hkrati
               pomeni svoboden, pomeni pa tudi brezplačen. A to ne gre skupaj, gre hkrati in ni eno
               in isto. Ne gre za brezplačen internet, saj so v uporabi vsebine, ki jih bo vedno
               potrebno pošteno plačati a borimo se za odprt, za <q>"open"</q> internet v tem smislu. To je
               to, tu so po mojem vsi nesporazumi in tudi vsa sprenevedanja. Potrebujemo ga, pripada
               nam in zaslužimo si dostop do interneta a ne zastonj.</p>
               <p>Uporabnik pravic ima tudi obveznosti in če hočete imamo tudi stroške. Ampak ker gre
               za stroške, ki so včasih previsoki, potrebujemo pri dostopu do interneta tudi več
               ponudnikov, ki si konkurirajo, mi potrošniki, pa lahko na ta način izbiramo in si na
               ta način tudi znižujemo stroške.</p>
               <p>V bistvu gre za zaščito potrošnikov in tukaj bo verjetno gospa Kutin povedala kaj
               več.</p>
               <p>Odprt internet pomeni omejevanje in preseganje monopolov. Hvala lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala gospoda Kacin, k besedi vabim direktorja urada RS za intelektualno
               lastnino dr. Žureja, naslednja je Tanja Fajon.</p>
            </sp>
            <sp who="SDT6:ŽurejJurij">

               <speaker>DR. JURIJ ŽUREJ:</speaker>

               <p>Spoštovani poslanci in poslanke, spoštovani predsedujoči, spoštovani minister in
               spoštovani vsi ostali sodelujoči. V nadaljevanju bom predstavil nekaj izhodišč urada
               za intelektualno lastnino ob sprejemanju konkretnega akta.</p>
               <p>Prvič. Intelektualna lastnina je eden izmed bistvenih nosilcev razvoja v moderni
               družbi, kar je razvidno tako iz strateških dokumentov Republike Slovenije kakor tudi
               Evropske unije.</p>
               <p>Drugič. Pravno urejena družba kot vrednoto zagovarja pravično plačilo za vsako
               lastnino, torej tudi za intelektualno lastnino. Piratstvo oziroma kraja intelektualne
               lastnine ni in ne more biti vrednota in jo je treba z ustreznimi pravnimi in
               siceršnjimi ukrepi ustrezno zaščititi.</p>
               <p>Tretjič. Trenutni instrumenti varstva intelektualne lastnine, pri čemer posebej
               izpostavljamo vprašanje varstva avtorskih pravic s pravnimi instrumenti, ki so
               nastali v nekem drugem času, v nekem drugem okolju, v drugačni informacijski družbi,
               v tem trenutku niso ustrezni in ne rešujejo ustrezno navedenih področij in v praksi
               pogosto ne delujejo ali pa so slabo delujoči.</p>
               <p>Četrtič. Zato potrebujemo posodobljene pravne okvire in v tem obsegu je ideja zaščite
               intelektualne lastnine, kot jo določa ACTA korak v pravo smer in skladno z
               obstoječimi mednarodnimi in domačimi pravnimi viri. Toda pozor. V obsegu, ki se
               nanaša izključno iz zgolj na vprašanje zaščite intelektualne lastnine, to je z
               vidika, ki ga po svoji funkciji presoja in preverja urad za intelektualno
               lastnino.</p>
               <p>Petič. Intelektualna lastnina in tudi sicer lastnina ni nadrejena nobeni pravici,
               temveč morajo sobivati v kompleksu vseh pravic in svoboščin. V tem obsegu morajo
               omejitve, ki se določajo z namenom zaščite intelektualne lastnine, biti sorazmerne s
               cilji, ki naj se dosežejo in v skladu z ustavnim redom in upoštevati različne pravice
               in vidike njihovega sobivanja.</p>
               <p>Šestič. Sprejem kakršnega koli akta ali dokumenta, ki določa obseg ali omejitve
               pravic državljanov, mora biti vedno in povsod predmet ustrezne javne in strokovne
               presoje.</p>
               <p>Sedmič. ACTA ni bila sprejeta v skladu s strokovnimi standardi in sprejemanja
               navedenih aktov. Sprejem ni zagotavljal ustrezne transparentnosti in javnosti. Osebe,
               ki so vodile sprejemanje navedenega akta očitno niso ustrezno razumele celotnega
               obsega in širine pravic, ki jih akt zajema in niso k razpravi povabile vseh
               pristojnih institucij, predvsem pa so ignorirale državljane in jo je zato potrebno
               vrniti v ustaljene načine obravnave in se šele nato odločiti ali je spremenljiva s
               stališča vseh deležnikov.</p>
               <p>Urad na tem mestu z vso dolžno skrbnostjo in odgovornostjo opozarja na naslednjo. Pri
               sprejemanju stališč države večkrat ugotavljamo, da jih vodijo osebe, ki ne razumejo
               področja, ki nimajo ustreznih znanj, da vladne in druge delavne skupine ne
               vključujejo ustreznih strokovnjakov, da odgovorni ne prevzemajo odgovornost, da na ne
               transparentne načine vključuje v akte predloge specifičnih interesnih skupin in da se
               javnosti pogosto onemogoči ustrezno in transparentno podajanje svojih mnenj o
               določenem aktu ali dokumentu. Če smo bolj konkretni, v tem konkretnem primeru, urad v
               zadnjem času opozarja na isto prakso sprejemanja pravnih pravil stališč Slovenije,
               pri čezmejnih avtorskih pravicah, pri evropskem patentu, pri predlogu za arbitražo in
               mediacijo, pri predlogu zakona  o avtorskih in sorodnih pravicah, in na to je opozoril tudi pri
               sprejemanju stališča, ali bo Slovenija sprejela sedež Aser v Slovenijo. Pri vseh
               opažamo iste probleme, vendar pa do sedaj odgovorni niso uredili procesov, da bi se
               te stvari popravile. Na podlagi vsega zapisnega Urad za intelektualno lastnino meni,
               da je navedeni akt s stališča intelektualne lastnine korak v pravo smer, vendar pa
               meni, da mora zaradi izrazitega deficita demokratičnosti in transparentnosti pri
               sprejemanju ACTA država zamrzniti podpis in voditi ustrezno razpravo. In na podlagi
               te razprave sprejeti končno odločitev. Hvala.</p>
            </sp>
            <sp who="SDT6:JakičRoman">

               <speaker>PREDEDNIK ROMAN JAKIČ:</speaker>

               <p>Hvala tudi vam. K besedi vabim gospo Tanjo Fajon, poslanko Evropskega parlamenta.
               Pripravi naj se mag. Grims, poslanec.</p>
            </sp>
            <sp who="SDT6:FajonTanja">

               <speaker>TANJA FAJON:</speaker>

               <p>Hvala lepa, spoštovani predsednik. Govorniki, sodelujoči. Najprej za začetek nekaj
               pravnih dejstev. Sporazum je daleč od tega, da bi bil veljaven. Do danes ga ni
               ratificirala še nobena od držav članic Evropske unije. Pet držav ga sploh še ni
               podpisalo. V še treh so ratifikacijo zamrznili. Če nekaj članic ratificira ACTO,
               nekaj pa ne, ACTA ne more stopiti v veljavo. Če Evropski parlament pogodbe ne sprejme
               ne more začeti veljati, pa četudi bi bila ratificirana v vseh državah članicah.</p>
               <p>Ta teden smo imeli o ACTA v Evropskem parlamentu razpravo v moji politični skupini, v
               skupini Socialistov in demokratov. Preveč enostavno bi bilo danes reči, da očitno ta
               sporazum ni sporazum, ampak predvsem velik nesporazum. Skupina je do ACTE zelo
               občutljiva. Zavedajoč se, da v tej fazi ne moremo ponovno odpreti pogajanj. Smo zgolj
               pred <q>"da"</q> ali <q>"ne"</q>. In grem po vrsti vseh pomislekov.</p>
               <p>Prvič, obžalujemo način izvedbe pogajanj. Drugič, obžalujemo, da Evropskemu
               parlamentu kot edini neposredno izvoljeni instituciji Evropske unije ni bila dana
               možnost sodelovanja v pogajanjih. ACTA je pokazala na občutljiva neurejena področja
               in je zasnovana kot neka smernica, ki bi na nekaterih področjih lahko bila koristna,
               denimo v zvezi s ponaredki in ponarejanjem. Smo za to, da se na trg ne uvrščajo
               ponarejeni izdelki. Strinjamo se tudi, da moramo poiskati načine za zaščite avtorjev.
               Smo za ohranjanje delovnih mest, za svoboden dostop do internega in pravice
               posameznikov na podlagi IP naslova. Ne verjamemo pa, da je trgovinski sporazum prava
               pot. Tu bi se morda morali raje ukvarjati z reformo avtorskega prava. Strinjamo se
               tudi, tretjič, da je besedilo sporazuma zelo slabo, saj odpira vrsto interpretacij.
               Bojimo se, da obstaja velika nevarnost, da bi besedilo, ki bi mu Evropski parlament
               sedaj rekel <q>"da"</q>, bilo čez dve leti nekaj povsem drugačnega. Želimo pojasnilo o vlogi
               ponudnikov internetnih storitev, saj se moramo izogniti tveganju, da bi ponudniki
               internetnih, z nadzorom vsebin, postali regulatorji interneta. To v sporazumu ni
               pravno in dobro pojasnjeno. Skrbi nas, četrtič, vključevanje Evropske unije v
               kazenske sistem držav članic. In petič, ACTA absolutno ne sme preprečiti legitimne
               proizvodnje in dostopa do generičnih zdravil, ki so večinoma namenjena državam v
               razvoju. Sedaj čakamo na konkretne pravne odgovore in ne bomo hiteli z odločitvijo.
               Odbora Inta in Juri sta zahtevala pravna mnenja o sporazumu ali je ACTA v skladu z
               obstoječo zakonodajo Unije. Odbor Libe, kateremu pripradam sama, trenutno proučuje
               skladnost, ali je ACTA skladna z listino o temeljnih pravicah. Deve je zaprosil za
               pravno mnenje o tem, ali se ACTA ujema z mednarodnimi obveznostmi Unije v zvezi z
               dostopom do zdravil. Organizirali bomo razprave z državljani, skupinami, nevladnimi
               organizacijami, pravniki in prosili za mnenje Evropsko sodišče. Kaj to pomeni
               časovno? Mnogi skušajo potisniti sporazum v glasovanje v Evropski parlament še pred
               poletjem. Aprila bo potekala razprava z interesnimi skupinami. In v Evropskem
               parlamentu imamo naslednje možnosti. Lahko dopustimo glasovanje na plenarnem
               zasedanju, predvidenem junija letos. Lahko sprejmemo vmesno poročilo, kar predlaga
               naš poročevalec. Preden bi šli na glasovanje z vprašanje Evropski komisiji, ki bi
               lahko dalo priporočila o izvajanju sporazuma. In kot sem že omenila, zaprosimo
               Evropsko sodišče za pravno mnenje o skladnosti ACTA s pravnim redom Unije  to lahko traja do dve leti kar bi
               pomenilo, da bi bila ACTA vroča tema prav v času pred našimi evropskimi volitvami
               leta 2014. Kar koli se bo zgodilo, pomembno je, da se zgodi na osnovi pravnih dejstev
               in odločitev moramo sprejeti z znanjem in zavestjo, tako da se nam z njim ne bo treba
               več ukvarjati. Če sporazuma ne bomo mogli podpreti z odgovori kako bo ta vplival na
               nacionalne zakonodaje in zagotovili, da ne bo omejeval našega svobodnega dostopa do
               spletnih vsebin in da ne bo enačil intelektualne lastnine z materialno potem ga
               moramo zavrniti.</p>
               <p>V temu trenutku me besedilo o ACTI ni prepričalo v to, da ga v prihodnosti z
               različnimi interpretaciji ne bo mogoče uporabiti drugače kot nas žal sedaj
               prepričujejo njegovi ustvarjalci. Hvala.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala tudi vam. Preden dam besedo je prosil minister mag. Žerjav, da se vključi v
               diskusijo. Predvidevam da bo potem oral tudi najbrž iti. Se opravičujem.</p>
            </sp>
            <sp who="SDT6:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa gospod predsednik. Ja, imam še nekatere druge obveznosti. </p>
               <p>Jaz seveda ne želim v svojem delovanju gledati preveč nazaj pa kdo je kar naredil pa
               kdo kaj ni naredil in kazati s prstom na svoje predhodnike. Ampak zdaj, ko tako
               poslušamo praktično ni več nikogar, ki bi to ACTO podpiral. Nikogar v tej dvorani
               očitno ni, ki bi to ACTO podpiral. Pa se lahko postavi vprašanje kako je mogoče, da
               smo prišli do sem? Da smo danes sploh tukaj, da se o njej pogovarjamo. Jaz imam zdaj
               tukaj seveda cel kup dokumentov, ki sem jih dobil od sodelavcev, ki pa piše drugače,
               da Urad za intelektualno lastnino podpira ACTO, sicer z avgusta ne tako dolgo nazaj.
               Tako da očitno bomo morali te postopke v prihodnje tudi urediti, da do takšnih
               nesporazumov ne bo prišlo. Lahko bi še kaj drugega pokazali, pa tukaj je deklaracija
               o usmeritvah za delovanje Republike Slovenije v institucijah Evropske unije za
               obdobje januar 2010 - junij 2011 tudi kje pišemo da podpiramo ACTO.</p>
               <p>Torej očitno ti postopki, ki jih imamo, niso ustrezni. Morda tudi na nivoju
               verodostojni, da lahko pride na mizo sporazum, ki je tako kot je nekdo dejal dejansko
               nesporazum oziroma sporazum v katerem je niz nekaj več kot slišim Evropska komisija
               govori o desetih nesporazumih v temu sporazumu.</p>
               <p>Torej, kot sem dejal, še enkrat pravim in podčrtam, Vlada je sprejela to kar je,
               sicer v tej fazi še neformalno, ratifikacija se prekine, se zamrzne in to je to.
               Kakšni bodo seveda koraki naprej, verjetno v smeri tako kot zadeve kažejo. Hvala
               lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Ministru Žerjavu se zahvaljujem. Najbrž je ravno to posledica, da se te javnosti, ki
               je danes tukaj nikoli ni povabilo v preteklosti, da bi izrazila svoj negativističen
               odnos do te Acte in zavoljo tega najbrž ti inputi Vladi niso bili pravi. In zato je
               prav, da vsaj delno popravljamo napako in da damo tej kritični javnosti pravico danes
               predstaviti svoje javno mnenje, da vidimo kdo sploh v tej državi podpira ta sporazum.
               Gospod Grims, imate besedo.</p>
            </sp>
            <sp who="SDT6:GrimsBranko">

               <speaker>MAG. BRANKO GRIMS (PS SDS):</speaker>

               <p>Vsem prelep pozdrav in trdno sem prepričan, da tudi sam lahko izrečem kot prvo misel
               tisto, ki jo danes občutimo vsi, da je ključni problem tega postopka, da ta razprava
               teče šele danes. Potekati bi morala pred nekaj tedni, preden se je pristopilo za
               hrbtom tako zainteresirane kot strokovne javnosti in tudi velikanske večine politike
               k podpisu ACTE.</p>
               <p>Problem ACTE je mogoče definirati na več načinov, pa začnimo na moj, to je z nekaj
               humorja dodam politološko definicijo ACTE z postavljeno slovensko politično areno v
               času in prostor; politološko je bila ACTA  zadnja ledena gora na katero je Pahorjeva kapitanska ekipa treščila
               Titanik Slovenija v č času prejšnje vlade, pa je bilo ves čas zatrjevano, celo
               posebno deklaracijo so sprejeli, da nobena odločitev, ki bo sprejeta, ne bo šla brez
               obširne razprave v najširši javnosti v medijih in v strokovni javnosti. V danem
               primeru se je ravnalo popolnoma nasprotno, nihče od nas sploh ni vedel, sam sem za to
               izvedel uradno nekaj ur po tem, ko je bil sporazum že podpisan s strani Slovenije in
               še isti dan sem o tem govoril že v tej dvorani in na ta način sem imel tudi možnost,
               da sem bil prvi, ki je uradno izrazil nezadovoljstvo in protest zoper tak način
               negativnega odnosa do ljudi, ki jih to neposredno zadeva, kajti problem ACTE je ne
               samo, da je ledena gora, ampak da je vrh ledene gore. Namreč, ACTA sama po sebi, kot
               jo vidim sam, se sestoji iz dveh delov, eden, ki se dotika, če postavimo to v zavest
               modernega človeka, zlasti mladega človeka, danes za vsakega od njih obstajata dva
               sveta, realni svet in virtualni svet in na nek način živi v obeh svetovih. In problem
               ACTE je, da je še vedno utemeljena na zdaj, po mojem mnenju, že preživetem modelu
               tako v pravu kot v politiki, da želi probleme v virtualnem svetu urejati z mehanizmi,
               s pravnimi načeli iz realnega sveta. Namreč, v tistem delu, ko ACTA govori o realnem
               svetu, o vprašanju zaščite firm, podjetništva, znamk, v tistem delu je po mojem
               mnenju to dober dokument in bi ga bilo treba zelo resno pregledati in najbrž tudi
               podpreti. Ampak problem ACTE je ker zraven dodaja tudi virtualni svet, tam pa pride
               do soočenja dveh vrednot, eno je vrednota zaščite intelektualne lastnine, ki je brez
               dvoma tudi pravna vrednota, in drugo je vrednota človekovih pravic, če želite, v
               najširšem pomenu besede vrednota svobode človeka. In jaz se tukaj pa ne strinjam z
               gospo varuhinjo, ki je na začetku dejala, da je na internetu preveč svobode, jaz
               osebno mislim, da svobode ni nikoli dovolj, ampak vsak poseg v svobodo mora biti še
               kako resno pretehtan, o njem mora biti dosežen konsenz v družbi in mora biti
               utemeljen na vrednotah, ki so temelj družbe same. V danem primeru lahko samo ugibamo
               kaj se je na tistih pogajanjih dogajalo, lahko samo ugibamo kakšna so stališča in
               mnenja, kakšne so obrazložitve tistih, ki so pri tem postopku sodelovali, kajti nihče
               od nas ni imel priložnosti biti sestavni del tega proces. Še enkrat povem, zaradi
               tega dela ACTA, zaradi tega dela, ki zajema tudi virtualni svet pravzaprav zajema
               najširši del moderne človeške družbe, predvsem pa zajema mlade in zaradi tega bi
               veljala velika previdnost, predvsem pa spoštovanje tistih načel, da se prvi izrazijo
               tisti, ki jih ta akt neposredno prizadeva, žal je bil podpisan in zdaj smo
               postavljeni pred eno zelo slabo dilemo, ena je, da na nek način to zamrznemo, damo na
               led, s tem izpademo nekoliko neverodostojni v javnem prostoru, drugi je, da se gre v
               ratifikacijo in da se potem soočimo z vsemi možnimi posledicami tega kar je. Glede na
               to, da sem začel prej malo bolj humorno, končam bolj resno. Ampak veste, sam osebno
               sem mnenja, da ko gre za človekove pravice ni mogoče nič sprejemati na tak način in
               da bi ACTA dejansko morala iti na led in jaz osebno mislim, da bi morala iti na led
               trajno in da bi jo morali v Evropi nadomestiti z več dokumenti, vsaj z dvema, z enim,
               ki bi urejal in dobro zaščitil, kvalitetno zaščitil znamke, pravice v realnem svetu,
               pravice podjetnikov, ki jih je potrebno spoštovati. In drugi akt, ki bi uredil
               virtualni svet, vendar s temeljnim načelom, da je to način življenja, da se dotika
               človekovih pravic, tudi pravica do znanja je temeljna človekova pravica in ob
               doslednem spoštovanju  procesov
               na tak način, da bo spoštovano načelo javnosti v kateremkoli delu tega postopka.
               Hvala vsem. Srečno.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala. Za predstavitev svojega stališča vabim k besedi gospoda Roka Hodeja,
               predsednika študentskega zbora študentske organizacije v Ljubljani, za njim naj se
               pripravi mag. Alda Milohnič iz mirovnega inštituta.</p>
            </sp>
            <sp who="SDT6:HodejRok">

               <speaker>ROK HODEJ:</speaker>

               <p> Hvala lepa za besedo gospod predsednik. Lep pozdrav vsem. Študentska organizacija
               Univerze v Ljubljani s svojim delovanjem spodbuja družbeni in pravni razvoj
               človekovih pravic in temeljnih svoboščin ter njihovo promocijo.</p>
               <p>Nasprotujemo vsakršnim poskusom njihovega krčenja. Tako v imenu študentov, globalno
               najbolj aktivne in na svetovni splet vezane družbene skupine nasprotujemo
               ratifikaciji trgovinskega sporazuma za boj proti ponarejanju, evropskemu parlamentu
               in državah podpisnicah.</p>
               <p>Od evropskega parlamenta in predstavniških organov držav podpisnic sporazuma
               pričakujemo, da bodo razumeli pomen razvoja tako imenovane nove spletne demokracije s
               približevanjem idealu splošne participacije in seznanjenosti državljank in
               državljanov svetovnim, regionalnim in nacionalnim dogajanjem.</p>
               <p>Pri tehtanju med pravicami nosilcev intelektualne lastnine, katerih varstvo se v
               temelju uresničuje pravice do zasebne lastnine in pravico do svobode govora dajemo
               prednost slednji, saj se še posebej v zadnjem času kaže njena pomembnost in vpliv na
               razvoj ter dosledno uresničevanje temeljnih državljanskih človekovih pravic.</p>
               <p>Poudarjamo, da omenjeni sporazum pomeni grob poseg v pravice do zasebnosti kot enega
               ključnih apostolatov družbene pluralnosti in skladnega osebnostnega in socialnega
               življenja državljank in državljanov. </p>
               <p>Splošno družbeno situacija v svetu po eni strani pri tem mislim varnostno vprašanje v
               zadnjem desetletju, po drugi pa socialno ekonomsko krizo globalne razsežnosti, ne
               smejo in ne morejo biti razlog za zmanjševanje svoboščin in uvajanjem nadzora na
               vsakem koraku.</p>
               <p>Internet pri tem vidimo kot ključnega, za ohranitev glasu državljanov, dostopa do
               informacij in proste komunikacije.</p>
               <p>Menimo, da sporazum na prikrit način dejansko zaviral svetovno spletno
               komuniciranje.</p>
               <p>Sporazum pomeni resno tveganje zaradi neuravnoteženosti med varovanjem pravic
               izhajajočih iz intelektualne lastnine in ohranjanjem in varovanjem temeljnih
               človekovih pravic, kot so svoboda izražanja, dostop do informacij in kulturnih
               dobrin, ter pravice do zasebnosti.</p>
               <p>V zvezi z intelektualno lastnino velja tudi poudariti, da marsikatere ključne
               trgovinske partnerice Evropske unije, niso podpisnice tega sporazuma, na primer
               Kitajska, Rusija ali Brazilija.</p>
               <p>Hkrati je način sklepanja sporazuma neobičajen. Zakaj pri njem ne sodelujejo države v
               razvoju, kakšna so zagotovila za varovanje pravic in svoboščin v državah, kjer
               njihovo varstvo ni na tako visoki stopnji.</p>
               <p>Toda misliti o resničnem namenu tega sporazuma. Trenutna zakonodaja varovanja
               intelektualnih pravic na evropski ravni je po našem mnenju zadostna. Način urejanja
               drugih vprašanj pa kaže predvsem na to, da so izbrali takšen način sprejemanja
               predvsem zaradi manjše transparentnosti in želje po tajnosti.</p>
               <p>Od predstavnikov najvišjih oblasti bi pričakoval, dovolite mi, da sem malce
               provokativen, večji pogum in transparentnost in ne očitno pomanjkanje vsebine tako v
               hlačah, kot na papirju.</p>
               <p>V ŠOU Ljubljani pozdravljamo današnjo javno predstavitev mnenj in izražamo ogorčenje,
               da je bil dosedanji postopek voden na takšen način.</p>
               <p>Upamo, da je ta vsesplošen mednaroden odziv javnosti signal določevalcem, da sta za
               takšne premike na področju človekovih pravic in temeljnih svoboščin, potrebna obsežna
               javna razprava in čim širi družbeni konsenz. Hvala.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala tudi vam. Se opravičujem, pri napovedi, vabim gospoda mag. Alda Milohniča iz
               mirovnega inštituta. Nam je pobegnil? Potem pa vabim k besedi gospoda Jožefa Horvata,
               predsednika obora za zunanjo politiko Državnega zbora Republike Slovenije. Pripravi
               naj se Rok Deželak iz društva piratov Slovenije.</p>
            </sp>
            <sp who="SDT6:HorvatJožef">

               <speaker>JOŽEF HORVAT:</speaker>

               <p>Hvala lepa za besedo gospod predsednik in moja čestitka vam osebno in vašemu odboru
               za zadeve Evropske unije za organizacijo današnje javne predstavitve mnenj.</p>
               <p>Spoštovani vsi prisotni. Trgovinski sporazum za boj proti ponarejanju ACTA je zapisan
               zalo ohlapno. Zajema namreč veliko širše področje, kot bi lahko sklepali iz njegovega
               naslova, se med drugim kroji tudi usodo interneta.</p>
               <p>Za mednarodni trgovinski sporazum ni nenavadno, da nastaja za zaprtimi vrati a ker
               ACTA oblikuje tudi politiko interneta, je omejevanje razprave zgolj na nekaj
               povabljenih izbrancev nesprejemljivo.  Za osvežitev spomina. Sem izjemno kritičen zaradi površnosti in
               netransparentnosti prejšnje Vlade Republike Slovenije, ki je 8. septembra lani
               zapisala, da sporazum v ničemer, citiram: <q>"ne bo vplival na slovenski pravni red, ne
               bo imel posledic za proračun, ne na upravo, in ne na okolje, bo pa pozitivno vplival
               na gospodarstvo, saj bo omogočal večjo učinkovitost v boju proti ponarejanju,"</q> konec
               citata. Dva dni zatem, ko je slovenska vlada padla, 22. septembra, je bila na 151.
               seji Vlade sprejeta odločitev za podpis sporazuma. Internet je temeljno sredstvo
               komunikacije in sodelovanja, zato je pri načrtovanju njegove prihodnosti potrebno
               prisluhniti vsem deležnikom, spoštovati temeljne človekove pravice in upoštevati
               različne ekonomske interese. Ohlapnost sporazuma ACTA vodi tudi do različnih
               interpretacij njegove vsebine. V nobenem členu sicer podpisnicam ne nalaga posegov v
               zasebnost uporabnikov interneta, vendar pa takšno možnost dopušča. Na primer v
               četrtem odstavku 27. člena, ki ga lahko interpretiramo tudi tako, da bodo ponudniki
               internetnih storitev morali podatke o naročnikih razkrivati imetnikom pravic. Že
               zaradi netransparentnega postopka oblikovanja internetne politike in morebitnih
               posegov v zasebnost je potrebno sporazum ACTA odločno zavrniti. Sporni so tudi načini
               določanja odškodnin in zaplembe ali celo uničenje računalniške opreme kršiteljev v
               manjših postopkih. V Poslanski skupini Nove Slovenije pa se tudi zavedamo, da bodo
               problemi, ki jih sicer nespretno poskuša rešiti ACTA še naprej ostali odprti.
               Resnični problem je, da se internet in tehnologija razvijata tako hitro, da jima
               zakonodaja in stari poslovni modeli ne sledijo. Ključ do rešitve vidimo v široki
               odprti razpravi. Toda ACTA je prav na tem področju padla na izpitu. Hvala za vašo
               pozornost.</p>
            </sp>
            <sp who="SDT6:JakičRoman">

               <speaker>PREDEDNIK ROMAN JAKIČ:</speaker>

               <p>Najlepša hvala, gospodu Horvatu. K besedi vam Roka Deželaka, iz Društva piratov
               Slovenije, društva za svobodo interneta. Pripravi naj se gospa Breda Kutin,
               predsednica Zveze potrošnikov Slovenije.</p>
            </sp>
            <sp who="SDT6:DeželakRok">

               <speaker>ROK DEŽELAK:</speaker>

               <p>Lepo pozdravljeni spoštovani zbrani. Ena kratka uvertura v bistvu, in bi jo najprej
               rad razčistil, zakaj me je industrija oklicala za pirata in zakaj sem se prevzel, da
               sem pirat. Pirat je danes vsak uporabnik interneta in hkrati največji uporabnik in
               potrošnik digitalnih vsebin. To smo mi. Povedal bi še, da je model zaščite avtorskih
               pravic, seveda, danes popolnoma neprimeren. Ta spada v drug čas, v drugo obdobje in
               ne v obdobje neke informacijske družbe, o kateri danes tako radi razglabljamo.</p>
               <p>Z ACTO konkretno se zasebno, nekomercialna uporaba avtorskih pravic izenačuje s
               komercialno. V kolikor internet jemljemo samo kot potencialno platformo za namene
               kršitve monopola med kopiranjem, kot ga jaz imenujem, in ne drugače, lahko 1,6
               milijonov Slovencem, ki so danes na internetu rečemo, da so vsi krivi, dokler se jim
               ne dokaže nasprotno.</p>
               <p>Model je v prvi vrsti neustrezen že zato, ker mora posameznik svojo nedolžnost
               dokazovati in velja za nedolžnega dokler se mu ne dokaže krivda na sodišču. Prav tako
               je v velikem nesorazmerju med človekovo pravico do zasebnosti in preprečevanjem
               kriminala.</p>
               <p>ACTA prekomerno posega v človekove pravice in danes v bistvu bi državi in našim
               voljenim predstavnikom države tudi položil na srce, da je država z Ustavo glavni
               branik državljanov proti takšnemu posegu, kjer  industrija želi v bistvu to poseči. Izpostavil bi še
               tudi to ali državljani prehajamo v novo platformo kot neke vrste tržno blago, ker
               kolikor smo tukaj, da smo kreatorji informacij, vsebin, klikov za tržnike, laikov za
               statistike in analiz obnašanj in preferenc, kdo nam bo plačal za to opravljeno delo?
               Če bomo plačali industriji, kdo bo nam plačal, ki smo te vsebine ustvarili?</p>
               <p>Še en v bistvu tako, bi rekel bobu bob, ki ga moram izpostaviti je, da je svobodna
               kultura glavni generator digitalnih kulturnih dobrin in večanja BDP-ja države, ne
               nekaj kvazi v bistvu ocene s strani industrije o nekem tržnem potencialu nekega
               monopola in okupiranja. ACTA posega tudi na področje človekovega zdravja in enači
               ponarejena in generična zdravila kar vodi do zmanjšanja dostopnosti le-teh zdravil,
               ki rešuje in lajša življenje milijonom prebivalcem držav v razvoju. ACTA zahteva
               patentiranje prehrambnih izdelkov predvsem semen, kar neposredno ogroža male in
               lokalne pridelovalce hrane, prehrambno neodvisnost in samooskrbo. To so področja, ki
               niso dobra popotnica za prihodnost naših otrok kaj šele teh držav v razvoju.</p>
               <p>Če izpostavim še zadnjo stvar, je v bistvu to, da res ta sporazum drastično posega v
               življenje vsakega posameznika in pogajanja o tako pomembnem dokumentu bi res morala
               biti javna in transparentna. Tukaj morajo biti vključena vsa civilna družba kot tudi
               vsi predstavniki le-te. To je bilo to, hvala za besedo.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala tudi vam.</p>
               <p>K besedi vabim gospo Bredo Kutin, predsednico Zveze potrošnikov Slovenije in
               naslednji pa bo za njo gospod Roman Žveglič, poslanec Državnega zbora Republike
               Slovenije.</p>
            </sp>
            <sp who="SDT6:KutinBreda">

               <speaker>BREDA KUTIN:</speaker>

               <p>Spoštovani predsednik, spoštovane poslanke, spoštovani poslanci, spoštovani
               udeleženke in udeleženci današnje razprave.</p>
               <p>Oglašam se kot predsednica zveze potrošnikov Slovenije, kot podpredsednica evropske
               potrošniške organizacije Bevk in kot predsedujoče evropskega dela "Trans <stage>/
               nerazumljivo/</stage> consumer dialog-a". Vse tri organizacije ne podpiramo ACTE in imamo v
               zvezi z ACTO številne pomisleke. Predvsem bi izpostavila najpomembnejše.</p>
               <p>Sporazum ne zagotavlja ravnotežja med zaščito pravic intelektualne lastnine in
               pravicami potrošnikov, kot so pravica do informiranosti, pravica do izobraževanja in
               kulture, pravica do znanja, pravica svobode izražanja, pravica do zasebnosti, pravica
               do primerne medicinske oskrbe, pravica do varstva osebnih podatkov. Danes smo že
               slišali, da je ta sporazum izjemno pomemben za slovenske potrošnike oziroma za
               potrošnike na globalni ravni zato nas izjemno moti, da nismo bili sploh vključeni v
               nastajanje in obravnavo teh problemov.</p>
               <p>Potrošnikom je potrebno zagotoviti normalne pogoje za uporabo spleta. Na ZPS
               opozarjamo pred prekomernim zaostrovanjem pogojev porabe avtorskih zaščitnih del in
               prekomernim poseganjem v pravico do zasebnosti in svobode uporabe interneta. Če se
               spomnite, ko je bila v razpravi sprememba kazenske zakonodaje, smo se kot potrošniška
               organizacija aktivno odzvali na predlagane spremembe 148. člena Kazenskega zakonika,
               pozvali ljudi da nas v tem podprejo in v tednu dni je več kot dva tisoč posameznikov
               podpisalo, da se ne strinja s spremembo Kazenskega zakonika in vesela sem, da v
               končni fazi je parlament prisluhnil in do takšne spremembe v Sloveniji ni prišlo.</p>
               <p>Če se vrnem zdaj nazaj na sporazum ACTA. V sporazumu je veliko nejasnosti, ki pa so
               za potrošnike ključnega pomena kot na primer ni jasno določeno kaj so večje kršitve,
               kaj je lahko tarča kaznovanja tudi, je lahko tarča kaznovanja tudi potrošnik kot
                  posameznik. Poudarjamo, da
               se posameznikov, ki uporabljajo intelektualne pravice v osebne namene ne sme
               izenačevati z združbami, ki služijo na račun zlorab pravic intelektualne lastnine.
               Nasprotujemo nesorazmernemu kaznovanju kršitev, za kar ACTA odpira možnosti. Izkušnje
               kažejo, da večji nadzor in cenzura spleta vedno delujeta kontraproduktivno. Nerazumno
               je tudi dejstvo, da naj bi bilo v EU zavezi ACTE zavezujoče, ZDA bi služile zgolj kot
               smernica, kar nekaj smo danes na to temo že slišali, Kitajska pa sporazuma sploh ni
               pripravljena podpisati. </p>
               <p>Danes smo tudi veliko slišali na to, da ACTA nima zadostne podpore v javnosti in
               poleg protestov posameznikov in skupin je vidno tudi usklajeno delovanje držav članic
               EU proti sporazumu ACTA, kar kaže na jasno potrebo po vzpostavitvi širšega dialoga na
               to temo. Sporazumu ACTA očitamo pomanjkanje transparentnosti pri nastajanju,
               zainteresirane javnosti niso bile seznanjene o podrobnih določbah, ki so se z
               razkritjem vsebine izkazale za sporne. Nasploh lahko z žalostjo ugotavljam, da
               demokratični deficit v Sloveniji predstavlja tudi en velik problem, da imamo
               sodelovanje civilne družbe zelo velikokrat v papirjih in v besedi, ko pa je treba
               dejansko poslušati argumente, pa smo se tu na žalost vrnili ali pa bom rekla, šli
               korake nazaj in upam, da je današnji dogodek eden od kamenčkov, da se bodo te stvari
               morda v prihodnosti spremenile.</p>
               <p>Sporazumu ACTA očitamo pomanjkanje odgovornosti. ACTA je bila sklenjena izven
               obstoječih mednarodnih organizacij in forumov, izognili so se tudi sodelovanju s
               svetovno organizacijo za intelektualno lastnino. Vse to so na kratko ključni
               pomisleki pri sprejemu sporazuma ACTA. Mi smo na spletni strani Zveze potrošnikov
               odprli ponovno poziv in pozivamo tudi vas in tudi ostale posameznike, da se podpišete
               proti sporazumu. In doslej smo zbrali že preko 800 posameznikov, ki so se podpisali
               proti sporazumu. Zveza potrošnikov bo spremljala kako bodo glasovali<gap n="..."/></p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Gospa Kutin<gap n="..."/></p>
            </sp>
            <sp who="SDT6:KutinBreda">

               <speaker>BREDA KUTIN:</speaker>

               <p><gap n="..."/>samo še dva stavka.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Prosim če zaključite.</p>
            </sp>
            <sp who="SDT6:KutinBreda">

               <speaker>BRADA KUTIN:</speaker>

               <p><gap n="..."/>kako bodo glasovali evropski poslanci iz Slovenije, ki so podpisali potrošniško
               zavezo pred evropskimi volitvami, Zveza potrošnikov bo aktivno lobirala v okviru
               evropske potrošniške organizacije evropske poslance pred odločitvijo v Evropskem
               parlamentu.</p>
               <p>Zdaj pa bi samo še eno dodala v tem forumu. Namreč, kot nevladna organizacija z
               majhnim številom zaposlenih smo bili deležni napada Anonymousa, ki nam je s svojim
               povzročil precejšnjo materialno škodo in jim zdaj s tega mesta pozivam, da nam
               pomagajo to škodo popraviti. Povedala bi namreč, da kot potrošniška nevladna
               organizacija sami v celoti financiramo to spletno stran, zato je to za nas velik
               strošek. Da pa je portal Zveze potrošnikov Slovenije najpomembnejši vir informacij za
               slovenske potrošnike, kjer je na voljo več kot 5 tisoč člankov in imamo obiska več
               kot 600 tisoč. In tudi aktivno se zavzemamo za ACTO, to se pravi, da bi to moral biti
               razlog, da nas podprejo ne pa obratno.</p>
               <p>Hvala lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala.</p>
               <p>K besedi vabim gospoda Žvegliča, pripravi naj se dr. Maja Bogataj Jančič.</p>
            </sp>
            <sp who="SDT6:ŽvegličRoman">

               <speaker>ROMAN ŽVEGLIČ:</speaker>

               <p>Spoštovani.</p>
               <p>V zadnjih dneh in tednih smo bili tudi pri nas priča številnim dogodkom, ki kažejo na
               to, da se ljudje ne bodo za vsako ceno podrejali vsemu kar v njihovem imenu
               sprejemajo organi oblasti. Zlasti to velja za odločitve, do katerih prihaja v
               dvomljivih okoliščinah tajnosti, z izključevanjem dela zainteresirane javnosti, torej
               v precej nedemokratičnem postopku, čeprav imajo tovrstne odločitve pomemben vpliv na
               življenje praktično vsakega izmed nas. In mednarodni trgovinski sporazum o
               ponarejanju ACTA je nedvomno ena izmed takšnih odločitev.</p>
               <p>V Slovenski ljudski stranki pri sporazumu ACTA, poleg načina pogajanj vidimo problem
               predvsem v načinu kako je  tedaj
               še odhajajoča vlada Republike Slovenije pristopila k temu sporazumu.</p>
               <p>Kljub večletnemu usklajevanju sporazuma, kjer nas je zastopala evropska komisija, po
               našem mnenju slovenska vlada sporazuma ne bi smela podpisati, še posebej pa ne v
               času, ko je opravljala tekoče posle in ko je bilo celotno dogajanje osredotočeno na
               sestavljanje nove slovenske vlade.</p>
               <p>Ni šlo za tako nujno nalogo, da ne bi mogla počakati še nekaj tednov, s tem podpisom
               pa smo nedvomno, kot država, že izgubili nekaj manevrskega prostora za naše prihodnje
               odločanje.</p>
               <p>Brez zadržkov lahko rečem, da slovenska in kot kaže tudi širša svetovna javnost s tem
               sporazumom nista bili dovolj seznanjeni. Saj pri nas pred podpisom ni bilo zaznati
               kakršnekoli širše razprave pa tudi na strokovni ravni ne, kar zagotovo znižuje raven
               zaupanja v pravilnost omenjene odločitve.</p>
               <p>Pod problematično v Slovenski ljudski stranki vidimo tudi dejstvo, da pri oblikovanju
               sporazuma niso sodelovale države, kjer je kršitev intelektualne lastnine največ,
               Kitajska, Indija, Rusija, daleč največji trgi za ponarejanje avtorskega in tudi
               drugega materiala, pač pa so te tako imenovane države v razvoju zgolj povabljene k
               pristopu k sporazumu. Takšen pristop po našem mnenju nikakor ne rešuje problematike
               kršenja avtorskih pravic na svetu.</p>
               <p>Glede vsebine samega sporazuma, ki je izredno obsežna in ureja mnogo ravni, lahko
               zaenkrat zaradi časovne omejitve rečemo samo naslednje. Odločitev za poznejšo
               implementacijo takšnega sporazuma bo imela posledica praktično za skoraj vsakega
               državljana, zato pri takšnih stvareh ne moremo in ne smemo prehitevati.</p>
               <p>V Slovenski ljudski stranki se nedvomno zavedamo, da je pomembno ohraniti določeno
               raven svobode na internetu, hkrati pa ne moremo to dopustiti do te mere, da so
               poteptane prav vse avtorske pravice in druga intelektualna lastnina, saj s tem
               zaviramo nadaljnji gospodarski razvoj. Zato tudi podpiramo današnjo razpravo v
               Državnem zboru, saj menimo, da bo to pomagalo novi slovenski vladi za zaokroženo
               oblikovanje skupnega stališča do omenjenega sporazuma.</p>
               <p>V poslanski skupini Slovenske ljudske stranke upamo, da bo današnja razprava tako kot
               tudi vse ostale razprave, ki se še bodo zgodile na to temo, pripomogle k oblikovanju
               rešitev, ki bodo upoštevale tudi vse bolj konkretizirane pomisleke, ki se
               pojavljajo.</p>
               <p>Seveda je prvi pogoj za to vzpostavitev sistema pogajanj, kjer bodo enakovredno
               zastopane vse strani, tudi tiste, ki se bodo v postopku o mednarodnem pogajanju ACTI
               namerno ali nenamerno izpuščene in sedaj na vse mogoče načine ter z raznoraznimi
               sredstvi, omenjenemu sporazumu nasprotujejo.</p>
               <p>Naj na tem mestu še poudarim, da v Slovenski ljudski stranki pričakujemo, da od
               nasprotnikov sporazuma ne bomo slišali le ostrih kritik predlaganih rešitev, pač pa
               da bodo tudi sami predlagali določene rešitve, na podlagi katerih bo možno
               vzpostaviti zdravo ravnovesje med zaščito avtorske in intelektualne lastnine in
               osebno pravico posameznika do informacijske zasebnosti. Hvala.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p> Hvala tudi vam. Prosim, če se držite časovnice, ki smo jo določili na začetku.
               Vabim dr. Maja Bogataj Jančič iz inštituta za intelektualno lastnino za njim pa
               gospoda Frangeža, poslanca Državnega zbora.</p>
            </sp>
            <sp who="SDT6:BogatajJančičMaja">

               <speaker>DR. MAJA BOGATAJ JANČIČ:</speaker>

               <p> Najlepša hvala za besedo. Spoštovane poslanke in poslanci državnega zbora Republike
               Slovenije. V bližnji prihodnosti se boste morali odločiti o ratifikaciji ACTA, tako
               kot tudi vaši kolegi v evropskem parlamentu.</p>
               <p>Pri svoji odločitvi boste tehtali vsebino sporazuma, primerjali stališča
               strokovnjakov in tudi nestrokovnjakov, ter upoštevali mnenja državljank in
               državljanov Republike Slovenije. Na koncu pa se boste morali odločiti po svoji
               vesti.</p>
               <p>Kot državljanka Republike Slovenije, kot uporabnica interneta in kot strokovnjakinja
               za pravo intelektualne lastnine vam želim predstaviti samo tri glavne razloge, zakaj
               ACTA nebi smela biti v nobenem parlamentu.</p>
               <p>Pri razlog, izhodiščni problem. Izhodišče ACTA je, da je pravni sistem intelektualne
               lastnine, se pravi sistem za spodbujanje ustvarjalnosti in inovativnosti dober, da je
               edini problem, da uveljavljanje pravic ni dovolj učinkovito. To ni pravilno
               izhodišče, saj je problemov uprav intelektualne lastnine veliko več. Na primer
               avtorsko pravo, ki ga poznamo danes je nastalo že kmalu po pojavu tiska in je zelo
               slabo prilagojeno digitalnim tehnologijam in globalnim komunikacijskem omrežju.</p>
               <p>Pritožujejo se vsi, ki jih pravna ureditev zadeva, avtorji, uporabniki, institucionalni uporabniki,
               industrije, različne industrije. ACTA predstavlja zgolj enostransko rešitev, kot jih
               vidi tako imenovana zabavna industrija iz držav, ki so se o ACTI pogajale. Potrebna
               bi bila široka in demokratična družbena razprava vseh interesnih skupin o boljših in
               učinkovitejših sistemih za spodbujanje ustvarjalnosti in inovativnosti, ki bi bolje
               spodbujale in varovale intelektualne stvaritve, vendar tako, da s tem ne bi posegali
               v svoboščine posameznikov in pravice drugih. Drugič. Glavni problem. ACTA ni
               mednarodna konvencija, ki bi nastala v tradicionalnih forumih, ker so temu številne
               države nasprotovale, države, ki so vseeno želele rešitve oziroma so tako želele
               industrije iz teh držav so za to izbrale drugačen mednarodni pravni mehanizem,
               večstranski mešani trgovinski sporazum. O takšnih sporazumih pa se običajno pogaja v
               tajnosti, kar pa je za materijo kot je obravnava ACTA slabo. Zakaj? Kljub temu, da
               ACTA ne vsebuje vsebinskih pravil na področju intelektualne lastnine, da temu
               področju ne prinaša novosti, saj zgolj vzpostavlja nove standarde za uveljavljanje
               pravic, prav vzpostavljanje teh novih standardov, recimo zlasti v primeru
               uveljavljanja avtorskih pravic na internetu, vpliva na druga področja oziroma na
               druge pravice in svoboščine, zato se o takšni materiji ne bi smelo pogajati v
               tajnosti, še več, o takšni materiji se sploh ne bi smelo pogajati, ampak bi se morali
               o takšni materiji pogovarjati, ravno razpravljati in sprejemati pravila v
               demokratičnih zakonodajnih postopkih v parlamentih. V primeru ACTA pa so se namesto,
               da bi o tem odločali demokratični izvoljeni predstavniki javnosti, o tem pogajali
               vladni predstavniki, v primeru Republike Slovenije evropska komisija. V primeru ACTA
               se nacionalne parlamente vključuje šele zdaj, ko je že vse dogovorjeno in ko je že
               podpisano. Od vas poslancev, kar vas jih je še tukaj in tudi ostalih kolegov, se
               končno pričakuje zgolj to, da sporazum ratificirate zato, da mu boste za nazaj
               popravili njegov demokratični deficit. In še tretjič. Problem, ki bo imel največje
               posledice, določbe ACTA so zelo splošne, tako določbe o pravnih varovalkah kot tudi
               določbe o možnih ukrepih. V ACTA sicer ni nikjer izrecno določb po cenzuri interneta,
               o možnosti odklapljanja interneta ali možnostih dostopa do osebnih ali
               komunikacijskih podatkov brez sodnih odločb, kar ji pogosto očitajo protestniki,
               lahko pa ACTA za veliko od prej zapisanega in naštetega predstavlja mednarodni pravni
               okvir. Izrecno naj ponovno omenim še enkrat 11. člen in 27. člen ACTA, ker lahko s
               tem, če bo ACTA sprejeta v naš pravni red, bosta predstavljali veliko spremembo na
               področju varstva komunikacijske zasebnosti in varstva osebnih podatkov. Da pa ne bomo
               splošni bom pa jaz zdaj na hitro izbrala neko drugo določbo, da bom pojasnila o čem
               govorim, izbrala bom tretji odstavek 27. člena, ki se glasi: <q>"Vsaka pogodbenica si v
               poslovni skupnosti prizadeva spodbujati skupna prizadevanja za učinkovito
               obravnavanje kršitev blagovnih znamk in avtorskih ali sorodnih pravic, pri čemer
               ohranja legitimno konkurenco, ter v skladu s pravom te pogodbenice temeljna načela
               kot so svoboda izražanja, pošten postopek in zasebnost."</q> Takšna široka določba je v
               praksi lahko izpeljana v uzakonitev ukrepov za izklapljanje interneta tako imenovani
               <q>"free strike in you're out"</q> ali pa pomeni zgolj nek pravni okvir, nek poslovni okvir
               za organizacijo preprostih delavnic na temo učinkovitega uveljavljanja pravic
               intelektualne lastnine. Toliko o jasnosti posledic določb. Veliko nejasnosti in
               določenih pravnih pojmov v ACTI ne prinaša pravne varnosti ampak prav nasprotno.
               Številni protestniki proti ACTI so zelo glasni in žal včasih ali pa prevečkrat ne
               vzklikajo pravilnih argumentov, prav tako se pogosto ne obnašajo najlepše. Naj vas
               to, ko se boste odločali o ACTI ne zmoti, tudi oni so državljanke in državljani
               Republike Slovenije, ki so na cesti proti ACTI iz pravih razlogov. Naj pa še
               zaključim. Želim si, da ta javna razprava ni samo ena in edina razprava o ACTI, ampak
               zlasti ena izmed prvih razprav o novih možnostih in učinkovitejših sistemov za
               spodbujanje ustvarjalnosti in inovativnosti, zanalašč tega ne imenujem, sistem
               pravnega varstva intelektualne lastnine. Prejšnji teden je bil objavljen predlog
               novele zakona o avtorskih in sorodnih pravicah, čeprav bi ZASP potreboval temeljito
               prenovo, seveda za začetek v okviru direktiv in mednarodnih konvencij se tudi tokrat
               ukvarja  prvenstveno samo s
               kolektivnimi organizacijami. To pa ni dobro oziroma ni dovolj. Tudi v Sloveniji imamo
               ustvarjalne posameznike, imamo sodobne in napredne izobraževalne, raziskovalne in
               kulturne institucije in odlične inovativne poslovne modele, ki tekmujejo na globalnem
               trgu. Kar potrebujemo je učinkovitejši sistem za spodbujanje ustvarjalnosti, ki bi
               bil bolj prilagojen vsem deležnikom na katere vpliva. Najlepša hvala.</p>
            </sp>
            <sp who="SDT6:JakičRoman">

               <speaker>PREDEDNIK ROMAN JAKIČ:</speaker>

               <p>Najlepša hvala tudi vam. K besedi vabim kolega Frangeža, pripravi naj se evropska
               poslanka Romana Jordan Cizelj.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Spoštovane in spoštovani! Jaz sem zelo vesel današnje razprave. In mislim, da je tudi
               izjemno dobra in da že nakazuje redečo nit in skupne ugotovitve te razprave.</p>
               <p>Najprej, globalizacija je na neki točki zgodovinskega razvoja postala mogoče tedaj,
               ko se je svet zavestno odločil, da bo šel v daljnosežen in velik proces deregulacije.
               Danes, nekaj desetletij za tem, vidimo, da je ta proces potrebno regulirati. Ne
               nazadnje je kriza odjek te odsotnosti ustrezne regulacije. Gotovo pa danes ne samo
               interes javnosti, pač pa tudi interesi različnih drugih nosilcev pravic terjajo
               regulacijo tega področja, ki je bistveno v posledicah in v dejanskem rezultatu
               preseglo pričakovanja mnogih 20 let nazaj. Internet je danes najširše polje, kjer
               globalizacija živi, in še več, in razumeli me boste, da je to zame dobra novica,
               internet je polje, kjer je socializem mogoč. In to je zame dobra novica. Prav zato,
               ker lahko na videz brez škode za drugega <q>"šeramo"</q> internetne dobrine in si jih
               medsebojno izmenjujemo. In verjamem, da je to tisto polje, ki danes v največji meri
               napaja rast in razvoj, da je torej svoboda tista, ki je pred pogoj za ustvarjalni
               preboj družbe, kot celote in talentov in možnosti posameznika.</p>
               <p>Vendarle pa je treba na drugi strani ugotoviti, da ko odrekamo pravico do ustrezne
               zaščite avtorskega dela in intelektualnih dobrin, vendarle ugotovimo tudi, da s tem
               izkazujemo tudi globoko nespoštovanje do znanja, talentov in dela samega. Zato, kot
               je pokazala že vrsta razpravljavcev doslej, potrebujemo to novo ravnovesje. In če
               uporabim beseda predhodnice, potrebujemo nov razmislek o tem, na kakšen način bomo
               postavili učinkovit, demokratičen in svoboden okvir za generiranje ustvarjalnosti
               posameznika in skupnosti kot celote. Zato, če povem to drugače, potrebujemo novo
               avtorsko pravo in pravo intelektualne lastnine, upoštevajoč opozorila zaradi katerih
               se je predhodnica tem terminom želela izogniti.</p>
               <p>Jaz mislim, da tukaj potrebujemo inovativne pristope, morebiti tudi z oblikovanjem,
               vsaj na evropski ravni, ustreznega sklada, pavšalnih prispevkov iz katerih bomo lahko
               del pravic, ki jih je potrebno poravnavati tudi poravnali.</p>
               <p>Mimogrede, mi smo decembra 2009 v teh klopeh že imeli deklaracijo o usmeritvah
               delovanja Slovenije v institucijah Evropske unije, in tam v kratkem fragmentu, v enem
               stavku Slovenija podpira in si želi čimprejšnjega zaključka pogajanj o sklenitvi
               ACTE. Za ilustracijo dejanskega stanja v tem parlamentu pa štejte to za zelo, tako
               meni, kot mojim kolegicam in kolegom, pa naj povem, da smo šele dobro leto dni nazaj
               uspeli s spremembami poslovnika tega Državnega zbora doseči, da so seje Odbora za
               zadeve Evropske unije postale javne. To je tisti odbor, ki je med drugim v imenu tega
               Državnega zbora že potrdil ACTO. Med sedmimi poslanci, ki smo takrat glasovali <q>"za"</q>
               sklenitev tega sporazuma sem bil tudi jaz.  Zato se vam želim danes za pomanjkanje skrbnosti pri tej odločitvi
               opravičiti. Jaz se pri tem sklicujem na tisto svetopisemsko, da kdor se zaveda in se
               opraviči za svoje grehe, se mu polovica oprosti. In glede na to, da z Bogom ravno
               nimam tesnih stikov, računam da sem to polovico poračunal z njim. Druga polovica
               mojega opravičila pa je predvsem zaveza za to, da naredimo napredek na tem področju
               in da se problema lotimo na drugi strani. Torej na tem da se vprašamo ali imamo
               učinkovit okvir, ki naj ščiti to kar je produkt znanja, talentov in dela vsakega in
               vsake izmed nas, in to niso samo korporacije, so lahko tudi dobromisleči in dobro
               hoteči posamezniki in da z razvojem tega polja ustvarimo pogoje za to, da bo
               učinkovito pravno varstvo mogoče, in ne na tistem koncu, ki stavi na nadzor, ki stavi
               na poseg v zasebnost in na okrnjenje človekovih pravic.</p>
               <p>Najlepša hvala.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala.</p>
               <p>Dr. Romana Jordan Cizelj ima besedo, pripravi pa naj se gospod Matjaž Horvat.</p>
            </sp>
            <sp who="SDT6:JordanCizejRomana">

               <speaker>DR. ROMANA JORDAN CIZELJ:</speaker>

               <p>Hvala lepa in dober dan.</p>
               <p>Danes je v Sloveniji in tudi celi Evropi moderno biti proti ACTI. Nihče si ne upa nič
               pozitivnega povedati, da je v tem sporazumu. Pravzaprav glasovi kar tekmujejo kdo bo
               bolj oster in da je treba sporazum zavrniti in da čim prej ga zavrnemo tem bolje, pa
               bo problem rešen. Jaz pa se sprašujem ali je to res. Ali je to res, da bo problem
               rešen, če ACTO na hitro zavrnemo?! In če je to model delovanja slovenske in evropske
               družbe, da če nam nekaj ni všeč, tisto stvar popljuvamo, ne govorimo pa kaj
               potrebujemo, potem se nam slabo piše in Evropi se zdaj že slabo piše. In jaz danes
               resnično pogrešam razpravo, kjer bi govorili na ta način, da bi povedali kaj je v
               ACTI dobrega in sprejemljivega in kaj je tisto, kar nas moti. Počakati na to, da bo
               ta sporazum vse globalni, vseobsežen, da bodo noter vse države, mislim da je čisto
               nerealno. To je tako, kot bi rekli, da tega sporazuma ne bo. Konec koncev se Evropska
               unija na nekam drugem področju podobno trudi, kot pri zaščiti intelektualne lastnine.
               Naj vas spomnim na področje podnebnih sprememb, kjer nas nevladne organizacije prav
               silijo v to, da sprejemamo samoiniciativno v Evropski uniji zaveze, ker pravijo, da
               naj bomo vodilni v svetu. In jaz mislim, da tukaj moramo zavzeti neko stališče kako
               bo evropska družba v celoti delovala na izzive, ki so globalni. Rada bi opozorila, da
               je Evropska unija četrta po inovativnosti v svetu. ZDA, Japonska in Koreja so pred
               nami, Kitajska je potem precej za nami, ampak nas dohiteva. Ampak še vedno je to
               področje, kjer mi imamo prednost, konkurenčno prednost pred mnogimi drugimi državami
               na svetu. Danes nihče ni upal povedati, da Evropska unija na leto izgubi 8 milijard
               zaradi tega, ker nimamo urejenega tega vprašanja. To so ogromne številke, in v času
               finančne krize, in ko je v Evropi toliko in toliko novih brezposelnih delavcev, jaz
               mislim, da se ne smemo obnašati ignorantsko do tega vprašanja. Ampak, opozarjam vas,
               jaz ne govorim o ACTI.</p>
               <p>In še naslednje vprašanje varnosti. Jaz, če kupim zdravilo doma ali v kateri od
               tretjih držav, če sem na dopustu, bi rada vedela ali je tisto zdravilo res tisto, kar
               piše na škatlici ali ni. In zato je to vprašanje tudi vprašanje varnosti. Jaz vidim,
               da naša družba, kot ustvarjalci, da potrebujemo zaščito intelektualne lastnine, da
               kot potrošniki potrebujemo varnost, da kupujemo resnično izdelke, kot je označeno na
               njihovih deklaracijah, da potrebujemo spodbude za ustvarjalnost in delovna mesta,
               tudi s tem, da to svojo ustvarjalnost ustrezno nagradimo in zaščitimo. Hkrati pa bom
               vedno zagovarjala zaščito človekovih pravic in zasebno, svobodno rabo interneta brez
               nadzora s posegi v človekovo zasebnost  Svobodno rabo interneta brez nadzora s posegi v človekovo zasebnost in
               to, da nas nihče ne sme neopravičeno odklopiti z interneta. In zaradi tega me zanima,
               ne samo kot političarko, konec koncev tudi kot mati, kot gospodinjo, kot nekoga, ki
               redno uporablja internet, kaj je v resnici ACTA, kaj prinaša, kaj so njene dobre in
               slabe strani. Zanima me ali so grožnje nad tem da bo nekdo nadziral vsak moj pritisk
               na računalniško ali telefonsko tipko resnične ali so le plod domišljije? Zanima me
               konec koncev komu verjeti, glede nat o, da imamo tako različne informacije. Ali je
               bolje pripraviti nov sporazum ali dva sporazuma kjer bo eden obravnaval to internetno
               problematiko drugi pa vse ostalo. Zanima me kaj pravzaprav mislite, da potrebujemo v
               prihodnosti? Vsebinsko je dovolj samo ta 27. člen dati nekam drugam oziroma ga
               spremeniti ali so tudi drugi problemi? Postopkovno pa zagotovo v politiki potrebujemo
               več odgovornosti. Odgovornosti na vseh nivojih, evropskem tudi slovenskem. Konec
               koncev, mislim da moram javno in jasno poudariti, komisar ki je bil zadolžen za to
               problematiko je bil liberalec in zdaj se ukvarjamo s temi vprašanji.</p>
               <p>Tudi v skupini evropskih ljudskih strank smo ta teden imeli precej dolgo debato o
               sporazumu ACTA in smo govorili tako o dobrih kot tudi o slabih straneh, dejali smo
               pa, da ne glede na to, da je evropska komisija dala jasno stališče o ACTI, da je
               vendarle še na veliko vprašanj niso jasni odgovori in da potrebujemo jasno strokovno
               avtoriteto da pove kaj so tisti odgovori.</p>
               <p>Tako da se nagibamo k temu, da bi zaprosili evropsko sodišče za mnenje in tudi sama
               mislim, da bi to bila tista rešitev, ki bi bila najboljša kajti skrb ostaja.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala, da ste tudi malo razgibali to permanentno nasprotovanje, da je nekdo
               kljub vsemu odprl še nekatera druga vprašanja ampak v resnici vsi sprašujemo točno ta
               vprašanja, ki ste jih na koncu postavili in zato smo skeptični, predvsem pa smo
               nezadovoljni, ker na ta vprašanja ni bilo odgovorjeno preden smo šli v parafiranje
               teh podpisov.</p>
               <p>Matjaž Horvat ima besedo, Mozilla Fundation, za njim naj se pripravi gospod Andrej
               Mertelj. Izvolite.</p>
            </sp>
            <sp who="SDT6:HorvatMatjaž">

               <speaker>MATJAŽ HORVAT:</speaker>

               <p>Dober dan, hvala za besedo gospod predsedujoči. V prvi vrsti me veseli, da imamo
               končno možnost javno spregovoriti o ACTI in jaz bom to storil v imenu neprofitne
               organizacije Mozilla Fundation.</p>
               <p>Čisto na kratko, kaj je Mozilla; Mozilla je globalna skupnost ljudi, ki verjamemo, da
               so odprtost, inovacije in odprte možnosti ključne za razvoj interneta v prihodnje. Od
               leta 1998 naprej si prizadevamo, da bi se internet razvijal v korist vseh ne zgolj
               nekih interesnih skupin ali pa korporacij, če želite. Večina ljudi pa nas pozna po
               brskalniku Firefox, ki ga uporablja nekje petsto milijonov ljudi.</p>
               <p>Mozillo prizadeva prizadevanja sporazuma ACTA za boj proti piratstvu avtorskih pravic
               in spletnemu kriminalu vendar pa pri tem nasprotujemo uporabo pravnih orodij,
               ustvarjenih za neko drugo resničnost. Mehanizme, ki jih predlaga ACTA je namreč možno
               zlorabiti z namenom centralizacije in nadzora interneta, tako internetnega prometa
               kot tudi svobode posameznih uporabnikov. In seveda mislimo, da bi to imelo negativne
               posledice na razvoj inovacij na internetu.</p>
               <p>Tako postopek nastajanja sporazuma kot tudi njegova vsebina rušita zelo pomembno
               ravnovesje, to je ravnovesje med komercialnimi interesi na eni strani in med interesi
               uporabnikov interneta kot javnega dobrega. To ravnovesje je temelj poslovnih modelov,
               ki so se v dvajsetih letih uveljavili na internetu in zdi se nam nesprejemljivo, da
               pravzaprav druga stran, ki zastopa interese interneta kot javnega dobrega pravzaprav
               sploh ni bila povabljena k nastanku tega sporazuma. Celo več,  za ceno interesov ene strani so ogrožene temeljne
               človeške pravice druge strani, se pravi uporabnikov interneta.</p>
               <p>Imetniki pravic se na internetu poslužujejo poslovnih modelov, ki veljajo v resničnem
               svetu in ki so se uveljavili še predno je internet sploh nastal. In kljub temu, da
               sta minili že več kot dve desetletji odkar poznamo splet in internet in so nastali
               številni poslovni modeli, ki ponujajo alternative obstoječim v resničnem svetu, jih
               imetniki pravic nekako niso znali izkoristiti v svojo korist in jih zdaj poskušajo
               zatreti preko ACTE.</p>
               <p>Zato ACTI nasprotujemo in pozivamo poslance, tako Državnega zbora kot evropskega
               parlamenta, da ne sprejmejo oziroma ne ratificirajo ACTE. Hvala.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala. Na vrsti je gospod Mertelj iz GZS-ja Detlap?. Pripravi naj se dr.
               Matija Damjan.</p>
            </sp>
            <sp who="SDT6:MerteljAndrej">

               <speaker>ANDREJ MERTELJ:</speaker>

               <p>Spoštovani. Sem Andrej Mertelj in prihajam iz podjetja Datlap?, kjer sem direktor,
               hkrati pa sem predsednik upravnega obora združenja za informacijsko tehnologijo pri
               Gospodarski zbornici Slovenije.</p>
               <p>Zadnjič sem se na vas obračal, na vas in vaše kolege evro poslance, obračal v prvi
               polovici leta 2005. Potrebno je bilo zavrniti evropsko direktivo o programskih
               patentih. Ta bi prinesla softverskim? hišam več gorja kot koristi.</p>
               <p>Še enkrat bi se na tem mestu zahvalil gospodu Mihi Brejcu, Mojci Drčar Murko, Romani
               Jordan Cizej, Jeklu Kacinu, Ljudmili Novak, Borutu Pahorju in Alojzu Peterletu, ki so
               bili takrat pripravljeni poslušati argumenti in se na koncu preudarno odločiti.</p>
               <p>Rezultat glasovanja je bilo 648 glasov proti, 14 za in 18 vzdržanih. To je bila naj
               prepričljivejša večina v evropskem parlamentu.</p>
               <p>Danes ponovno razpravljamo o intelektualni lastnini in njeni regulaciji a danes se
               cilje poskuša doseči s preskakovanjem izvoljenih predstavnikov, ter namesto z
               evropskim zakonodajnim postopkom doseči zaveze z meddržavnim trgovinskim
               sporazumom.</p>
               <p>Enako kot leta 2005 je mnenje industrije deljeno. Manjši del industrije sporazum
               podpira, preostanek, ki bi mu otežil poslovanje pa ga zavrača.</p>
               <p>Z gotovostjo lahko trdimo, da bodo dobički od sporazuma imele multinacionalke, večino
               stroškov pa plačala mala in srednja podjetja. Zakaj?</p>
               <p>Prvič zato, ker ne vemo kaj ACTA je in kakšne bodo njene posledice. Ni nam jasno kaj
               se spremeni v EU zakonodaji in kaj v nacionalni. Ne vemo kakšna bo sodna praksa.
               Negotovost ni dobra za ekonomijo, pika. Še najmanj pa je dobro v teh časih.</p>
               <p>Po besedah ministrstva za gospodarstvo ni bila narejena nobena analiza učinkov tega
               meddržavnega trgovinskega sporazuma na nas. Ne vemo katere industrije ali podjetja
               bodo na boljšem. Ne vemo katera bodo imela dodatne stroške za uvajanje in
               <stage>/nerazumljivo/</stage> in kakšni ti bodo. Ne vemo kako se bodo stroški nadzora iz ACTE
               vgrajevali v strukturo cene telekomunikacij in informatike na splošno. Ne vemo niti
               to za koliko se bodo zaradi tega podražili naši produkti in storitve.</p>
               <p>Ne moremo predvideti za koliko bo zaradi teh podražitev padlo povpraševanje. Ne vemo
               niti tega koliko nas bo, citiram: "učinkovito ukrepanje zoper vsako dejanje kršitve
               pravic intelektualne lastnine zajete v tem sporazumu in ukrepi za preprečitev, kot
               državo stalo. Koliko bo za uresničenje te obveze potrebno povečati davke ali
               prerazporediti sredstva iz drugih programov. Ne vemo niti tega, koliko bo zaradi
               našega izvajanja ACTE naše pristanišče počasnejše in naš internet manj odziven.</p>
               <p>A v nečem se v industriji strinjamo. Sedanja regulativa na področju avtorskih pravic
               ne zadošča. Prej ali slej bo potrebno premisliti celoten sistem intelektualne
               lastnine, ACTO pa je treba zavrniti že iz same spodobnosti.</p>
               <p>Veleposlanica, ki jo je podpisala in tudi parlamentarec izraža državljansko
               obžalovanje. Informacijska pooblaščenka je kljub svojim prošnjam ni dobila v pregled.
               Ne vemo ali je v skladu z Ustavo, ne vemo kakšne bodo njene gospodarske posledice, ne
               vemo kakšne bodo  njene
               fiskalne posledice. Vsaka od teh <stage>/ nerazumljivo/</stage> zadošča za dostojanstven umik in
               poglobljen premislek. Kombinacija vseh pa ratifikacija v tem trenutku preprosto ne
               dopušča. <q>"Acta non sunt servanda"</q>. Verjamem, da bodo te besede tudi tokrat naletele
               na prava ušesa pravih ljudi in da bodo sprejeli pravo odločitev. Hvala za vas
               čas.</p>
            </sp>
            <sp who="SDT6:JakičRoman">

               <speaker>PREDEDNIK ROMAN JAKIČ:</speaker>

               <p>Najlepša hvala tudi vam. Vabim za govorniški oder, samo še trije razpravljavci so,
               tako da počasi zaključujemo, dr. Matija Damjana iz Inštituta za primerjalno pravo.
               Pripravi naj se docent dr. Klemen Podobnik.</p>
            </sp>
            <sp who="SDT6:DamjanMatija">

               <speaker>DR. MATIJA DAMJAN:</speaker>

               <p>Hvala za besedo. Lep pozdrav vsem navzočim. O sporazumu ACTA bi rad nekaj povedal kot
               pravnik, ki se precej ukvarja tudi z vprašanji intelektualne lastnine. Vendar se mi
               sporazum zdi precej problematičen z več vidikov. Bi pa poudaril to, da glavnih
               razlogov za to, zakaj je to sporazum problematičen ne bomo našli v njegovem besedilu
               sporazuma. Formulacije, ki jih uporablja ACTA, so široke in jih je mogoče razlagati
               tudi na tak način, ki je povsem sprejemljiv in brez težave lahko razlagamo vso
               obstoječo slovensko zakonodajo, kot že skladno s sporazumom ACTA. Torej, kot smo
               slišali ne potrebujemo nobenih spremembe za to, da bomo ta sporazum prenesli v domače
               pravo. In ta ugotovitev velja tudi za ostale podpisnice tega sporazuma. Vse so
               članice Svetovne trgovinske organizacije, podpisnice sporazuma TRIBS in drugih
               mednarodnih konvencij na tem področju. Vendar namen sporazuma ACTA prav gotovo ni
               bilo samo ohranjanje obstoječega stanja, ker sicer sprejem mednarodne pogodbe ne bi
               bil potreben. Kot je povedal gospod iz komisije, ACTA ne spreminja tega kaj je
               legalno in kaj ni legalno. Isto, kar je že po sedanjem pravu nelegalno ostaja naprej
               nelegalno tudi po novem sporazumu. Vendarle pa je namen tega sporazuma uvesti po
               potrebi tudi nove ukrepe za učinkovito varstvo obstoječih pravic. In ACTA bo torej
               spodbudila neko potrebo morda po iskanju novih zakonodajnih rešitev, da bo varstvo še
               učinkovitejše, in se bo to lahko utemeljevalo pač s tem, da se je Slovenija k
               takšnemu ravnanju zavezala že z mednarodno pogodbo. In kako daleč smo pripravljeni
               iti na tem področju učinkovitega varstva pravic, učinkovite zaščite že obstoječih
               pravic? To je tisto temeljno vprašanje. Tu se skriva nevarnost ko imamo nenadoma zelo
               pomensko odprte določbe mednarodnega sporazuma, ki ima v našem pravnem sistemu potem
               nadzakonsko veljavo.</p>
               <p>Na tem področju se mi posebej problematičen zdi ta peti oddelek sporazuma, kot so že
               številni govorniki omenili, ta oddelek ureja uveljavljanje pravic intelektualne
               lastnine v digitalnem okolju in potencialno, recimo, v 27. členu odpira možnosti
               cenzuriranja internetnih vsebin na zahtevo imetnikov pravic, lahko tudi nima sodnih
               postopkov, odvisno kako se te rešitve uzakonijo. Tu bi želel opozoriti, to velja tudi
               kot splošna ugotovitev, tudi če gremo mimo sporazuma ACTA. Internet postaja temeljna
               informacijska infrastruktura sodobne družbe. Združuje funkcije in telekomunikacij,
               medijev, elektronskega poslovanja in še česa drugega. Zato je vsak poseg v svobodo
               interneta lahko poseg v ustavno varovane pravice. Vsaka zakonodaja, ki se dotika
               svobode uporabnikov interneta in ponudnikov internetnih vsebin. Vsaka taka zakonodaja
               bi morala biti predmet ustavnega tehtanja. Zato je problematično, če potem pridemo do
               take zakonodaje preko mednarodne pogodbe, ki lepo obide demokratični proces v
               parlamentu in potem ima zakonodajalec na voljo samo še izbiro vzemi ali pusti, ali
               ratificira ali zavrne. Ta sporazum ne more pa več oblikovati temeljnih rešitev.</p>
               <p>Pri razpravi o sporazumu ACTA se najbrž ne moremo povsem izogniti temeljnim
               vsebinskim vprašanju na tem področju, namreč, ali pravica intelektualne lastnine v
               današnji dobi resnično potrebuje dodatno pravno zaščito. Ali ne gre pri tem bolj za
               varstvo parcialnih interesov obstoječih velikih imetnikov pravic na škodo širših
               interesov  družbe. Ali je tako
               imenovano piratstvo v digitalnem svetu res samo po sebi problem ali mogoče takšen
               pojav le simptom nekaterih protislovij obstoječega sistema intelektualne lastnine. No
               ampak ta debata prisega okvire tega mojega prispevka.</p>
               <p>Dejstvo je, da Slovenija sama na temu področju kaj bistvenega storiti ne more, ker je
               ureditev prave intelektualne lastnine zacementirana praktično že na mednarodni ravni
               s številnimi akti pa še na ravni Evropske unije. Ampak, bi pa vsekakor bilo smotrno,
               da naši organi Vlada in Državni zbor pri odločanju o pristopu o recimo h takšnim
               mednarodnim pogodbam izoblikuje neko jasnejšo politiko, pravno politiko kako bo
               ravnala v prihodnje. In preprosta predpostavka, da močnejša zaščita pravic
               intelektualne lastnine vedno koristi gospodarstvu, da ni samoumevna.</p>
               <p>Minister za gospodarstvo je prej omenil, da gre tukaj za konflikt med gospodarstvom
               na eni strani in človekovim pravicam na drugi strani. Pa ni tako preprosto, tudi
               znotraj gospodarstva gre za konflikt. Kot smo videli recimo v ZDA ob sprejemanju te
               slavne SOPE se je jasen konflikt pojavil med industrijo ponudnikov vsebin, recimo
               Hollywoodski studii, glasbene založbe in na drugi strani industrijo internetnih
               podjetij, internetnih ponudnikov Google, Facebook in podobno. In državi se ni
               potrebno postaviti na eno od teh dveh strani, saj vsaka ima svoje zelo parcialne
               interese. Država mora iskati nek lastni interes slovenskih državljanov pa tudi
               slovenskih podjetij navsezadnje. kot smo že slišali, ocena, da bo SOPA avtomatično
               koristila našemu gospodarstvu, ker bo omogočila večjo učinkovitost v boju proti
               ponarejanju to je takšna zelo pavšalna ocena. Slovenija ni ravno velik izvoznik
               intelektualne lastnine<gap n="..."/></p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Dr. Damjan, samo da vas opozorim na čas, prosim.</p>
            </sp>
            <sp who="SDT6:DamjanMitja">

               <speaker>DR. MITJA DAMJAN:</speaker>

               <p>Saj v bistvu še ena misel no<gap n="..."/> Slišali smo že, da je ljudska republika Kitajska ni
               podpisala tega sporazuma ampak vendarle nam očitno ravno Kitajska predstavlja zgled
               kako je potrebno točno nadzirati internet in strogo uveljavljati kakršne koli kršitve
               na njemu. Pa se sprašujem ali res želimo slediti takšnemu zgledu? Hvala.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala.</p>
               <p>Doc. dr. Klemen Podobnik iz pravne fakultete v Ljubljani in kot zadnji razpravljavec
               naj se pripravi dr. Pavel Gantar.</p>
            </sp>
            <sp who="SDT6:PodobnikKlemen">

               <speaker>DR. KLEMEN PODOBNIK:</speaker>

               <p>Spoštovane, spoštovani, dober dan želim. Moje ime je Klemen Podobnik, sem tudi
               strokovnjak za pravne intelektualne lastnine, delam na pravni fakulteti v
               Ljubljani.</p>
               <p>Vprašanja povezana s trgovinskim sporazumom ACTA so seveda temeljno povezana prav s
               tem področjem, torej s področjem prava intelektualne lastnine. S tistim področjem, ki
               naj bi v svojem bistvu vsaj zgodovinsko zasledovalo cilj spodbujanja ustvarjalnosti z
               namenom dvigovanja ravni splošnega in specializiranega znanja. Šlo naj bi torej za
               lajšanje dostopa do znanstvenih, umetniških, kulturnih in vseh ostalih del. Gre na
               žalost za pravno ureditev, ki je nastajala v materialnih pogojih 17. in 18. stoletja,
               ki je bila ponotranjena v 19. stoletju in ki je bila v 20. stoletju preoblikovana v
               orožje proti tehnologiji 21. stoletja. To torej pomeni, da gre za sistem, ki je
               absolutno obsoleten. Sami mediji, materialni fiksati kulture, znanosti in umetnosti
               so v okolju in času 17., 18. in tudi še 19. stoletja seveda zaradi svojih značilnosti
               predstavljali način nadzora nad distribucijo, nad prodajo komudizirane kulture,
               komudizirane znanosti, komudizirane umetnosti. Z digitalizacijo, z internetno
               revolucijo kot ji radi rečete in rečemo se materialni analogni artefakti začenjajo
               spreminjati v digitalno ne materijo. Zaradi tega distribucija kulturnih, znanstvenih,
               umetniških in vseh ostalih del, ki so na žalost s komudizacijo postali dobrine
               postane neverjetno preprosta in zelo poceni. Z družbenim pojavom, ki mu rečemo
               internet in v katerem je lahko vsakdo povezan z vsakomur drugim je distribucija
                   omenjenih dobrin hitra,
               učinkovita in predvsem neprepričljiva, to si prosim zapomnimo.</p>
               <p>Tehnologija, ki je v 17., 18. in 19. stoletju napredovala tudi zaradi obstoja prava
               intelektualne lastnine je zdaj dosegla točko, ki nam omogoča, da dosežemo tisti
               temeljni cilj za katerega se borimo že stoletja. Ta temeljni cilj je kaj? Odprava
               kulturne, odprava umetniške, odprava znanstvene deprivacije vseh.</p>
               <p>Tehnologija namreč omogoča, da s klikom na tipkovnici omogočimo dostop do zakladnice
               vsega znanja, ki ga je v zgodovini akumuliralo človeštvo.</p>
               <p>Tehnologija omogoča, da dvanajstletniki izkoristijo vse svoje potenciale in izdelajo
               svoj prvi <stage>/nerazumljivo/</stage> film.</p>
               <p>Tehnologija omogoča, da kultura znanost in umetnost ponovno postanejo tisto kar so
               bile pred svojo industrializacijo in komudizacijo?, da postanejo del vseh nas.</p>
               <p>Ravno zaradi tega pravo intelektualne lastnine v zadnje desetletju dvajsetega in v
               trenutnem stoletju igra paradoksalno vlogo ječarja, ki onemogoča dostop do omenjene
               tehnologije in vsebin, ki jih tehnologija dostavlja.</p>
               <p>Pravo intelektualne lastnine se je torej spremenilo v svoje nasprotje. Z vse bolj
               invazivnimi ukrepi zavira ustvarjalnost, namesto da bi jo dejansko spodbujala.</p>
               <p>Podpis trgovinskega sporazuma ACTA o katerem govorimo danes tako na eni strani
               izkazuje temeljno nerazumevanje nove kulturne paradigme in nove paradigme
               intelektualne lastnine, na drugi strani pa spodbuja še zadnje obupane poskuse
               industrije, da bi zmagala v tekmi s tehnologijo. Rezultat boja je že znan. Hvala
               lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala tudi vam. Vabim dr. Pavla Gantarja.</p>
            </sp>
            <sp who="SDT6:GantarPavel">

               <speaker>DR. PAVEL GANTAR:</speaker>

               <p>Hvala lepa gospod predsednik. Zelo na kratko. Mislim, da je zgodba z ACTO v Sloveniji
               zaenkrat končala. Mislim, da ni parlamenta, tudi tega ne, ki bi uspel dokument takšen
               kot je, ratificirati. S tega vidika mislim, da tako kot v marsikateri drugi državi,
               dokument tak kot je nima prihodnosti v parlamentarnem procesu, saj tako
               predstavljam.</p>
               <p>Seveda pa niso rešeni problemi, ki jih ACTA nekatere korektno, druge pa zelo
               nekorektno ali celo represivno naslavlja.</p>
               <p>V tem kontekstu bi predvsem rekel to, da bi kot sociolog poskušal z nekaj temeljnimi
               besedami ujeti zgodovino interneta, elektronskega prostora širše. Če mi dovolite to
               poenostavitev bi rekel, da je za prvo desetletje devetdesetih let bil ključen pojem
               svobode vezan na neko specifično subkulturo, neko kreativnost, za drugo, prvo
               desetletje novega tisočletja veljal pojem nadzora vezan na vse to kar se je dogajalo
               po 11. septembru in za novo obdobje po letu 2010 je pojem komercializacije in
               segmentizacije, v tem segmentu vidim tudi vlogo ACTE, ki je pravzaprav ni eksplicitno
               namenjena zoper svobodo ampak zoper tiste, ki ovirajo internet v njeni izjemno močni,
               danes prevladujoči gospodarski in komercialni funkciji.</p>
               <p>Prav zato, ker dokument, tak kot je, omogoča določene drakonske izvedbe pravil sam po
               sebi pa je dosti splošen, kot recimo da so kršitelji odgovorni za izgubo vseh, upada
               prodaje, ki bi nastala zaradi poneverjanja oziroma kopiranja in podobnih stvari. To
               je izjemno drakonski ukrep, če naložiš to enemu kršitelju posledice kompletne izgube
               na tem trgu. Drugič da se nanašajo <stage>/nerazumljivo/</stage> kot eno uporabo zaščitenega
               materiala o čemer se je v tem Državnem zboru že govorilo in tretjič seveda da je
               jasno usmerjen proti deželam tako imenovanih <stage>/nerazumljivo/</stage> kjer je bilo tudi
               poudarjeno, da tu Evropa ima interes bolj za ACTO proti njej ampak rekel bi
               naslednje.</p>
               <p>Če upoštevamo te tri pojme svoboda, nadzor in komercialnost v širšem pomenu, potem je
               jasno, da je treba te tri pojme, vse tri segmente definirati na novo v drugačnih
               relacijah in ne način kot jih omogoča tisti najbolj sporni elementi, že omenjeni, v
               tem dokumentu ACTA. S tega
               vidika se mi zdi, da je delo pred nami, ne samo tu, ampak v širšem evropskem prostoru
               prav gotovo treba opraviti.</p>
               <p>In tretjič, še ena stvar, minister mag. Radovan Žerjav se je spraševal kako da smo
               prišli tako daleč z dokumentom. To ni nič nenavadnega. Ni prvič in tudi ne bo
               zadnjič. To samo kaže, da je politični proces odločanja, institucionalni politični
               proces odločanja preprosto neobčutljiv, nesenzibilen za določene teme, ki jih do zdaj
               ni obravnaval ali jih je obravnaval malo in mu uidejo in zato je tu na potezi civilna
               družba, kakorkoli ji rečemo, da na to opozori. Na to je opozorila zdaj, uspešno,
               upam, že marsikdaj prej in verjamem tudi vnaprej. Tako, da temu se ne čudim in
               mislim, da je to del nekega normalnega političnega in družabnega in družbenega
               življenja.</p>
               <p>Hvala lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala dr. Pavlu Gantarju, sem pa vmes malo pogledal na Twitter, sem videl,
               da je tudi že na blogu objavil tole kar nam je povedal.</p>
               <p>Zahvaljujem se in s tem ugotavljam, da ni več prijav k razpravi. Želijo pa, saj
               obveščen sem bil, da predstavnik evropske komisije želi odgovoriti na vprašanje iz
               razprave oziroma podati kratek komentar na izrečena mnenje. Prosil sem gospoda Jesna,
               da je to petminutni nagovor. Izvolite.</p>
            </sp>
            <sp who="SDT6:JessenAnders">

               <speaker>ANDERS JESSEN:</speaker>

               <p>Hvala lepa gospod predsednik. Hvala še enkrat za priložnost, da smem biti danes med
               vami.</p>
               <p>Razprava je bila zelo zanimiva, zelo obsežna in v času, ki mi je na voljo ne bom
               mogel odgovoriti na vsa vprašanja.</p>
               <p>Mislim, da na splošno lahko rečemo, da imamo dve kategoriji kritik. Prvo so
               postopkovne kritike, večina se jih nanaša na proces znotraj Slovenije in kot evropski
               uradnik ni na meni, da debatiram o tem.</p>
               <p>Že v svojem prvem prispevku sem razložil kako so zadeve potekale na evropski ravni in
               vsi tisti, ki jih to zanima, lahko te informacije najdejo tudi na naši spletni strani
               z vsemi podrobnostmi, s kom smo se srečevali in katere dokumente smo komu
               pošiljali.</p>
               <p>Malo časa, ki mi je na voljo, bi se morda nekoliko bolj posvetil vsebinskim kritikam,
               čeprav se ne bom mogel dotakniti vseh.</p>
               <p>Upam, da je to le začetek podrobne debate. Na mnoge pripombe je težko odgovoriti, ker
               so kritike še vedno zelo splošne upam pa, da bomo prej ali slej prišli do točke, ko
               bomo besedilo lahko obravnavali zelo podrobno, določbo za določbo.</p>
               <p>Kot rečeno, komisija je prepričana, da sporazum ACTA ne bo zahteval nobenih sprememb
               evropske zakonodaje.</p>
               <p>Mimogrede povedano, to je potrdila tudi pravna služba evropskega parlamenta, tako da
               ni treba verjeti meni na besedo, to je povedal tudi evropski parlament.</p>
               <p>Pravite, da gre za zelo ohlapno besedilo. Mnoge določbe so res ohlapne, rekli ste, da
               se da določbe interpretirati tako ali drugače.</p>
               <p>Kot rečeno. Komisija se je javno zavezala, da zaradi ACTE ne bo predlagala nikakršnih
               sprememb ampak tudi če bi to naredili sami ne moremo storiti ničesar. Vsak predlog bi
               morali predložiti svetu ministrov v katerem so zastopane vse vlade vseh 27 članic in
               seveda tudi evropskemu parlamentu.</p>
               <p>Ničesar ne moremo kar tako sprejeti. Tudi če bi kršili zavezo, da ne bomo ničesar
               spreminjali, vsaka predlagana sprememba bi morala skozi običajni zakonodajni proces
               in svet in parlament bi imela priložnost pritrditi ali zanikati te spremembe.</p>
               <p>In ne pozabite, naš mandat je bil zelo jasen, kot so nam ga dale države članice.
               Države članice so v pogajalskih smernicah dejale, da ne smemo preseči  obstoječe evropske zakonodaje. Na
               vseh sestankih smo imeli vsaj sedemindvajset predstavnikov držav, včasih jih je bilo
               še več in ves čas so budno spremljali del evropske komisije in preverjali ali nismo
               morda presegli okvira obstoječega pravnega reda tako da so ves čas budno spremljali
               ali spoštujemo pogajalske smernice, ki nam jih je podelil svet. Ves čas so preverjali
               ali spoštujemo mandat, ki nam je bil dan.</p>
               <p>Torej, če bi prišlo do kakršnih koli predlaganih sprememb bi to moralo skozi običajni
               demokratični proces, komisija lahko samo predlaga ničesar pa ne more sama sprejeti.
               Ena od konkretnih kritik, ki smo jo slišali se je nanašala na 27. člen. Povabil bi
               vas, da preberete direktivo, ki je bila sprejeta leta 2004 in sicer 17. člen
               izvedbene direktive. Če je ta določba problematična morate vedeti, da je del
               slovenske zakonodaje že od leta 2004 oziroma takrat, ko je Slovenija to direktivo
               sprejela v svoj pravni red. Tako da moram reči, d me nekoliko preseneča, da danes
               slišim, da skrbi določba, ki je že leta dolgo del vašega pravnega reda.</p>
               <p>Kar pa zadeva poslovne modele, mislim da je včasih zelo privlačno govoriti o velikih
               podjetjih, ki se bojujejo proti vsem ostalim. Mislim, da se velika podjetja danes na
               področju intelektualne lastnine znajo zelo dobro braniti. Imajo finančna sredstva in
               vse ostalo, da se branijo. Velike družbe niso tiste, ki bi tukaj bile zaskrbljujoče,
               majhna in srednje velika podjetja, posamezniki, ustvarjalci, tisti so ljudje, ki jih
               najbolj skrbi kaj naj naredim, če bo nekdo izven Evrope kršil moje pravice, katera
               orodja imam na voljo? Ali imam sploh kakšno možnost, če se obrnem na sodišče izven
               Evrope? Torej znotraj Evrope se ne spremeni nič, mi smo samo želeli pritegniti tudi
               druge države, ki so imele nižje standarde. Za ZDA to toliko ne velja, pri nekaterih
               drugih državah pa je dejstvo, da so morale zvišati svoje standarde, nekatere zelo,
               druge nekoliko manj, skratka dvignili smo letvico standarda. Ustvarjalci katerih
               pravice se kršijo morajo vedeti kakšne so njihove možnosti, če se želijo
               zaščititi.</p>
               <p>In naslednje vprašanje zakaj Kitajska in Indija nista vključeni? Mi bi obe ti dve
               državi z veseljem vključili. Deset let dolgo smo poskušali pri svetovni organizaciji
               za zaščito intelektualne lastnine pri svetovni trgovinski organizaciji. Verjetno
               veste, da iz Kitajske pride kar 85% vsega ponarejenega blaga, ki se zaseže na mejah.
               Seveda smo si prizadevali, da bi vključili tudi te države ampak, ker to ni bilo
               možnost smo poskusili vzpostaviti standard za katerega upamo, da ga bodo sčasoma
               začele spoštovati tudi te države. Tako bomo lahko vedeli ali države izpolnjujejo vse
               standarde na področju intelektualne lastnine, standarde, ki so za nas
               sprejemljivi.</p>
               <p>Toliko zaenkrat, užival sem v tej razpravi in še enkrat hvala, da ste mi dali
               priložnost.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala tudi vodji enote za javno naročanje intelektualno lastnino na generalnem
               direktoratu Evropske komisije za trgovino. Še besedo bom dal informacijski
               pooblaščenki gospe Nataši Pirc Muser.</p>
            </sp>
            <sp who="SDT6:PircMusarNataša">

               <speaker>NATAŠA PIRC MUSER:</speaker>

               <p>Jaz se opravičujem, jaz bi samo rada kolegu jasno odgovorila, glede na to, da trdite,
               da znotraj Evropske unije ne bo potrebno spreminjati zakonodaje. Jaz vas bom
               opozorila na dva primera, ki ju evropsko pravo že pozna. Za enega sem izvedela danes,
               to je bil proces organizacije Sadam  proti netlogu, ki je prišel do evropskega sodišča, torej do European
               court of justice v Luksemburgu, kjer je sodišče jasno in glasno reklo, da filtriranje
               interneta ni dopustno. Kje pa vendarle vidim tisto nevarnost? Na odškodninskih,
               civilnih, pravdnih postopkih, to sem že prej v svojem govoru opozorila. Primer, ki ga
               verjetno poznate je Telefonica proti Promusicae. To je primer, ko je Promusicae
               zahteva od španske Telefonice, da Promusicae španska Telefonica pošlje podatke o
               tistih, ki so nalagali njihove ilegalno naložene vsebine na internet. Takrat je pa
               evropsko sodišče v Luksemburgu reklo, da to po sedaj veljavni španski zakonodaji ni
               dopustno za potrebe pravdnih postopkov, bi pa bilo dopustno, če bi to bilo zapisano v
               španski zakonodaji. ACTO torej vidim kot poligon za spreminjanje nacionalnih
               zakonodaj, zato, da se bo lahko reklo v okviru 11. člena in 27/4, da država
               zagotavljajo efektivno možnost dostopa do identifikacijskih podatkov tistih, ki
               kršijo pravice intelektualne lastnine na internetu. Torej ni res, da ne bo potrebno
               spreminjati zakonodaje. Če bomo želeli zadostiti ACTA bo v marsikateri državi za
               potrebe pravdnih postopkov zakonodajo potrebno spremeniti. Samo to sem želela dodati.
               Hvala lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala. Spoštovane, spoštovani, današnja javna predstavitev mnenj o ACTI bo
               služila tako Vladi Republike Slovenije, Državnemu zboru in pa našim predstavnicam in
               predstavnikov v Evropskem parlamentu za lažje odločanje o nadaljnji usodi sporazuma.
               Če lahko povzamem zelo na grobo bi rekel, da je večina razpravljavk in razpravljavcev
               danes izrazila odklonilen odnos do ACTE takšne kot je in zato upam, da bo sporazum ne
               samo zamrznil temveč bo Slovenija od njega odstopila, v kolikor ne bo modificiran v
               Evropskem parlamentu. Zahvaljujem se vsem udeleženkam in udeležencem te javne
               predstavitve, Vladi Republike Slovenije, evropski komisiji, Evropskemu parlamentu,
               Državnemu zboru, Državnemu svetu in nevladnim organizacijam ter informacijski
               pooblaščenki. Če mi dovolite bi šla zahvala tudi mojim strokovnim sodelavkam in
               sodelavcem Odbora za zadeve Evropske unije, ki so to pripravili in bi se zahvalil
               prevajalkam, ki so omogočile, da se je kritičen glas zainteresirane javnosti slišal v
               ušesih evropske komisije. S tem bi to javno predstavitev mnenj končal in se vam lepo
               zahvalil in vam zaželel prijeten in lep vikend. Hvala. <stage type="time">Javna predstavitev mnenj
                  je bila končana 17. februarja 2012 ob 14.52.</stage>
               </p>
            </sp>
         </div>
      </body>
   </text>
</TEI>