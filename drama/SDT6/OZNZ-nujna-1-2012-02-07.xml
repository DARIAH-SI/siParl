<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZNZ-nujna-1-2012-02-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E9A994F57D61160BC1257D1F005A5751</idno>
               <idno type="custom" subtype="day">431CCBCEBDB37DB5C125799D004C87A5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=431CCBCEBDB37DB5C125799D004C87A5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZNZ-nujna-1-2012-02-07.OZNZ" n="1">
               <name>nujna seja</name>
               <date when="2012-02-07"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZNZ-nujna-1-2012-02-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZNZ-nujna-1-2012-02-07.OZNZ">
                        <orgName key="OZNZ">Odbor za notranje zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA NOTRANJE ZADEVE</stage>
            <stage type="session">1. nujna seja</stage>
            <stage type="date">(7. februar 2012)</stage>
            <stage type="chairman">Sejo je vodila Maša Kociper, predsednica odbora.</stage>
            <stage type="time">Seja se je pričela ob 10. uri. </stage>


            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Ura je 10, ugotavljam, da smo sklepčni in začenjam 1. nujno sejo Odbora za notranje
               zadeve. Vse vabljene in prisotne prav lepo pozdravljam, še posebej seveda gospoda
               kandidata dr. Vinka Gorenaka.</p>
               <p>Obveščam vas, da nimam obvestil o zadržanih članih odbora, da pa sta dva člana
               predložila pooblastilo, in sicer gospoda poslanca Jožefa Kavtičnika nadomešča
               poslanka Alenka Bratušek, oba iz Pozitivne Slovenije, in gospoda poslanca mag.
               Radovana Žerjava s pooblastilom nadomešča gospod Franc Pukšič, oba iz Slovenske
               ljudske stranke.</p>
               <p>Ker k dnevnemu redu ni bilo predlogov za njegovo spremembo, bomo delali po dnevnem
               redu, ki ste ga prejeli s sklicem seje.</p>
               <p>Prehajamo na <title>1. TOČKO DNEVNEGA REDA - PREDSTAVITEV KANDIDATA ZA MINISTRA ZA
                  NOTRANJE ZADEVE, GOSPODA DR. VINKA GORENAKA.</title>
               </p>
               <p>Gradivo za to točko je bilo 6.2.2012 objavljeno v računalniškem omrežju Državnega
               zbora. K tej točki je vabljen gospod kandidat.</p>
               <p>Gospod dr. Vinko Gorenak je predlagan za ministra za notranje zadeve in se bo v
               skladu s 112. členom Ustave Republike Slovenije ter v skladu z 230. členom Poslovnika
               Državnega zbora predstavil odboru kot pristojnemu delovnemu telesu in odgovarjal na
               vprašanja članic in članov odbora. Na podlagi predstavitve bo odbor v skladu s
               Poslovnikom Državnega zbora sprejel mnenje o ustreznosti predstavitve kandidata in ga
               v roku posredoval predsedniku Državnega zbora ter predsedniku Vlade.</p>
               <p>Še enkrat lepo pozdravljam gospoda dr. Vinka Gorenaka. Danes ste tukaj v drugi
               funkciji, kot ste bili doslej vajeni na tem odboru. Upam, da se vseeno počutite
               prijetno, in vas kar prosim, da začnete z uvodno predstavitvijo. Morda lahko ocenite,
               koliko časa približno bo trajala? <stage>/Oglašanje v ozadju./</stage> Bo to pol ure, 45 minut? Po
               predstavitvi bodo namreč na vrsti vprašanja članic in članov odbora.</p>
               <p>Še eno pooblastilo smo dobili: gospo Evo Irgl nadomešča gospoda Danijel Krivec, oba
               Slovenska demokratska stranka.</p>
               <p>Izvolite, gospod kandidat.</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>Hvala lepa. Lep pozdrav vsem članicam in članom odbora ter medijem!</p>
               <p>Svojo predstavitev sem zasnoval  - tudi <q>"powerpoint"</q> prezentacijo boste imeli - na
               naslednji način. V treh sklopih vam želim predstaviti - pravzaprav v prvem sklopu
               sebe. Kljub temu, da so življenjepisi javni, pa se mi zdi, da je prav, da povem nekaj
               besed o sebi. V drugem sklopu želim samo našteti ali na hitro predstaviti delovna
               področja Ministrstva za notranje zadeve, v tretjem sklopu pa nekaj številk in nekaj
               osnovnih ocen, v kakšni smeri si predstavljam vodenje Ministrstva za notranje
               zadeve.</p>
               <p>Če lahko startam kar z osebno predstavitvijo, mnogi me imajo sicer za pravnika, pa
               vendar temu ni tako. Jaz sem po končani osnovni šoli končal Pedagoško gimnazijo in
               moj temeljni poklic je učitelj. Leta 1977 sem končal Pedagoško akademijo v Mariboru,
               Oddelek Celje, kasneje, v letu 1983 Fakulteto za organizacijske vede v Kranju. Leta
               1991 sem magistriral in leta 2003 doktoriral na tej isti fakulteti, to je Fakulteti
               za organizacijske vede. Kar se tiče moje poklicne poti, lahko rečem takole: v samem
               startu, to je v času svojega študija med leti 1974 in 1977, sem bolj iz socialnih
               razlogov bil prisiljen tudi začeti delati. To pa je bila čisto slučajno Policijska
               postaja Celje, kjer sem - danes bi rekli preko študentske napotnice, nekoč je pa to
               bilo pogodbeno delo - opravljal naloge prometnega policista. Od leta 1977 do leta
               1981 me je pot nekako vodila v Policijsko šolo v Tacnu, kjer sem opravljal naloge
               vzgojitelja, v letih 1981 in 1982 vojska, v letih 1982 do 1984 pomočnik komandirja na
               Policijski postaji Celje, moje delovno področje so bili kadri, organizacija in
               izobraževanje. V letih 1984 do 1988, daljše obdobje, vodenje Policijske postaje v
               Celju kot, mislim, da tretje ali četrte največje policijske postaje tistega časa v
               Sloveniji. V letih od 1989 do 1990 sem vodil uniformirano policijo v celotni celjski
               regiji. Leta 1990, ob prvih demokratičnih volitvah, me je takratni minister za
               notranje zadeve Igor Bavčar povabil v svoj kabinet kot relativno mladega človeka,
               starega 35 let, kjer sem prevzel naloge svetovalca ministra. Moja temeljna naloga je
               bila, da skupaj z eno skupino sodelavcev, ki si jih je takratni minister izbral, na
               organizacijski in normativni ravni skušamo uvesti spremembe v policiji, pravzaprav
               transformirati tisto, bomo rekli, enopartijsko policijo v neko moderno evropsko
               policijo. Te naloge sem opravljal praktično kar nekaj let, krona vsega je bil prvi
               policijski zakon, ki ga je Slovenija dobila v letu 1998. Vmes so se dogajale še
               nekatere stvari. Nekaj mesecev sem vodil Policijsko upravo v Kopru. V daljšem
               obdobju, zlasti med 1995 in 1999, pa sem vodil kadrovsko službo Ministrstva za
               notranje zadeve. To je del moje poklicne poti, torej sem v notranjih zadevah
               preživel, lahko rečemo, polnih 30 let. Pri meni obstaja še ena pot, to je pot
               visokošolskega učitelja. S temi stvarmi sem se začel ukvarjati - no, če nadaljujem še
               to poklicno pot, mogoče prej, v letu 2000, to je čas Bajukove vlade, sem bil zadolžen
               za policijo in druge splošne zadeve na delovnem mestu državnega sekretarja. V letih
               2001-2004 kot državni podsekretar sem vodil Službo za analitiko v Ministrstvu za
               notranje zadeve. V letih 2004-2005 sem bil državni sekretar na Ministrstvu za
               notranje zadeve in potem od 2005 do 2008 - vsaj tisti starejši poslanci me poznajo
               kot državnega sekretarja v Kabinetu predsednika Vlade, zadolženega za komunikacijo,
               sodelovanje z Državnim zborom, torej s koalicijo in opozicijo.  Od leta 2008 pa seveda poslanec, to pa že nekako
               vemo.</p>
               <p>Jaz imam še eno poklicno pot, če jo smem vzporedno tako imenovati, to je
               univerzitetna pot od leta 1993 približno predavam tudi na Fakulteti za varnostne
               vede. Zadnje leta v izjemno omejenem obsegu, nekaj 10 ur, ker pač preprosto zakonsko
               ni mogoče drugače pa tudi časovno verjetno ne. Če lahko grem na področja dela.</p>
               <p>Kot veste po novem Zakonu o vladi sodi v ta resor Ministrstva za notranje zadeve
               Državno tožilstvo. Naj že na začetku povem, da ga vidim kot samostojno službo, jaz
               bom uporabil tak izraz, samostojno službo države za pregon kaznivih dejanj, ki pa
               seveda je določena v Ustavi in pa seveda tudi v Zakonu o državnem tožilstvu. Relacije
               do izvršilne veje oblasti, vlade in ministra so določene v zakonu.</p>
               <p>Drugo najpomembnejše področje delovanje je seveda policija kot organ v sestavi, ki v
               taki podobi deluje že od leta 1998.</p>
               <p>Naslednja zadeva je Inšpektorat za notranje zadeve tudi kot organ v sestavi, potem pa
               na notranjem ministrstvu imamo še te direktorate, če jih naštejem, za policijo in
               druge varnostne naloge, s pomočjo katerega minister upravlja svoje naloge v relaciji
               do policije, potem je Direktorat za upravne notranje zadeve, migracije,
               naturalizacijo, itd.</p>
               <p>Po koalicijski pogodbi bi v področju notranjih zadev sodilo tudi področje narodnosti
               in pa področje tajnih podatkov. Ta dva področja se selita v notranje zadeve
               predvidoma s spremembo Zakona o državni upravi.</p>
               <p>V nadaljevanju mi dovolite, da odgovorim na nekaj vprašanj, ki so se pojavljala okoli
               tožilstva. To je neko področje, ki je vzbudilo veliko pozornosti in želim vendarle
               nekako se opredeliti do tožilstva, ki sodi po novem Zakonu o vladi v okviru
               Ministrstva za notranje zadeve.</p>
               <p>Prvo vprašanje, ki je bilo v zvezi s tem izpostavljeno je, pogosto je bilo rečeno:
               <q>"Ne, ne, tožilstvo je v Ustavi določeno kot del pravosodne oblasti."</q> Tukaj na ekranu
               sedaj lahko vidite, ustava pravzaprav daje tožilstvo v poglavje 2, državna ureditev,
               ker kot samostojne subjekte našteva tudi vidite državni zbor, državni svet, itd., do
               sodstva in ločeno tožilstva in ločeno odvetništva. Odvetništvo je celo določeno kot
               širši del pravosodja, tožilstvo pa sploh ne, ampak je kot samostojni subjekt države v
               okviru poglavja državne ureditve.</p>
               <p>Sedaj, kar se tiče tožilstva je treba poudariti tudi to, da je v Ustavi zapisana
               temeljna vloga tožilstva mimo katere ne more nihče in zato je treba zavrniti vsa
               tista namigovanja o ne vem kakšnem političnem podrejanju tožilstva. Ustava zelo jasno
               pravi, da državni tožilec vlaga in zastopa kazenske obtožbe in ima druge z zakonom
               določene pristojnosti, v ureditvi in pristojnosti, da državni tožilec določa zakon.
               Se pravi, v ustavi je neki mehanizem, ki onemogoča vse tiste strahove, ki se danes
               pojavljajo, češ to bo pa policiji podrejeno, itd. To tako misli, ali ne ve, ali se mu
               nekaj zdi ali kakorkoli, ampak preprosto to ni mogoče. Ustava in zakon jamčita
               položaj. Če je možno Zakon o državnem tožilstvu spreminjati pa ustave veste, da ne
               moremo spremeniti takole. Se pravi, ustavno je zajamčena stvar in ni nobene
               težave.</p>
               <p>Kar se tiče položaja državnega tožilstva je potrebno reči tudi eno stvar. Ugotovili
               smo, da ne moremo šteti pod širši del pravosodja, s seboj imam tudi ustavno odločbo,
               če bo potrebno bomo tudi o njen nekaj povedali, ampak sem na stališču, ki ga je
               izrekel prvi državni tožilec Republike Slovenije, ki je rekel, čisto vseeno je, kaj
               prislonite, to besedo je uporabil, državno tožilstvo, važno je, kdo to vodi in kako
               to deluje. Sedaj, če gremo malo na Zakon o državnem tožilstvu v nadaljevanju, jaz
               sicer s tem zakonom kot nosilec znotraj Poslanske skupine SDS lansko  leto kar veliko ukvarjal. Mi imamo
               novi Zakon o državnem tožilstvu, ki velja od 6. 11. 2011. Ta zakon je bil tako kot
               sem že lani povedal, povečan za 200 % po številu členov, kar pomeni, da smo imeli
               prej bolj enostavni zakon z manj členi. Minister je lansko leto vnesel večji del
               državno tožilskega reda v zakon. V zakon je vnesel tudi obvezna navodila, del
               obveznih navodil državnemu tožilstvu, ki je bil ustavno zadržan v aprilu lanskega
               leta. Jaz lahko tudi v moji današnji vlogi povem isto kot sem povedal takrat.
               Minister je takrat zaobšel Ustavno sodišče in to vnesel v zakon.</p>
               <p>Še vedno ostajam na istih stališčih kot sem bil lansko leto. Minister za pravosodje
               odnosno v današnji situaciji minister za notranje zadeve ima bistveno več
               pristojnosti do tožilske organizacije kot jo je imel prej. Če je prej v glavnem bil
               zadolžen za prostore, opremo in sredstva, ima danes večje pristojnosti, ampak to je
               določeno z zakonom, ki sem mu jaz nasprotoval. Samo kot primer. Državno tožilski red
               predpiše minister. Generalni državni tožilec da mnenje, neobvezujoče mnenje, skratka,
               gre za povečanje pristojnosti ministra. Stara situacija je bila obratna. Generalni
               državni tožilec je bil tisti, ki je spisal državno tožilski red in ga poslal v podpis
               ministru.</p>
               <p>Jaz sem globoko prepričan, da smo danes v situaciji, da gre za zelo oslabljeno vlogo
               generalnega državnega tožilca, poudarjam pa, določa ga zakon, ki se mu sam
               nasprotoval. </p>
               <p>Generalni državni tožilec ni član Državno tožilskega sveta, nekoč je bil. V zakonu je
               določena samostojnost tožilcev in samostojnost tožilstev, se pravi, 11 plus 1. V
               zakonu ni nobenega govora o samostojnosti tožilske organizacije kot take kot celote.
               Kar je, po mojem, slabost, zato bo moje prvo vprašanje, v kolikor bom seveda to
               funkcijo prevzel dr. Fischerjev naslednje: <q>"Kakšne so potrebne spremembe zakona v
               smeri večanja vaših torej njegovih pristojnosti in vzporedno odgovornosti znotraj
               sistema tožilske organizacije?"</q> Jaz sem globoko prepričan, da mora generalni državni
               tožilec, če bo potrebno poudarjam in če bo on tako želel, da moramo vnesti taka
               določila, ki bodo krepila njegovo vlogo znotraj tožilske organizacije, ampak ne samo
               njegova pooblastila tudi njegove odgovornosti.</p>
               <p>Če nadaljujem s tožilstvom, da smo Vrhovno državno tožilstvo, imamo 11 Okrožnih
               državnih tožilstev plus specializirano tožilstvo kot 12 v tožilstvu. Posebej moram
               opozoriti na naslednje. Zakon je bil vložen junija lansko leto. Imel je 6 mesečno
               prehodno obdobje za realizacijo novega zakona. Meseca septembra, ko je že bilo jasno,
               da vlada opravlja že tekoče posle je prišlo do tega, da je minister v prihodnjih
               odločbah skrajšal roke za uveljavitev posameznih členov tega zakona na tri mesece,
               kar pomeni, da si je prilagodil stanje tako, da bo lahko sam dokončno opravil vse,
               kar se je njemu zelo potrebno. V zakonu je določil, da 11 državnih tožilstev, vodij
               državnih tožilstev ostane na svojem mestu in nadaljuje s svojim delom. Samo eno
               delovno mesto je predvidel, da se je treba ponovno prijaviti, to je delovno mesto
               vodje specializirane oddelka, danes specializiranega tožilstva.  Jaz sem ga že takrat opozoril, da želi vodjo
               odstraniti, iz političnih razlogov, pa je rekel, da ni res. Danes ali včeraj ste
               lahko videli, da sem imel prav. Zgodilo se je točno to. V javnosti sem opozoril
               ministra, ste tudi lahko videli, da se mi zdi nehigienično, da ne rečem nezakonito,
               da kadruje zadnje dni pred svojim odhodom. V letu 2008 se na Ministrstvu za notranje
               zadeve kaj takšnega ni zgodilo. Minister Mate, ki je že imel na mizi odstopno izjavo
               zaradi upokojitve direktorja Policije je dal javni razpis. Prijavilo se je okoli 15
               kandidatov, in ob primopredaji poslov je minister Mate prijave izročil ministrici za
               notranje zadeve. Lahko bi tudi direktorja imenovala prejšnja vlada, pa ga ni. Zato
               ocenjujem to potezo celotne strukture, začenši z ministrom, ki je predlagatelj, kot
               skrajno nekorektno, da ne rečem nezakonito z vidika opravljanja tekočih poslov.</p>
               <p>V tožilstvu imamo, tudi v nadaljevanju je treba povedati zgolj nekaj besed o tem kaj
               in kako je s pooblastili ministra. Star državno tožilski svet je bil sestavljen iz
               samih strokovnjakov tožilcev, vse razen enega so predlagali tožilci. Minister kot
               politik je predlagal eno osebo, pa še ta je morala biti tožilec. Ker smo imeli en
               zelo strokoven organ - državno tožilski svet. Danes situacija ni takšna, danes
               prevladujejo politično predlagani ali imenovani ljudje v državno tožilskem svetu.
               Namreč 6, 5 jih predlaga predsednik republike, ki je politik, hočemo ali ne, enega
               predlaga minister, ki je tako ali tako minister, in samo 5 jih predlagajo tožilci.
               Državno tožilski svet imamo danes torej naravnan politično, nekoč ni bil tako
               naravnan, in to obžalujem.</p>
               <p>Državno tožilstvo, povejmo še nekaj pristojnosti ministra za pravosodje, s spremembo
               zakona ministra za notranje zadeve. Nadzor državno tožilske uprave. Pravosodni nadzor
               po 159. členu, obveščanje ministra po 177. členu. Poudarjam, to so naloge ministra,
               ki so pripisane v zakonu. En pogled naprej mi dovolite. Samostojnost tožilcev pri
               odločanju je bila, je in zame bo zajamčena. Nihče na tem svetu ne more in ne sme
               vplivati na odločitev tožilcev. Niso važna imena, Janez, Zoran, Vinko, nikoli tožilca
               ne bomo in ne smemo spraševati zakaj je neko odločitev sprejel tako, kot jo je
               sprejel. To mora ostati sveto in nedotaknjeno. Seveda pa spisi založeni v omari,
               okostnjaki, ki padajo ven, zastaranja in podobne zadeve ne sodijo v okvir
               neodvisnosti in to tudi pri meni ne bo neodvisnost, to pa moramo danes povedati, da
               ne bi kasneje imeli kakšnih težav. Znotraj tega je treba zelo jasno povedati, da
               vidim zaostreno vlogo ali poostreno vlogo za izvajanje nalog s strani generalnega
               državnega tožilca, zato sem tudi rekel, da mu bom ponudil, po potrebi tudi spremembe
               zakona, ki bi mu omogočale izvrševanje teh nalog, da ne bo prihajalo do tega, da nam
               pade iz omare 300 spisov, pa ne vemo, da so nam zastarali. To ni samostojnost
               tožilcev, to je dejstvo. Samostojnost tožilcev je zajamčena v smislu odločitev in ne
               v smislu slabega dela ali nedela, ker mora zagotavljati vrhovni državni tožilec.</p>
               <p>Zelo bom vesel, če bomo priča pravičnosti za vse in enake hitrosti za vse.  Zame torej ni sprejemljivo nobeno
               poseganje v samostojnost odločanja tožilcev, vendar pa bo treba pojasniti nekatere
               stvari zakaj določene stvari se dve leti, mimogrede, nekaj dni, 5 dni nazaj je minilo
               dve leti od nekega dogodka in se ni zgodilo nič. Nič. Govorim o zadevi Baričevič, v
               kolikor imam prave podatke. In zakaj potem v neki drugi situaciji, dve uri po vloženi
               ovadbi informacijske pooblaščenke tožilci že pošljejo policiste na nek sedež neke
               politične stranke. Mene ne moti, da jih pošlje, ampak za vse mora biti enako. Za vse
               mora biti enako.</p>
               <p>V Sloveniji imamo 191 tožilcev, to je statistika za leto 2010. Jaz nisem nikjer iskal
               nobenega novejšega podatka, ampak samo tisto, kar je javno dostopno. Tožilci so, po
               letih lahko vidite tu na shemi vložili od 84 tisoč do 93 tisoč zadev, število
               ovadenih storilcev, zgolj ta podatek sem potegnil, kar pomeni, da se število zadev,
               ki jih imajo tožilci izjemno veča.</p>
               <p>Odgovor na nekaj kratkih vprašanj. Tožilstvo bo podrejeno policiji. To je neumnost.
               Zakon o kazenskem postopku, zakon o tožilcih, državnem tožilstvu, pravzaprav zelo
               jasno pove: gospodar postopka je tožilec. Kriminalist je njegov, oprostite izrazu,
               tudi kriminalisti nas gledajo, servis. In tako mora ostati, to je jasno. Je pa res,
               da vidim spremembo zakona o kazenskem postopku, ki nas čaka, ki je že spisan od leta
               2008, kolikor vem. Treba ga bo pregledati in narediti sistem primerljiv Evropi.
               Namreč, mi smo eni redkih, ki imajo tako imenovano sodno preiskavo v tem
               predkazenskem delu in vsekakor se mi zdi, da bo tukaj treba iti v smeri, ki bo šla
               približno tako, da se ta sodna preiskava opravi in da govorimo o tožilsko policijski
               preiskavi in v tem kontekstu je potem umestitev tožilstva pod notranje zadeve še
               toliko manj vprašljiva, ker imamo na drugi strani neodvisno vejo oblasti, to je
               sodstvo, ki odloča. Predvidevam, da se bomo morali z Ministrstvom za pravosodje
               dogovoriti o prehodu določenega števila delovnih mest in delavcev, ki so se danes
               ukvarjali s tožilstvom, in da bomo v doglednem času oblikovali direktorat ali službo,
               bomo videli, za tožilstvo, s pomočjo katerega bi lahko, pač v vlogi ministra
               opravljal vse tiste naloge, ki jih je treba opravljati v relaciji do tožilstva.</p>
               <p>Policija na kratko, pravzaprav na dolgo bo treba reči. Organ v sestavi 1998 leta, sam
               sem soavtor zakona. Takrat smo si zelo prizadevali, da bi bila policija organ v
               sestavi, ker to pomeni njeno večjo ločenost od politike in menim, da se je v teh
               letih to tudi dobro pokazalo. Vodstvo je določeno z zakonom, položaj direktorja je
               določen z zakonom. Zakonsko so določene tudi naloge. Imajo tronivojsko
               organiziranost: Generalna policijska uprava, 8 policijskih uprav, 111 policijskih
               postaj, 62 policijskih pisarn. Še nekaj številk: 8852 ljudi dela v tem sistemu, če k
               temu prištejete še vse tiste, ki delajo na Ministrstvu za notranje zadeve in
               tožilstvu, se bomo približali številki 11 tisoč, to pa je verjetno, oprostite mi, če
               dam za primerjavo, pa nič slabega ne mislim, enega največjih podjetij v državi. Nekaj
               številk o policistih, uniformiranih nekaj manj kot 6 tisoč, kot vidite,
               neuniformiranih 1700 in nekaj, ostalih 1100 in toliko. Število policistov samih,
               torej policisti so kriminalisti in policisti, včasih mešamo status policista imajo
               kriminalisti in uniformirani policisti, zato te številke. Število kriminalistov 885,
               število pripadnikov specialne enote 91. Zdaj pa mogoče samo za primerjavo, da bomo
               vedeli o čem govorimo. Število prebivalcev na policista 267, število policistov na 10
               tisoč prebivalcev 37 oziroma uniformiranih 28. Slovenija je bolj v vrhu števila
               policistov,  bolj v vrhu
               števila policistov v evropskih državah, pa to ne pomeni, da bi naši policisti manj
               delali ali pa kaj takšnega, niti slučajno. Vedeti morate, da nekaj manj kot 3000
               policistov varuje južno mejo in v trenutku, ko južne meje ne bomo več imeli, ko bo
               Hrvaška v schengenu, to pomeni povsem drugačno sliko in pravzaprav normalno je, da
               smo danes v vrhu Evrope z vidika števila policistov, ker imamo teh 600 kilometrov
               schengenske meje. Če gremo naprej. Rad vas bi opozoril na ta graf, ta graf prikazuje
               to, da naši policisti rešujejo tam okoli 90.000 kaznivih dejanj na letni ravni, okoli
               90.000 kaznivih dejanj na letni ravni in da se je od leta 2006, torej tudi pri
               prejšnji vladi kot pri sedanji vladi število preiskanih kaznivih dejanj vseskozi
               večalo. Mogoče boste rekli, da slovenska policija reši tam okoli 50% kaznivih dejanj
               tako da najde storilce kaznivih dejanj, pa če bo kdo rekel, da je to malo mu moram
               povedati, da je to nad evropskim povprečjem.</p>
               <p>Policija gospodarska kriminaliteta je ena od najpomembnejših stvari na teh shemi,
               verjetno so številke malo slabše vidne, ampak govorimo o večanju tam med 9.000 in
               13.000, zagotovo gospodarska kriminaliteta, korupcija in vse ostale prva prioriteta
               tudi v bodoče.</p>
               <p>Kršitve predpisov v javnem redu in miru, tu imate en graf, ki ni najbolj prijeten,
               enostavno pa prikazuje to, da se število kršitev vseh predpisov nekoliko niža, zato
               pa se precej večja število kršitev po drugih predpisih, manj po javnem redu in miru,
               skratka te številke so kolikor toliko stabilne.</p>
               <p>Promet. Tu je kar malo težav. Glejte, ta graf vam prikazuje, da ima policija na
               področju prometa tam okoli pol milijona postopkov na letni ravni, ali drugače
               povedano, če štejete, da nas je dva milijona, se pravi vsak četrti, pa če odštejte
               tiste, ki ne vozijo, pa tiste otroke, ki še nimajo vozniškega bi se pa verjetno že
               skoraj približalo temu, da je vsak od nas vsaj enkrat na leto v postopku. Nisem
               prepričan, da število postopkov in število kazni pomeni tudi boljše stanje na tem
               področju, ampak to bo treba proučiti.</p>
               <p>Mrtvi na cestah. Slovenija je tu, lahko vam povem še nekoliko podatkov za nazaj od
               leta 20069. Če grem tam do leta 1996, 1997, 1998 takrat je v Sloveniji na cestah
               umrlo nad 700 ljudi. Številke padajo vsa leta. 2010 imate tu podatek 138, nismo več
               najslabši v Evropi, lani se je nekoliko povečalo, kolikor vem iz medijev, je lani
               bilo okoli 140. Ta trend bo treba nadaljevati na načine, kjer pa ne bomo mogli reči,
               da je vedno policija tista, ker policija ima določen vpliv na število mrtvih, ne pa
               absolutnega.</p>
               <p>Državna meja. 50 milijonov se skoraj bližamo na schengenski meji, 50 milijonov letnih
               potnikov na schengenski meji, kar pomeni tudi 50 milijonov nekih pregledov na meji,
               kar pomeni 50 milijonov kontrol dokumentov in vseh ostalih postopkov, to je izjemno,
               izjemno velika številka.</p>
               <p>Naslednji slajd na prikazuje migracije, lahko sežem tudi nazaj. Slovenija je v letu
               2000 imela največ ilegalnih prehodov meje, takrat smo zabeležili celo 35.000 in nekaj
               ilegalnih prehodov meje, medtem ko vse to pada, kar je tudi logično, vidite tudi do
               leta 2010 je padalo, za lansko leto nimam podatkov, je pa to logično. Zakaj? Ker smo
               vzpostavili schengensko mejo. Tako, da je to logično, da pada.</p>
               <p>Vrnjene osebe, to je tudi pomembna zadeva zlasti z vidika stroškov. Tu vam zgornja
               črta prikazuje vrnjene osebe v Slovenijo z vidika ilegalnih prehodov meje. Namreč,
               moramo vedeti, da če nekoga primejo v Rimu ali Bruslju in  dokažejo, da je v Evropsko unijo prišel preko
               Slovenije, ga vrnejo Sloveniji in imamo mi z njim stroške. Skratka, pada ta zadeva,
               pa tudi tisto kar mi vračamo ostalim državam pada. Na naslednjem grafu imate center
               za tujce. Tudi to je ena od pomembnih stvari, da nam število vseh teh, praktično od
               leta 2000 pada in to je pomembno, čisto na naslednjem pa mogoče zaradi stroškov.
               Glejte, večina ljudi, ki jim mi vrnemo tujim državam, odide iz države z letalom, kar
               predstavlja zelo, zelo velike stroške. To je treba povedati.</p>
               <p>Varovanje določenih oseb in objektov, tu je Slovenija od leta 2000 naprej nekako<gap n=".."/>
               1990, Slovenije leta 1990 s tem področjem dela ni imela nobenih izkušenj. Zakaj
               nobenih izkušenj? Ker nismo bili država, ker nismo imeli veleposlaništev, ker je bilo
               zelo, zelo malo varovanih oseb, ki bi prihajale na območje Slovenije. Po letu 1990 se
               je to spremenilo. Policisti, ki se danes ukvarjajo s tem področjem, so bili vsaj v
               izvirniku v 90-ih letih izšolani tudi v tujini, zlasti s pomočjo Združenih držav
               Amerike. Danes je za Slovenijo na tem področju varovanje oseb in objektov, rekel bom,
               je ta del policije vrhunsko preizkušen. Vi morate vedeti, da je šlo od papeža, dveh
               obiskov papeža, ameriškega predsednika, mislim, da dvakrat, potem čas predsedovanja
               Slovenije Evropski uniji, ta del policijskega sistema je bil preizkušen in danes
               naloge opravlja tako kot pričakujemo.</p>
               <p>To bom posebej omenil naslednjo zadevo, čeprav se vam bo mogoče zdela manj pomembna,
               pa ni. Če vzamem vsaj iz teorije zahodnoevropskih držav, zlasti Danske, govorimo o
               tako imenovanem policijskem delu skupnosti. Veste marsikdaj danes govorimo o tem, pa
               rečemo: <q>"Ja, saj, veste imamo toliko prekrškov, imamo toliko kaznivih dejanj, tega,
               tistega, onega, policija nič ne dela"</q>, ampak to ni res. Moderni trendi zahodne Evrope
               gredo jasno v tako imenovano policijsko delo skupnosti, ki pa ima osnovno pravilo za
               varnost skupnosti so zadolženi prebivalci v sodelovanju s policijo in ta koncept bomo
               tudi v Sloveniji morali razviti, verjetno šele takrat, ko bo prišlo do ene pomembne
               decentralizacije v slovenskem prostoru in večje povezanosti policije z lokalnimi
               skupnostmi, ki je danes opredeljena v enem takšnem precej mehkem členu Zakona o
               policiji, ki veliko glih ne pove.</p>
               <p>Operativno-komunikacijska dejavnost. Tudi po milijon klicev na
               operativno-komunikacijske centre, zgolj za ilustracijo, tako da veste, da je teh
               postopkov ogromno.</p>
               <p>Forenzična ali kriminalistično-tehnična dejavnost na naslednjem grafu. Mi imamo nek
               samostojni forenzični laboratorij, ki sodi znotraj policije kot samostojna enota, pa
               vendarle še vedno ostaja do neke mere odprta neka ustavna odločba, ki pravi o tem, da
               bi moral biti ta center bolj samostojen, ampak to bomo videli kako bo.</p>
               <p>Policija je tisti organ, ki, kot veste, uporablja tudi prisilna sredstva. To včasih
               ni glih prijetna zadeva ne za tistega zoper katerega so bila uporabljena, ampak
               verjemite mi, da tudi ne za policiste. Če pogledamo ta graf vidimo, da je med letoma
               2009 in 2010 to malo padlo, ampak še vendarle govorimo o 9.000 uporabljenih prisilnih
               sredstvih zoper 4.000 do 5.000 oseb. Skrajno občutljivo področje, izjemno občutljivo
               področje, ki mu bo treba posvečati vso pozornost, da takrat, ko se uporabijo, se
               morajo uporabiti učinkovito, odgovorno in zakonito. Ampak, ko se uporabijo mora biti
               tako, nič izven tega ni sprejemljivo, tam morajo biti najstrožje sankcije. To sem
               govoril že leta 1985, čisto isto kot danes, na neki drugi funkciji. Ampak poglejmo še
               drugo plat medalje.  Policisti
               so, kot si danes mogoče mislimo, ah, saj to pa ni nič - pa ni res. Policisti so
               vendar deležni zelo velikih groženj zaradi svojih postopkov. Veste, ni danes
               enostavna zadeva - kot vidite, politiki dobivamo anonimke, grožnje in tako dalje.
               Zamislite si potem policiste, pa ne tistih tam na cesti, ki usmerjajo promet, tam se
               ne bo kaj takega dogajala, vsaj velikokrat ne, ampak tam, kjer gre za to, da se
               ukvarjajo policisti s kriminalom, preiskujejo kazniva dejanja in tako dalje in je
               posledica policijskih aktivnosti 10 let zapora, ki ga izreče sodišče. Verjemite mi,
               da so deležni tudi velikih groženj, policija sicer poskrbi za njihovo varnost v
               največji možni meri, ampak zaščito tem ljudem moramo nadgraditi tudi po potrebi s
               kakšno spremembo zakona. Ampak zaščito samo tistih, ki so naloge opravili zakonito in
               odgovorno, ne pa tistih, ki bi prekoračili pooblastila, za tiste ni milosti, to je
               treba vedeti. Napadi na policiste, glejte, kar 390, 360 napadenih policistov, ki so
               tudi včasih telesno poškodovani. Država mora narediti za njih vse in še več, če je
               nekdo poškodovan zaradi tega, ker je v imenu države opravil neko nalogo.</p>
               <p>Reševanje pritožb, če pogledamo naprej število pritožb. Lahko bi vam povedal podatke
               tam iz 70. let, ker sem se s tem ukvarjal bolj v znanstveno-raziskovalne namene na
               fakulteti. Pa vendar, sistem reševanja pritožb, določen v 28. členu Zakona o
               policiji, je danes za moje pojme primerno urejen. Vsak državljan ima v vsakem
               policijskem postopku pravico do vseh pravnih sredstev, kar pomeni, da lahko policista
               prijavi v smislu prekrška, da lahko policista preganja v smislu kaznivega dejanja, da
               ga lahko zasebno toži, vse to obstaja, kar obstaja tudi za ostale službe, recimo,
               zdravstvene ali kakorkoli. V policiji obstaja še nek člen, to je ta 28. člen, kjer se
               lahko pritožite, ampak ta postopek je ločen od postopka, ki teče na sodiščih, čeprav
               lahko gre za isto zadevo, govorimo o ločenem postopku. Desetletje in več je trajalo
               tisto pravilo, češ, policisti preiskujejo sami sebe in vrana vrani ne izkljuje oči,
               zato nikoli nič ni in so vse pritožbe neupravičene. Gospe in gospodje, ni res, sam
               sem se že v 80. letih s tem ukvarjal. Takrat je res policija sama preiskovala sebe
               oziroma svoje sodelavce, s sprejetjem Zakona o policiji leta 1998 je to prešlo na nek
               drug sistem, leta 2004 ali 2005 pa spet na nek drug sistem in danes je sistem tak, da
               v primeru pritožb, ki pa so vezane na domnevne kršitve človekovih pravic, to moramo
               vedeti, je sistem urejen tako, da je najprej na prvi stopnji pomiritveni postopek med
               pritožiteljem in državljanom, ki ga vodi komandir policijske postaje oziroma
               predstojnik; če tam sporazum je, potem je postopek končan. Če tam sporazuma ni,
               zadeva preide na državni nivo, izven policije, v Ministrstvo za notranje zadeve -
               takih primerov je 600, 700 na letni ravni -, kjer pa o tem odločajo ne več policisti,
               torej sistema vrana vrani ne izkljuje oči, ni več že nekaj let, kmalu bo deset let,
               ampak o tem odločajo neodvisni zunanji strokovnjaki, največkrat imenovani s strani
               lokalnih skupnosti, to so župani, podžupani, člani občinskih svetov in tako dalje,
               tam sta dva, in eden delavec, zaposlen na Ministrstvu za notranje zadeve. Vsi imajo
               enako glasovalno pravico. To pomeni, da nikoli ne more biti preglasovano s strani
               notranjih oseb, pomeni s strani zaposlenih na notranjem ministrstvu, ampak je vedno
               zunanja javnost tista, ki dokončno odloči, ali je neka pritožba upravičena ali ne.
               Mislim, da tu ni treba  delati
               sprememb.</p>
               <p>Materialne zadeve. Če dobro pogledate razmerje med plačami, materialnimi stroški in
               investicijami, podatek je za leto 2010 in nisem nikjer potem iskal podatkov za leto
               2011, ker - lahko bi v proračunu, veste pa, da zaključni računi oziroma dokončni
               obračuni niso narejeni in je tiste številke kar težko skupaj spraviti. Ampak mogoče
               samo razmerje, govorimo o 330 milijonih evrov. Kar 78% je na plačah, na materialnih
               stroških 17 in na investicijah 4% ali 19, 18, 14 milijonov. Kaj to pomeni - da si tak
               sistem verjetno lahko predstavljate, da je to hudo malo. Ampak treba je reči tudi to,
               da zlasti policisti verjetno pričakujejo od mene, ker se bo zdaj status izboljšal, da
               bodo imeli večje plače in tako naprej. To bi sicer rad, ampak realnost bo pa, vemo,
               povsem drugačna, vezana na proračun.</p>
               <p>V naslednji prilogi - na to so me posebej opozorili, imel sem kar veliko komunikacij,
               takih internetnih komunikacij, tudi na svoji spletni strani, na spletni strani
               policije. In zelo velikokrat so me opozorili na nemogoče stanje na področju vozil. In
               če tule zgoraj pogledate, policija ima okoli 2.500 vozil, njihova povprečna starost -
               nisem je posebej navedel, tule je zelo visoka - 4, 5, 6, 7 let, pa tudi več. Nekaj je
               najetih, nekaj jih je v lasti policije, pa vendar, mogoče bi vam povedal naslednji
               podatek: pri 2.500 vozilih notranje ministrstvo za najemnino oziroma policija za
               najemnino za Nacionalni preiskovalni urad na letni ravni gospodu Pogačarju pošlje 100
               avtomobilov. 100 avtomobilov na letni ravni gre h gospodu Pogačarju v obliki pogodbe
               za najem NPU, in to takih zelo dobro opremljenih!</p>
               <p>Še nekaj odgovorov na vprašanja, ki sem jih predvideval, bom rekel, glede na to, da
               so stvari v javnosti kar izpostavljene.</p>
               <p>Stavba Nacionalnega preiskovalnega urada - kaj z njo? Računsko sodišče je že povedalo
               svoje. Tam nekje so zapisali, da je treba v prekinitev pogodbe ali v nova pogajanja,
               po katerih bi stavba postala last države. Danes je, po mojih podatkih, ki izhajajo iz
               medijev, nimam jih pa z Ministrstva za notranje zadeve, situacija taka - včeraj je
               bilo to objavljeno, nekje sem zasledil v medijih -, da se ni zgodilo nič, da ta
               naloga čaka tistega, ki bo pač tja prišel, torej domnevno mene. Moje osnovno
               izhodišče, kar se tiče stavbe Nacionalnega preiskovalnega urada, bo naslednje, cilj:
               najnižji strošek za državljane, vse ostalo me ne zanima. Najnižji strošek za
               državljane! Mi imamo danes na Litostrojski cesti, včeraj ste lahko posnetke videli,
               po Nato standardih zavarovano stavbo, grajeno za namene policije, mislim, da je bil
               predviden celo heliodrom na vrhu, ne vem, je ali ni, notri so pa vremenarji pa tisti
               iz okolja in prostora. Ne vem, če je to pametna rešitev. Morali bomo preveriti,
               najprej bomo morali preveriti, kako in pod kakšnimi pogoji prekiniti pogodbo, ki je
               sklenjena za Dimičevo, torej NPU, videti, kakšni so stroški za državljane. Morali
               bomo preveriti, po moji oceni in to bom tudi predlagal Vladi, kakšne so možnosti
               selitve okoljskega ministrstva ali kdor pač tam je, vremenarji, statistiki ali kdor
               tam še je, na kakšno drugo lokacijo in skušati policijo in ministrstvo preseliti tja,
               ker je stavba grajena namensko za njih. Poudarjam pa, osnovni cilj: najmanjši stroški
               za državljane.  Ne pozabimo še
               eno stvar, policija ima v Tacnu štiri velike stavbe, nekoč je tam bivalo 800 ljudi,
               to je bila policijska šola. Izobraževanje o policiji v naslednjih 10-ih letih, po
               moji oceni ne bomo izobraževali več kot 50 ljudi na letni ravni, to je taka groba
               ocena, mogoče 100, ne vem. To lahko izobražujemo tudi v Gotenici. Odločiti se bo
               treba, kaj in kako in kakšne namene bo država uporabljala te prostore. Mogoče, je to
               tudi adaptacija in selitev teh prostorov, ne vem, skratka cilj, najnižji stroški.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Gospod kandidat, oprostite. Samo vprašanje. Že počasi zaključujete? 50 minut že traja
               vaša opozoritev, kot opozorilo.</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>Ja. Bom malo pospešil.</p>
               <p>Mnogi me sprašujejo, kaj je s statusom NPU. NPU mora ostati, to ni nobenega dvoma,
               spremeniti se pa mora njegov položaj, način imenovanja direktorja in njegov status,
               to mora biti podrejeno kriminalistični policiji in šefu policije, ne pa viseti v
               zraku za potrebe, da bo lahko to minister komandiral, to ne more biti, to sodi v krim
               policijo. Oprema policistov. Jaz sem vam že rekel, zaščitna oprema, itd. Tukaj je
               problem, ki ga bo treba reševati.</p>
               <p>Jaz bi lahko še, šolanje policistov. Kot veste prejšnji teden sem zasledil uredba ali
               odlok vlade, da je ustanovljena višja šola, tukaj bo potrebo videti, kaj je.
               Centralizacija, decentralizacija. Jaz vidim veliko decentralizacijo, vendar postopno.
               Policijsko delo v skupnosti smo rekli. Policija ima še eden problem, geografska,
               kadrovska sestava. Štajercev je kolikor hočete, Primorcev ni in danes imamo
               situacijo, ko ima nekdo 800 evrov plače pa 1000 evrov potnih stroškov. Nemogoča
               situacija.</p>
               <p>Debirokratizacija postopkov. To je ena od stvari, ki se jo bo treba lotiti. Če lahko
               v Avstraliji traja postopek preskusa alkoholiziranosti 30 sekund, pri nas pa traja
               postopek s 30 evrov pol ure pa ne po krivdi policistov, ampak sistema, ki ga imamo,
               se mi zdi, da bo treba zagristi. </p>
               <p>Naslednja stvar je Inšpektorat za notranje zadeve zgolj v številkah. Jaz bom mogoče
               malo preskočil, tam je 14 inšpektorjev odnosno 23 zaposlenih, ki se ukvarjajo s
               svojim področjem. Naslednja zadeve je Direktorat za policijo in druge varnostne
               naloge. To je <stage>/ nerazumljivo/</stage> enota, ki deluje za potrebe ministra v razmerjih do
               policije. Tukaj je treba povedati eno stvar. Leta 2003 je bil eden velik ustavni spor
               pravzaprav na relaciji šef policije in minister, ker je šef policijske rekel, ne tem
               podatkov ministru ne dam, tistih podatkov ministru ne dam, potem je Ustavno sodišče
               odločilo, da ima minister do vpogleda v vse brez izjeme. V Zakonu o policiji pa je
               postavljena omejitev, to bom tudi poslance prosil, da me ne sprašujejo, potem takih
               stvari, kasneje s kakšnimi poslanskimi vprašanji, namreč minister nima pravica
               nadzorovati in pregledovati stvari, ki jih vodi državni tožilec, ki jih je
               prevzel.</p>
               <p>Upravne notranje zadeve, nič posebnega. Zagotovo me bo zanimala realizacija zakona
               tako imenovanih izbrisanih, nimam podatkov kakšno je stanje danes. Migracije,
               naturalizacija, deloma sem že rekel, tudi pomembno področje. Preskočil bi tako
               imenovani sekretariat. Tukaj je stvar urejena tako, da so vse te službe logistične
               zajete tukaj, v glavnem dane pod okrilje sekretariata in ministra za notranje zadeve.
               Tudi naslednjega bom preskočil, da ne bomo predolgi.</p>
               <p>Zaključil bi z naslednjim stavkom. Jaz sem v prejšnjem mandatu sedel na nasprotni
               strani, kot ste danes vi predsednica, se zavedam pomena tega odbora, na katerem danes
               smo in zavedam se pomena in nalog, ki jih ta odbor ima in jih ne mislim in jih ne bom
               zanemarjal, ampak bom rekel takole. Zamene bo veljala odprtost s  pogovori z vsemi vami člani odbora na vsa
               vprašanja, na vse pobude in ne glede na to, ali torej, če bom to funkcijo prevzel bom
               rekel takole, ne glede na to, ali ste v poziciji, koaliciji vrata boste imeli odprta.
               Hvala lepa.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala lepa, gospod kandidat. Sedaj so na vrsti članice in člani odbora. Bistvo tega
               srečanja današnjega tako imenovanega hearinga je postavljanje vprašanj z vaših
               strani. Imam že nekaj prijav. Bi se želel še kdo prijaviti? Dosedanja praksa na teh
               odborih je bila, tako sem se pozanimala, eden krog, odgovori, drugi krog, odgovori,
               itd. Je v redu, se strinjate, da ohranjamo to prakso? Prosim. V sklopih, ja.
               Vprašanje članic in članov odborov se lahko nanašajo na delovno področje, ki ga to
               ministrstvo pokriva: javna varnost, policija, notranje zadeve, itd., mislim da je
               kolega povedal, katera so področja ministrstva in pa seveda poslovanje, nadzorni
               status državnega tožilstva. Začnejo gospod Pukšič, gospa Potrata, gospa Bratušek.
               Izvolite, gospod Pukšič.</p>
            </sp>
            <sp who="SDT6:PukšičFranc">

               <speaker>FRANC PUKŠIČ (PS SLS):</speaker>

               <p>Hvala lepa. Lep pozdrav kolegice in kolegi, kandidatu za ministra.</p>
               <p>V koalicijski pogodbi je zapisano, kaznovalna politika v prometu in sicer, ne bom
               tega bral, takole pravi, da bomo poskrbeli bomo za to, da bo povečana varnost,
               pretočnost prometa in da ne bo šikaniranja voznikov ali polnjenje proračuna. To me
               veseli, ker po nekaj dni nazaj po starem dogodku, ko je šef policije Gjerkeš se vozil
               z neregistriranim vozilom in se je to imenovalo kot <q>"neznaten"</q> prekršek bi
               pričakovali in pričakujem, da bo, potem za vse državljanke in državljane približno
               enako, če živimo v pravni državi in da bo tega razlikovanja med pomembnimi, vplivnimi
               in ostalimi v tem mandatu konec. Torej, kaj načrtujete na tem področju? </p>
               <p>Drugo vprašanje. Gospod kandidat za ministra. Moj glas boste dobili, če boste danes
               tukaj povedali, da ne boste zlorabljali vožnje v spremstvo kot policijski torej kot
               minister za notranje zadeve brez signalnih luč kot je to delala ministrica Kresal.
               Nekaj ste že povedali s tem, da se ne bodo več policaji vozili iz Murske Sobote,
               Lendave v Koper ter obratno, ker s tem povzročali stroškov. Jaz sem prepričan, da je
               to tako pomembno področje, kjer je pomembno, da zdravnik pozna pacienta, če hočete,
               od rojstva do smrti, tako tudi policaj na svojem področju teritorij in se mi zdi to v
               prid varnosti, če bi bilo to tako, ampak sedaj je popolnoma obratno narejeno. Eno
               vprašanje, ki se je te dni zgodilo na terenu, ker pač poznamo, ljudje se na terenu
               poznamo, poznamo ljudi, avtomobili s čimer se vozijo, ali je možno, da policaj s
               službenim radarjem in uniformi sedi v svojem osebnem vozilom ter meri promet na
               cesti, seveda temu primeru, glede na prekršek tudi kaznuje? Ali ta dobi za svoje
               avtomobil takrat, ne vem, nadomestilo ali karkoli? To je bilo za mene nepojmljivo, po
               drugi strani pa, gospod Pogačar, tistih 100 avtov na leto ne da policiji.  Zaključil bom s tem. Kako si
               pravzaprav predstavljate, da bo nekdanji šef NPU-ja, torej policije danes šef
               tožilstva vložil ovadbo proti šefu policije, ki je naredil prekršek? Ampak jaz bi
               pričakoval, da bi šef policije ob takšnem primeru odstopil od zdajšnjega vodje
               specializiranega oddelka za tožilstvo, pa da dva dni pred imenovanjem novega ministra
               tega mesta ne bi prevzel oziroma upam, da bo ponudil novi vladi možnost ponovne
               izbire oziroma da bo dal odstopno izjavo. Hvala lepa.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala. Na vrsti je gospa Potrata. Izvolite.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo, gospa predsednica. Najprej bi imela neko posebno vprašanje glede na
               to, da je iz te dvorane omogočen neposreden prenos, je bil v dvorani tudi snemalec s
               snemalno kamero. V prejšnjem mandatu smo o tem vprašanju posebej razpravljali. To je
               postopkovno. Bi prosila, da bi obnovili to vprašanje, ker smisel neposrednega prenosa
               je ravno ta, da ni drugih snemalcev v prostoru. Pa če merite čas koliko ga bo kdo
               porabil, upam, da mi ne boste tega ne boste vštevali v čas za vprašanja.</p>
               <p>Dr. Vinko Gorenak, kandidirate za mesto ministra za notranje zadeve in glede na to
               koliko vas poznam iz prejšnjih delovnih obveznosti od leta 2004, mislim, da se ne
               boste počutili kot riba na suhem v tem resorju. Me pa zanima glede na to, da se
               delovno področje Ministrstva za notranje zadeve širi, ali boste pri organizaciji dela
               na Ministrstvu za notranje zadeve ostali pri enem državnem sekretarju ali boste
               izkoristili priložnost, da boste imenovali še drugega državnega sekretarja? To po
               Zakonu o vladi, ki smo ga sprejeli ta možnost obstaja.</p>
               <p>Glede umestitve državnega tožilstva v Ministrstvo za notranje zadeve je Poslanska
               skupina Socialnih demokratov svoje stališče že izrekla, smo zaradi tega Zakonu o
               vladi nasprotovali, tudi odloka o ustanoviti delovnih teles nismo podprli. Ampak
               glede na tisto kar ste tudi sami razpravljali ob sprejemu zakona in kjer ste
               problematizirali uporabo množinske oblike državnih tožilstev, to vas je motilo, ker v
               Ustavi piše posebno poglavje državno tožilstvo, vi ste v predstaviti povedali, da
               boste generalnega državnega tožilca vprašali ali je zakon potreben kakšnih sprememb,
               pa jaz vas vprašam katere spremembe v zakonu bi po vaše morale biti umeščene in ali
               boste potem tudi združevali teh 12 državnih tožilstev, ki jih zakon vpeljuje, v eno
               samo, ker tudi to bi se dalo razumeti kot poskus varčevanja, urejanja zadev in še kaj
               drugega, ker je varčevanje eno od temeljnih načel, ki mu bo ta vlada zapisana. Bi vas
               pa opozorila, da ste takrat, ob sprejemanju zakona zmotno trdili, da je v Ustavi
               govora samo o državnem tožilstvu, zaradi tega, ker 135. člen Ustave v drugem odstavku
               govori, da ureditev in pristojnost državnih tožilstev določa zakona. To se pravi, da
               je tudi Ustava predvidela možnost več tožilstev. Toliko glede tega, vaš odnos, torej,
               da strnem, do Zakona o državnem tožilstvu.</p>
               <p>No, seveda se mi kot posebno vprašanje zastavlja kako boste vplivali, da se bo
               odločno in brezkompromisno preganjal gospodarski kriminal in korupcija. To je namreč
               tudi obljuba iz koalicijske pogodbe.</p>
               <p>Potem me zanima kako mislite, da lahko Ministrstvo za notranje zadeve spremlja in
               skrbi za zaščito posebnih pravic v Sloveniji živeče romske skupnosti, to je namreč tudi delno zapisano v
               koalicijski pogodbi pri resorju notranje ministrstvo.</p>
               <p>No, posebej me pa zanima, ker boste se zelo posvetili tudi uveljavljanju enotnega
               sistema, določanja, varovanja in dostopa do tajnih podatkov iz delovnega področja
               državnih organov Republike Slovenije, ki se nanašajo na javno varnost, obrambo,
               zunanje zadeve ali obveščevalne in varnostno dejavnost države, ter prenehanja
               tajnosti takšnih podatkov, to je namreč prvi odstavek 1. člena Zakona o tajnih
               podatkih. Kako se boste lotili tega z vidika varovanja človekovih pravic? To je
               namreč zahtevno področje varovanje tajnih podatkov.</p>
               <p>Glede na izkušnje, ki jih imamo, se manipulacija s tajnimi podatki, odstranjevanjem
               oznake o tajnosti podatkov ne bi srečali prvič, kaj takšnega smo že lahko kdaj
               zasledili. Kako boste torej iz tega vidika ravnali, ker to tudi sodi v vašo
               pristojnost?</p>
               <p>Potem me zanima, vi ste se sicer mimogrede dotaknili, ampak vseeno kako vidite
               izvrševanje sprejetjih zakonskih določil, ki se nanašajo na ureditev vprašanja
               izbrisanih oseb iz registra stalnega prebivališča v Republiki Sloveniji? Evropsko
               sodišče za človekove pravice namreč v zvezi s tem še ni izreklo zadnje besede,
               možnost določanja odškodnin in podobne zadeve.</p>
               <p>No, zdaj, seveda ne bom cele pogodbe prebrala, ampak bi vas samo še na dve stvari
               rada opozorila. Kolega Pukšič se je že dotaknil, pa tudi vi kaznovalne politike v
               prometu. To bom izpustila zaradi tega, ker se da vprašati tudi drugače kot je bilo to
               zdaj nakazano, jaz namreč kaznovalne politike nisem razumela samo kot polnjenja
               proračuna, ampak kot poskus zmanjševanja materialnih in zlasti človeških izgub, ki
               jih imamo v zvezi s prometnimi nesrečami. Ampak bi vam rada zastavila čisto konkretno
               vprašanje v zvezi z osebno izkaznico. V koalicijski pogodbi je napisano, da boste
               vpeljali osebno izkaznico kot univerzalni dokument, to zadevo ste imeli že leta 2008
               zapisano, na ta univerzalni dokument naj bi bili uvrščeni številni podatki tudi
               tisti, ki zelo v zasebnost posegajo, namreč tudi zdravstveni podatki naj bi na takšni
               izkaznici bili. Takrat v letu 2008 vas je informacijska pooblaščenka opozarjala na
               to, da ni nobenih strokovnih podlag pripravljenih za takšno izvedbo univerzalnega
               dokumenta, mislim kaj vse naj bi bilo na takšnem dokumentu združeno, da imajo tak
               univerzalni dokument samo tri države Evropske unije, to se pravi, da bi spet nekaj
               uvajali. Jaz pa bi vas vprašala v zvezi z osebno izkaznico še ravno v kontekstu
               temeljnega načela varčevanja. Znano je, da bo skoraj 400 tisoč ljudem državljankam in
               državljanom v Sloveniji letos potekla veljavna osebna izkaznica. Mislim, da je 391
               tisoč in še nekaj takšnih. In 491 tisočim bo potekla veljavnost potnega lista. Jaz se
               s potnim listom zdaj ne mislim ukvarjati. Ampak sprašujem vas kaj bo s to osebno
               izkaznico? Velika večina državljank in državljanov jo bo morala zamenjati v prvi
               polovici letošnjega koledarskega leta, vi pa imate v načrtu novo osebno izkaznico,
               ali je to skladno po vašem z ukrepi varčevanja, ker kaj bo s tistimi osebnimi
               izkaznicami, ki bodo zdaj izdane, sem rekla, približno 400.000 jih bo.</p>
               <p>No, in končala bom s skupnimi centri za dežurstvo. Civilna zaščita in poklicne gasilske brigade spadajo v
               Ministrstvo za obrambo oziroma v Urad za zaščito in reševanje, pa me zanima, kako ste
               si zamislili skupne centre, koliko teh centrov bo, so že pripravljene kakšne analize.
               Zapisano je, da boste zmanjšali osebje s 1.300 na 400 oseb, teh 400 oseb bo ravno
               tako skrbelo za 24-urno delo, in katero ministrstvo bo glavno in odgovorno za
               delovanje teh centrov.</p>
               <p>Se vam že vnaprej zahvaljujem za vaše odgovore, ki jih pričakujem, kar se da natančne
               in koncizne. Hvala.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala, gospa Potrata.</p>
               <p>Naslednja je na vrsti gospa Bratušek. Pripravi naj se gospod Braniselj.</p>
            </sp>
            <sp who="SDT6:BratušekAlenka">

               <speaker>MAG. ALENKA BRATUŠEK (PS PS):</speaker>

               <p>Najlepša hvala za besedo. Tudi v mojem imenu lep pozdrav vsem, še posebej dr.
               Gorenaku.</p>
               <p>Naj na začetku povem, da sem nad predstavitvijo, ki je sicer trajala eno uro, ampak
               od tega smo 50 minut poslušali statistične podatke za nazaj, razočarana. Pričakovala
               sem, da bomo slišali - mogoče bi bilo prav, če bi bilo obrnjeno, se pravi, 10 minut
               za nazaj, pa 50 minut za naprej. So pa bili ti statistični podatki zanimivi, razumela
               sem jih celo tako, da je v zadnjih treh letih bil narejen na marsikaterem področju
               bistven napredek. Tako da je očitno tudi gospa Kresalova, čeprav je bila deležna
               veliko kritik, na marsikaterem področju pa vseeno naredila kaj dobrega, ampak se vam
               bo sama zahvalila za to.</p>
               <p>Zdaj se bom pa spustila na varčevanje, ki ga ta Vlada napoveduje, in sicer v višini
               800 milijonov. Že sami ste ugotovili, da je struktura proračuna celotnega Ministrstva
               za notranje zadeve skupaj s policijo zelo slaba - velik del je namenjen plačam. In v
               letu 2011, ker so vam ti podatki manjkali, je bilo približno 350 milijonov
               realiziranih odhodkov, od tega 280 milijonov za plače oziroma 270, se pravi, da
               ostane 80 milijonov za vse izdatke za blago in storitve, kamor spada, kar vi dobro
               veste, tudi vsa oprema policistov in vse investicije. Če držijo besede, da boste res
               po 7% zmanjševali proračune, bi to na celotnem Ministrstvu za notranje zadeve skupaj
               s policijo pomenilo 25 milijonov. Se pravi, od teh 80 boste 25 zmanjšali. Ker
               verjamem, da vemo, da je to nemogoče, me zanima, za koliko nameravate znižati plače
               policistom oziroma koliko nameravate zmanjšati število zaposlenih v policiji in
               Ministrstvu za notranje zadeve.</p>
               <p>Potem sem imela enako vprašanje kot kolegica pred mano, ali bo državni sekretar samo
               eden ali bosta dva. In tudi napoved novega direktorata za tožilstvo bo verjetno
               nekoliko povečalo stroške celotnega ministrstva.</p>
               <p>In glede teh stroškov mogoče še, tudi tožilstvo, ker naj bi, čeprav strokovna javnost
               temu ostro nasprotuje, tudi tožilstvo pasalo pod Ministrstvo za notranje zadeve, tam
               je struktura zelo podobna. Od približno 19 milijonov gre 17 milijonov za plače,
               ostaneta 2 milijona in nekaj za vse ostalo - 7% pomeni milijon 300. Ne vem, ali to
               pomeni, da tudi elektriko, tekoče stroške, bomo nehali plačevati.</p>
               <p>Strinjam se, da je z najemom Nacionalnega preiskovalnega urada treba nekaj narediti.
               Treba je pa povedati, da tudi če bi to selili na Litostrojsko, tudi tam se bo
               plačevalo najemnino in nam na žalost ne bo ostalo - ni to last Republike Slovenije,
               tako da tudi tam bomo imeli najemnino. Jaz upam, da teh vremenarjev in statistikov,
               kot ste jih omenili, niste mislili, čeprav je zvenelo malo tako, v primerjavi s
               policaji ali z NPU, malo zaničevalno. Tako da upam, da to  res ni bilo tako mišljeno.</p>
               <p>In na koncu samo še eno vprašanje: nasilje v družini. Niti besedice, čeprav v
               preteklem mandatu, mislim, da je bilo kar nekaj narejenega in tudi rečenega na to
               temo - kakšen je vaš odnos oziroma kje vi, če sploh kje vidite vlogo ministrstva in
               policije, da se na tem področju da kaj narediti.</p>
               <p>Tudi v mojem imenu že vnaprej hvala za odgovore.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala lepa, gospa Bratušek.</p>
               <p>Na vrsti je gospod Braniselj, nato gospa Ramšak.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DLGV):</speaker>

               <p>Spoštovane kolegice in kolegi, cenjeni kandidat!</p>
               <p>V letu 2011 smo bili priče projektu Libra. Šlo je za projekt, ki je dvigoval precej
               prahu, in sicer je šlo za ukinitev treh manjših policijskih uprav. Z zanimanjem smo
               spremljali učinke in iz tega projekta je praktično prišlo ven to, da se je kader
               preselil večinoma v GPU, po drugih policijskih upravah, zelo zelo malo pa na
               policijske postaje. Glede na to, da vemo, da se varnost zagotavlja na močnih
               policijskih postajah in predvsem varnostnih okoliših, in glede na to, da poznam delo
               dr. Gorenaka, bil sem tudi sam 20 let del tega sistema, je moje vprašanje v to smer:
               Ali planirate kakšne reorganizacije po zgledu Libre in ali bi bilo po vašem mnenju
               smiselno in potrebno okrepiti policijske postaje in delo v varnostnem okolišu? Hvala
               lepa za odgovore.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala lepa, gospod Braniselj.</p>
               <p>Gospa Ramšak, za njo gospod Ambrožič.</p>
            </sp>
            <sp who="SDT6:RamšakSonja">

               <speaker>SONJA RAMŠAK (PS SDS):</speaker>

               <p>Hvala lepa, gospa predsedujoča, za besedo. Spoštovani kandidat! Dovolite mi, da vam
               na začetku najprej čestitam, da ste sprejeli kandidaturo. Namreč, poznam vas že kar
               nekaj časa tudi osebno, sicer krajši čas, vendar pa vaše delo spremljam že leta in
               leta, ker prihajam iz Celja in zelo dobro poznam tudi vaše preteklo delo in tudi vaše
               kompetence.</p>
               <p>Tudi današnja predstavitev, ki ste jo podali nam, članom Odbora za notranje zadeve,
               me je prepričala v to, da ste dejansko kandidat, ki bo prinesel neko novo dodano
               vrednost v vodenje ministrstva. Še posebej me je razveselilo, ko ste se dotaknili
               tudi problemov, vezanih na tožilstvo. Zaradi vaših kompetenc vem, da kar ste dejali,
               boste tudi uresničili. Seveda me pa v zvezi s tem zanima kljub vsemu, če morda na
               kratko podate, čeprav ste že bili v svojem izvajanju izredno natančni in zelo
               podrobni, čeprav nekateri želijo prikazati, da ste navajali samo statistične podatke,
               vendar moram reči, da so me ravno ti statistični podatki privedli do tega, da sem v
               tem videla tudi vaše bodoče delo. Zanima me pa, kako si dejansko predstavljate
               sodelovanje z generalnim državnim tožilcem Fišerjem, glede na to, da ste bili tudi do
               sedaj kritični do njegovega imenovanja. Tudi jaz se strinjam z vašo oceno, da je bilo
               s strani sedanjega ministra za pravosodje in notranje zadeve nekorektno, da je ta
               postopek izpeljal do konca in včeraj imenoval generalnega državnega tožilca, ker vem,
               da bi moral to prepustiti bodočemu ministru.</p>
               <p>Poleg tega mi dovolite samo morda, da vas vprašam, kaj boste lahko storili, glede na
               to, da vem, da nas čaka težko obdobje nove Vlade in koalicije, glede na to, da smo
               dejali, da bomo varčevali. Namreč, pred kratkim sem bila na eni od policijskih uprav
               in prav začudena sem bila nad tem, v kakšnih pogojih praktično izvajajo svojo
               dejavnost policisti in kriminalisti. Namreč, veseli me, da sicer predvidevate, da bi
               se naj v Ljubljani preselili v nove prostore na Litostrojski, vendar pa so na terenu
               tudi ljudje in iz vašega izvajanja sem začutila, da imate čut za ljudi,  kar jaz pravim, da je to izjemno
               pomembno, ampak pogoji v nekaterih upravah policistov praktično se ni ničesar
               investiralo že 10, 15 let in me zanima tudi tukaj. In pa še nadalje glede na varnost,
               vemo, da v preteklosti se je kar velikokrat pojavljalo to, da policiste je potrebno
               zaščititi za terensko delo, in mogoče samo na kratko tudi iz tega področja. Hvala
               lepa.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala lepa, gospa Ramšak. Na vrsti gospod Ambrožič. Za njim gospod Jerovšek.</p>
            </sp>
            <sp who="SDT6:AmbrožičBorut">

               <speaker>MAG. BORUT AMBROŽIČ (PS PS):</speaker>

               <p>Lep pozdrav, dr. Gorenak, tudi ostalim poslankam in poslancem in zbranim!</p>
               <p>Dovolite, da začnem, da vsekakor iz javno dostopnih podatkov in tudi v današnji
               uvodni predstavitvi, torej reference oziroma karierne poti kandidata za ministra za
               notranje zadeve se vsekakor vleče nesporna rdeča nit njegovega delovanja ali vašega
               delovanja iz področja za katerega kandidirate za ministra, tako da vam to recimo
               osebno vsekakor štejem kot ustrezno referenco. Bi pa izpostavil bolj svoje pomisleke
               ali razmislek tako laične kot strokovne javnosti, ki jo pa v ustreznem odstotku
               zastopamo poslanci in poslanci Pozitivne Slovenije in bi vam postavil vprašanje. Ali
               nam lahko zagotovite oziroma nam, da bo z vašo morebitno potrditvijo za ministra za
               notranje zadeve še naprej zagotovljena neodvisnost NPU glede na vaše izjave tudi ob
               sprejemanju Zakona o policiji, torej spol H, kot ste dejal, iz magnetograma povzeto,
               da delo nacionalnega preiskovalnega urada po naši oceni, torej predvidevam vaši, mora
               biti podrejeno direktorju kriminalistične policije in generalnemu direktorju
               policije? Tako, da vas kasneje prosim za odgovor.</p>
               <p>V zaključku pa bi mogoče tudi malo pokomentiral. Danes je večkrat bila omenjena
               Ustava, kar je razumljivo in pohvalno, saj predstavlja hierarhično najvišji pravni
               akt v naši državi in če malo karikirano povem oziroma povzamem besede enega od
               voditeljev dogodka na katerem so tudi bili prisotni nekateri poslanci in poslanke
               danes tukaj, si je pač privoščil eno satiro politično kako je pravzaprav v Ustavi
               marsikaj napisano, med drugim recimo tudi pravica vsakega do primernega stanovanja,
               pa si kljub temu s tem dokumentom, izredno pomembnim za vse nas, ne morem privoščiti,
               oditi z njim v banko pa na podlagi tega dobiti recimo kredit. Tako, da je treba v
               bodoče, takšno je pač moje mnenje, izredno pozorno spremljati kaj bo tudi v
               podrejenih aktih od Ustave zapisano, zato, kot rečeno, tudi moje vprašanje, ki sem ga
               naslovil na vas. Hvala lepa tudi z moje strani že v naprej za vaš odgovor.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala, gospod Ambrožič. Nato gospod Jerovšek, za njim sem na vrsti jaz in potem bo
               čas za odgovore.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa. Lep pozdrav dosedanjemu kolegu in kandidatu za ministra za notranje
               zadeve!</p>
               <p>Naj najprej rečem, da sem na nek način vesel in z optimizmom gledam naprej, da ta
               resor bo zasedal človek, ki ima tako velike izkušnje tako na operativnem kot tudi v
               zadnjih letih z akademske plati na ta resor in mislim, da je to vsekakor neka
               garancija, da bo vse tisto kar v ta resor spada delovalo zelo pozitivno in bo
               prispevalo k temu, da bo Slovenija počasi lezla iz krize v kateri je. In k tej krizi
               so izjemno dosti prispevala tudi nekatera kazniva dejanja s področja gospodarskega
               kriminala in korupcije. To si moramo priznati. In na tem področju je potrebno in bo
               potrebno narediti veliko. Vi ste poudaril, da bo preiskava gospodarskega kriminala
               imela absolutno prioriteto. To isto je zagotavljala tudi dosedanja ministrica, pa
               vendarle razen nekaj spektakularnih preiskav še nekako ne moremo čutiti nekih
                  rezultatov. Še posebej pa
               nisem zasledil, da se bi kriminalisti usmerili ali vsaj na zunaj nismo zaznali
               nobenih aktivnosti, da bi se kriminalisti ukvarjali s preganjanjem kaznivih dejanj v
               bančnem sistemu. Vemo, da je verjetno tam v zadnjih letih spolzelo največ stotin
               milijonov denarja, javnega denarja nepojasnjeno kam in mislim, da je to izjemno hudo
               naporno delo, ki pa se ga je treba zelo intenzivno lotiti in reševati. Kajti v
               zadnjih dneh zopet beremo kako so naše državne banke delovale, kako so odtekali
               desetine in stotine milijonov. Zdaj je bilo očitno popularno to odtekanje v bivše
               skupne države na Hrvaško, Srbijo, Bosno in Hercegovino in obe državni banki sta
               praktično nekontrolirano plasirale, lahko bi pa rekli odpisovale denar, posojale
               denar, za katerega so v naprej vedeli, da bo odpisan. Ta denar bi morali spraviti
               nazaj, v vsakem primeru pa bi storilci morali kazensko odgovarjati. In zato me zanima
               na kakšen način vidite, da bi lahko spodbudili, da bi bila to prioriteta, kajti, zdaj
               sem prebral, da tam, ko je v Zagrebu ta Optima lizing in hrvaški državljan toži
               državljansko banko za 158 milijonov evrov. In očitno je tako, da uprava Optima lizing
               ima glavne nasprotnike pri reševanju tukaj, preko ceste v Ljubljanski banki, kjer
               nekateri želijo, da bi se to kar sporazumno odpisalo, velik del, kajti očitno je, da
               so z roko v roki sodelovali pri plasiranju teh sredstev in bi bil odpis koristna
               zadeva. Torej, pri mariborski banki je podobna zadeva. V Zadru se vidi, da je vodstvo
               imelo interese in da je to bila politika vodstva banke. Prejšnja vlada je, vsaj za
               mariborsko banko vem, imenovala nadzornike, ki niso imeli namena biti varuhi javnih
               financ, ampak to je že v naprej znano, da volkovi ne morejo čuvati ovčic. Jaz sem to
               prejšnje ministre opozarjal, vendar niso bili dojemljivi. Zaradi tega želim tu reči
               in vprašati na kakšen način vidite, da bi lahko to ostala tudi ena od prioritet dela
               nacionalnega preiskovalnega urada, to sedaj očitno ni bila prioriteta. Jaz bi rekel
               to, da se mi zdi, da bi bilo treba izkoristiti neko sinergijo, gospod kandidat, tudi
               s sedanjim vodjem protikorupcijskega urada, tu moram pohvaliti, tu je prišlo do
               velike spremembe in napredka, gospod Klemenčič deluje proaktivno in recimo tudi
               pokaže na takšne primere korupcije in kaznivih dejanj kot recimo tatvina
               intelektualne lastnine, ki žal ste jo nekateri poslanci podpirali v primeru gospoda
               Marka Jakliča iz tega<gap n="..."/></p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Dajmo gospod Jerovšek se držati teme.</p>
            </sp>
            <sp who="SDT6:JerovšekJožef">

               <speaker>JOŽEF JERVOŠEK (PS SDS):</speaker>

               <p>Mene zanima tudi ali imate kakšno zamisel, da bi takšne tatvine intelektualne
               lastnine postale dejansko stvar preko katere se ne more, ker takšnih ljudi pa kljub
               naslovom in nazivom, pa titulam se ne bi smelo imenovati na pomembna javna mesta?</p>
               <p>Torej, še enkrat, jaz vam dajem, nalagam, plediram, da  naj bo to ena od vaših prioritet, da v okviru
               zakonitih možnosti in pooblastil ministra pač usmerjate, vem, da je policija
               samostojni organ, ampak tudi skozi kadrovsko politiko in vse to, da tukaj ne bo
               selektivnosti, da se bo v okviru pregona gospodarskega kriminala in korupcije
               reševala tiste, ki so hudi problemi, ne pa tisto, kar bi bilo za oči izgledalo, da
               aktivno deluje in potem pa ni rezultatov. Hvala lepa.</p>
            </sp>
            <sp who="SDT6:KociperMaša">

               <speaker>PREDSEDNICA MOJCA KOCIPER:</speaker>

               <p>Hvala lepa. Na vrsti sem še jaz, če dovolite.</p>
               <p>Gospod Gorenak, iz vaše predstavitve sporno izhaja, da imate kar nekaj izkušenj na
               policijskem področju in verjamem, da boste na tem področju prispevali neko dodatno
               vrednost na svojem ministrstvu, žal pa nimate prav veliko izkušenj na področju
               tožilstva in s to uvrstitvijo, o kateri bom jaz postavljala vprašanje v nadaljevanju
               mislim, da je koalicija vam naredila slabo uslugo in vam naložila zelo težko delo. S
               to uvrstitvijo ste, po mojem mnenju, postala tudi oseba z največ pristojnostmi
               kadarkoli v Sloveniji po osamosvojitvi, minister z največjimi pristojnostmi poleg
               policije kot najmočnejšega represivnega organa in glavne represivne moči države imate
               sedaj v svojih pod svojim ministrstvom še tožilstvo kot garant človekovih pravic,
               osebam v postopku in kot smo lahko izvedeli tudi varstvo tajnih podatkov, tako da, na
               vaših ramah je velikanska odgovornost. Kar zadeva tožilstva in uvrstitev pod vašo
               področje, kot vemo so vsi strokovnjaki to uvrstitev ocenili kot neprimerno. Pri
               svojem preteklem delu ste se velikokrat sklicavali na gospo Barbaro Brezigar kot
               nesporno pravno avtoriteto v vaših očeh, tudi pri kritiziranju novega Zakona o
               tožilstvu, tudi gospa Barbara Brezigar je ocenila to uvrstitev kot neprimerna in tako
               ona kot recimo vaš koalicijski partner Lista Gregorja Viranta so omenili, da bi bila
               veliko boljša za učinkovitost dela uvrstitev kriminalistične policije pod tožilstvo,
               se pravi drugače, vzeti del teh pristojnosti kriminalistične policije iz MNZ in ga
               uvrstiti pod Ministrstvo za pravosodje.</p>
               <p>Moje prvo vprašanja, na katerega iščem vprašanje že 14 dni ali koliko je pač minilo
               časa od sprejema Zakona o vladi je, v čem je pravzaprav vsebinski smisel uvrstitve
               tožilstva, v čem vi vidite dodatno vrednost? Mi jo ob vsej najboljši volji ne moremo
               najti. Kot rečeno, take ureditve nima nobena država v EU. Jaz sem še enkrat pogledala
               Skandinavske države, na katere se navezujete, v Skandinavskih državah, ki je združena
               funkcija ministra za pravosodje in ministra za notranje zadeve, ki potem v tej svoji
               funkciji seveda nadzoruje še tožilstvo. Ureditev, kjer je tožilstvo izvzeto iz
               Ministrstva za pravosodje in umeščeno pod Ministrstvo za notranje zadeve je resnično
               samo tista, ki jo je omenil gospod minister Zalar to je Savska Arabija pa še to se
               sedaj spreminja.</p>
               <p>Če lahko pokomentirate tudi to določbo, ki jo bom sedaj prebrala iz Ustavnega
               sodišča, iz leta 2006, to je ustavna določba UI 228/06, ki pravi: <q>"To ne pomeni, da
               je mogoče državno tožilstvo v naši ustavni ureditvi gledati kot organ, ki bi ga bilo
               mogoče podrediti izvršilni veji oblasti. Državni tožilec se odloča le na podlagi
               Ustave in zakonov, zato je potrebno zagotoviti, da državni tožilec izvaja svojo
               funkcijo pregona neodvisno in preprečiti, da bo odločal v skladu z željami drugih vej
               oblasti, zlasti izvršilne."</q> To je tudi razlog, da ima večina držav to urejeno tako
               kot sem prej povedala. Vaša trditev, da je neumnost, da bi lahko prišlo do takega
               vplivanja, potem pomeni, da so neumni prav vsi tisti, ki menijo, da gre za tako
               občutljiva vprašanja, da so jih uvrstili tudi sistemsko pod pravosodje v širšem
               smislu. Torej, prvo vprašanje: V čem je dejanska smisel te umestitve?</p>
               <p>Drugo vprašanje, s tem povezano. V koalicijski pogodbi sem lahko zasledila in to je
               bilo govora že v preteklosti, da vaša stranka in stranke v koaliciji razmišljajo o
               ukinitvi sodne preiskave. Te pomisleki so bili podani tudi s strani strokovne
               javnosti in so po mojem mnenju na mestu, vendar nikakor v takšni konstelaciji kot je
               sedaj predvidena. To pomeni, sodna preiskava se ukine, vloga sodnika v tej preiskavi
               se torej  umakne, večjo
               pristojnost prevzamejo tožilci. Tožilci, ki bi naj v predkazenskem postopku
               nadzorovali policiste gredo pa pod policijski ministrstvo in pod policijskega šefa.
               Mislim, da je to ureditev, ki bo doživela ogromne kritike s strani Evropske unije in
               bomo izredno kritizirani, to so koraki nazaj v strokovni ureditvi varstva človekovih
               pravic. Pred desetletji, pred stoletji je seveda bila država močna, izganjala je
               represivno oblast in obtožila in obdolžila, obsodila kogar je hotela. Zgodovinsko se
               je tožilec postavil ravno kot garant varuha človekovih pravic. Kdo bo varoval
               človekove pravice, če se to pri nas združuje in če ni sodne preiskave? Ko bo prišel
               postopek enkrat pred sodnika, kot sami veste to ste opozarjali, bo narejeno že toliko
               škode za človekove pravice te osebe, da bo takrat prepozno.</p>
               <p>Zanima me tudi, kako bo mogoče pri takšni ureditvi spoštovati sodbe Evropskega
               sodišča za človekove pravice v zadevi Matko, kjer je Evropsko sodišče izrecno
               naročilo Sloveniji, da mora organizirati posebni organ, sistemsko in funkcionalno
               ločen od policije, ki bo nadzoroval izvajanje policijskih pooblastil. Pri delu
               policistov v svetu in tudi pri nas lahko nastanejo najhujši posegi v človekove
               pravice, zato je Evropsko sodišče tudi o tej naši zadevi bilo mnenja, da mora biti
               organ, ki preiskuje ravnanje policije funkcionalno in sistemsko ločen tudi v drugo
               institucijo, se pravi v tem primeru pod tožilstvo, ki je bilo urejeno v Ministrstvu
               za pravosodje.</p>
               <p>Naslednje vprašanje. S spremembami Zakona o državnem tožilstvu je po vašem mnenju
               prišlo do nesprejemljive krepitve pristojnosti ministra za pravosodje. Sedaj, ne samo
               da je prišlo do te okrepitve, zakon je sprejet, sedaj to ne bo več minister za
               pravosodje, ampak minister za notranje zadeve, ali nameravate v Zakonu o državnem
               tožilstvu, govorili boste o spremembah kot vas je pozvala že kolegica Potrata, te
               pristojnosti zmanjšati in, ali nameravate spreminjati pristojnosti v tem zakonu tudi
               zato, da bi, kot ste vi radi to kritizirali v preteklosti to pomenilo odprta vrata za
               kadrovske spremembe?</p>
               <p>To je za enkrat z moje strani, morda pa nekaj še kasneje. Hvala lepa. Sedaj predlagam
               3 minute, da se kandidat malo zbere, pogleda vprašanja. Ali ne rabite? V redu, potem
               pa dajmo odgovore. Izvolite.</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>Hvala lepa. Jaz bom šel kar po vrstnem redu, tako kot ste mi postavljali vprašanja.
               Mogoče bom res kje kratek ali nerazumljiv, pa me še enkrat vprašajte.</p>
               <p>Gospodu Pukšiču, Zakon o varnosti cestnega prometa. Znižanje kazni, da, ampak to je v
               pristojnosti ministra za promet. Politika določanja kazni je od leta 2007 na
               prometnem ministrstvu in ne na notranjem ministrstvu, kar je tudi prav, da je tako,
               iz razloga, ker smo bili ena redkih evropskih držav, kjer so policisti sami sebi
               zakon pisali, kako bodo državljane kaznovali. Leta 2007 je bilo to spremenjeno, je
               pod Ministrstvom za promet in to bo v pristojnosti gospoda Černača, ampak kolikor
               poznam pogodbo, lani je bil že eden zakon, ki smo ga vložili, da, ker ni normalno
               stanje, da bo naš državljan plačeval trikrat večjo kazen kot jo plačuje, recimo
               nemški državljan, to je nenormalno stanje. Pri čemer pa ne pride v poštev nižanje za
               najhujše prekrške, govorim alkohol, itd. Jaz se opravičujem, ampak <stage>/ nerazumljivo/</stage>
               vožnje ne bi komentiral, ni moj mandat, jaz nisem še minister, ali mi dovolite, da se
               tukaj vzdržim nekega komentarja in rečem samo eno stvar. Njegov položaj je določen z
               zakonom in tam so vse te relacije predpisane. Varovanje osebe, ste nekaj spraševal,
               čisto zagotovo. Ne glede na to, da je voznik varovane osebe torej policist odgovoren
               za spoštovanje cestnoprometnih predpisov je pa hkrati naloga varovanja osebe, kamor
               bom sodil po uredbi tudi sam, naloga varovane osebe je ta, da policista ne spravlja v
               skušnjavo z nekimi kratkimi roki prihoda na neki kraj, da bo vozil prehitro, da bo
               vozil proti predpisom, itd., zdi se mi, da je to odvisno od varovanih oseb v veliki
               meri, da so odgovorne do policistov, ki jih varujejo.  Murska Sobota in potni stroški. Jaz se hudo zavedam
               tega problema, izjemno, stroški so grozoviti. Ampak, kaj je pa problem, ki ne pomeni,
               da lahko takole rešiš zadevo. Problem, ki ga policija ima, ga ima že 30 let, ne samo
               zadnja leta, je pa ta, da vi ne dobite Primorcev, ki bi se prijavljali za policijsko
               delo. Glejte, tudi v času, ko je bila najhujša kriza, ko je bilo največ nezaposlenih
               - sam sem vodil kadrovsko službo, neštetokrat smo ponovili razpise za Ljubljano,
               Koper, Postojno in to območje - ni kandidatov! Na Štajerskem imate pa kandidatov
               trikrat preveč, in potem nastane tu vprašanje, kaj zdaj narediti. Problem, ki ni
               rešljiv na kratek rok. Vsekakor bom pa rekel tako, v največji meri slediti nižanju
               stroškov z vsemi mogočimi premestitvami, ki pa jih je mogoče opraviti. Glejte, če se
               nekdo, ne vem, bom rekel čisto tako, Primorec ali Štajerec poroči na Primorskem, za
               boga, spustimo ga dol, pa dajmo drugega Štajerca nazaj, in tako dalje. Na kratek rok
               ni mogoče urediti zadeve.</p>
               <p>Radar v osebnem vozilu v osebni lasti - pojma nimam. Moram pregledati, moram videti,
               ali je to dovoljeno ali ni dovoljeno. Jaz nisem poznal v preteklosti primerov, da bi
               policisti uporabljali svoje privatne avtomobile za to, da bi tiste radarje
               kontrolirali. Ne vem. Jaz poznam civilna vozila policije, v katerih so radarji, ne
               vem pa, če uporabljajo tudi privatna. Glejte, ne morem vsega vedeti in verjamem, da
               boste to razumeli.</p>
               <p>Kako bo gospod Furlan preganjal gospoda Gorška - dajmo skušati pustiti tem ljudem, da
               delajo v okviru svojih stvari. Gorškov problem je v bistvu cestnoprometni prekršek in
               ne sodi pod gospoda Furlana. Še enkrat pa pravim, prosim, da mi dovolite, da se ne
               izjasnjujem za stvari, ki niso narejene v času, ki ni čas mojih pristojnosti na
               Ministrstvu za notranje zadeve, to je bilo storjeno prej.</p>
               <p>Gospa Potrata, ja, res, čisto nič se ne počutim kot riba na suhem ali kako ste že
               rekli. To je res, tudi novinarji so me vprašali, ali me je kaj strah. Ne, ni me
               strah, niti slučajno ne, zavedam se pa, da je to posel oziroma delo, ki ga nameravam
               oziroma ki naj bi ga opravljal, strahotno zahtevno. Verjetno bi bilo bolje sedeti tam
               na oni strani danes in ne na tej strani, ampak zavedam se pa, da lahko tudi kaj
               dobrega naredimo.</p>
               <p>Eden ali dva državna sekretarja - zaenkrat nismo določili, zaenkrat Vlada ni
               določila, da bi morala biti dva državna sekretarja povsod, ker v Zakonu o vladi piše,
               da sta lahko največ dva državna sekretarja. In v tem trenutku vam ne morem
               odgovoriti, ali eden ali dva. Hkrati pa lahko povem, da bo državni sekretar v danem
               konceptu, če bo ostal samo eden, moral biti poznavalec pravosodja, s čimer odgovarjam
               tudi vam, predsednica, ker jaz ta pravosodni, torej tožilski del poznam manj, kot
               poznam ostala področja notranjih zadev. Ne, jaz ne vidim, veste, združevanja 12
               tožilstev v smislu ustave in njihove samostojnosti. Saj državna tožilstva smo že zdaj
               imeli teritorialno razporejena po slovenskem prostoru. Jaz jih ne vidim v smislu
               združevanja. Opozoril bi samo na naslednjo zadevo - da je nov Zakon o državnem
               tožilstvu oslabil položaj generalnega državnega tožilca. Glejte, on ni član
               državno-tožilskega sveta, niti to ni več, a veste, in ima precej omejene možnosti
               svojega lastnega delovanja navzdol. Pa ne govorim o suverenih odločitvah vsakega
               posameznega tožilca, to mora ostati, saj oni se morajo odločati tako, kot je to
               potrebno. Pa vendar, generalni državni tožilec mora imeti organizacijske mehanizme
               navzdol izpeljane tako, da bo v vsakem trenutku vedel, da mu v Murski Soboti ne more
               iz omare pasti 50 spisov nerešenih. On to rabi, saj tega ne rabi minister. Je pa res,
               da boste tudi vi mene spraševali, če bo prišlo do moje izvolitve oziroma mojega
               prevzema tega resorja, pa ko
               boste v medijih zasledili, kaj se pa je zgodilo v tem in tem tožilstvu. Vi boste mene
               spraševali verjetno, saj ne boste spraševali gospoda Fišerja. Jaz pa moram imeti
               mehanizme, da gospoda Fišerja vprašam, kaj se je zgodilo. Ampak najprej pa mora imeti
               on mehanizme, da se to sploh ne bo zgodilo. To v tem kontekstu vidim. Torej, vplivali
               na tožilstvo - jaz nimam pravice vplivati na odločanje tožilcev. Odločanje tožilcev,
               rekel sem, da je to sveta stvar in mora ostati sveta stvar. Ampak najprej mora imeti
               generalni državni tožilec mehanizme preprečevanja nepravilnosti, o organizacijskih
               govorim, navzdol, pa bom jaz imel zelo lahko delo. Zelo lahko delo, če ne bo težav od
               tožilca navzdol.</p>
               <p>Romske skupnosti in tajni podatki. Glejte, jaz se s tem področjem posebej nisem
               ukvarjal do zdaj, to je treba povedati, pa tudi časa imam še približno dva meseca, da
               si to področje pogledam, ker je to predvideno z Zakonom o državni upravi, da pride
               pod notranje zadeve. Zato mi dovolite, da se najprej orientiram, pogledam in potem
               odgovorim, ali na kakšno poslansko vprašanje ali pa, kot sem rekel v zaključku
               predstavitve, vedno ste vsi dobrodošli in, gospa Potrata, vas tudi vabim, da pridete
               k meni takrat, ko se bo to zgodilo, na kavo ali pa mi postavite poslansko vprašanje,
               v tem trenutku pa naj se orientiram.</p>
               <p>Nisem pa razumel, kaj ste mislili z odstranjevanjem oznak tajnih podatkov. Tega nisem
               razumel, mogoče boste konkretizirali.</p>
               <p>Glede izbrisanih in stanja - v tem trenutku ga ne poznam. Zakon je sprejet, iz
               medijev je izhajalo, da je bilo izdanih manjše število odločb, kolikor je pa bilo
               predvidenih. Ampak to so medijski podatki, jaz moram te podatke videti, jih oceniti.
               Zlasti me bo zanimalo tudi, kaj je z odškodninami. Ti podatki so tam, jaz pa tam še
               nisem, zato mi dovolite, da jih najprej pogledam.</p>
               <p>Osebna izkaznica, univerzalni dokument. Meni se zdi to v koalicijski pogodbi smiselno
               zapisana zadeva, bo pa treba pri realizaciji poskrbeti za to, da bo vse skupaj
               zakonito, da ne bi potem prešli na tisto, da so na osebni izkaznici vsi osebni
               podatki, pa potem še bolezni zraven in ne vem kaj vse - verjetno bo treba te omejitve
               spoštovati. Glede dvojnih stroškov pa - upam, da imam prav - osebna izkaznica ni
               obvezen dokument, ampak je obvezen dokument eden od dokumentov, lahko je tudi potni
               list, kar pa pomeni, da se državljani lahko tudi izognejo tem dvojnim stroškom z
               vidika nujnosti osebnih izkaznic, ki prihajajo. Mislim, da sem pravilno povedal.
               <stage>/oglašanje v ozadju./</stage> Boste povedali, ja.</p>
               <p>Skupni centri za dežurstvo. Glejte, projekt ni izdelan. Jaz vam danes ne morem
               razložiti, da bodo v Mariboru, Celju, Ljubljani ali kjerkoli. Lahko vam pa povem to,
               kar sem videl v tujini. Pred mnogimi leti, ko informacijska tehnologija ni bila tako
               razvita, to je bilo v začetku 90. let, sem bil v neki dežurni službi, skupni dežurni
               službi vseh organov v Švici, v okolici Bodenskega jezera je to bilo in so mi pokazali
               res tisto staro tehnologijo, po domače povedano, v enem dežurnem centru, kjer so
               dežurali tisti za policijo, tisti za reševalce, za gorske reševalce in za jezerske
               reševalce. Imeli so narejeno neko tehnologijo, kjer so mi zelo jasno pokazali, kaj
               vem, ko pritisnem ta gumb, zazvoni doma pri 50 reševalcih. To je bilo v tistem času.
               Jaz si predstavljam - pa še nekaj je treba reči pri tem. Poglejte, v tem trenutku, ko
               mi tule sedimo, na dnevni ravni v Sloveniji za dežurnimi pulti sedi 600 policistov.
               Veste, kakšen strošek je to? Tisti v Ljubljani so grozno obremenjeni, tisti nekje na
               periferiji pa nič. To bo treba videti, kaj je. In ne samo 600 policistov, potem imate
               še reševalce, pa imate ne vem katere centre vse, ki danes dežurajo. Zdi se mi
               racionalno, da na državni ravni v to posežemo in zmanjšamo stroške. Način, izvedba,
               kraji, za kar ste me spraševali - prekmalu, ni možno reči.</p>
               <p>Gospa Bratušek, kako naj rečem - glejte, 20 je bilo tistih grafov s številkami, vsega
               skupaj pa 53, tako da ne bi mogel, mislim, da ne moremo trditi, da je to večina bila
               statističnih številk. Jaz sem se zelo trudil, da bi vsebinsko odgovarjal na vaša
               vprašanja in predstavil delo, ki naj bi me čakalo, in mislim, da sem v tem uspel. In
               težko sprejmem to, da sem samo  uspel in težko sprejmem to, da sem samo o številkah govoril.</p>
               <p>25 milijonov od 80 milijonov tudi ni 7%, razen, če ste mislila od cele zadeve. Od
               cele, to lahko, da ste mislila.</p>
               <p>Glejte, v tem trenutku govoriti o odpuščanju, v tem trenutku govoriti o zmanjševanju
               plač in materialnih stroškov in investicij in tako dalje, jaz mislim, da bo od
               vsakega kandidata nemogoče, da vam odgovori. Prvič, ker resorja kamor odhajamo in
               številk in realnega stanja premalo poznamo. Drugič. Minus 7%, kar ni dogovorjeno, jaz
               nimam podatka, da je to podpisano, da je to 7%, vam pa pove zdrava kmečka pamet, nič
               ne rabimo drugega kot to, da je treba izdatke znižati in to za celo državno upravo.
               Glejte, to vsi vemo, če bi vi zdaj tu sedela za finančno ministrico, če bi se stvari
               okoli obrnile, bi zagotovo počela čisto iste stvari. Ja, kakorkoli, zagotovo bi
               morali varčevati, ker alternativa temu je dve milijardi na leto in bankrot leta 2014.
               Mi nimamo namena pripeljati v bankrot, to vam pošteno povem. Kje dobiti ta denar,
               kako dobiti ta denar, jaz bom naredil vse, bom rekel, da predstavim vladi realne
               probleme, ki so, veste, za mene ni sprejemljivo, da se policist vozi z avtom po cesti
               službenim plavo belim, pa ga pelje na tehnični pregled pa ni ispraven. Sindikalisti
               ne nazadnje napovedujejo za petek cel kup zahtev. Jaz ne bom mogel v vladi pristati
               na to, da imamo od 100 avtomobilov 25 takšnih, ki so plavo modre barve ali pa civilni
               katerikoli in niso tehnično ispravni. Te stvari je jasno, da bo treba urejati. Ampak,
               v tem trenutku vam lahko rečem, pa verjetno je še kje kaj in zagotovo ne bom počel
               tega kar je počela moja predhodnica, da bi poslal 135 tisoč evrov na mesečni ravni
               ali milijon pa pol na letni ravni za neko stekleno palačo. Potem bom sam odstopil, me
               ne boste več videli tu, če bi kakšno tako neumnost naredil, ne bom je naredil.
               Prihraniti bo treba na vseh področjih, to je dejstvo. Eden, dva državna sekretarja
               sem že rekel. Stroški za nov direktorat za tožilstvo ne morejo nastati, ker jih ne
               bomo na novo zaposlovali. Mi imamo danes na pravosodnem ministrstvu, ne vem kako se
               točno imenuje, direktorat bom rekel, mogoče sem zgrešil, skratka, imamo skupino
               ljudi, ki se ukvarja z relacijami do tožilcev in do sodnikov. Ampak tisto skupino
               ljudi je treba v razmerju deleža nalog, ki jih imajo, razdeliti in narediti ta
               direktorat. Tako, da nisem niti rekel, da bo direktorat, lahko je služba, policijska
               enota, ampak kot minister bom nujno rabil skupino ljudi, ki od sobote naprej, če bo
               vlada izvoljena, opravlja te naloge. To pa je dejstvo, ampak nikakor pa ne na
               novo.</p>
               <p>Najemnina za litostrojsko, gospa Bratušek, glejte, jaz sem v Državnem zboru<gap n="..."/>bom
               zdaj isto povedal kot sem povedal v Državnem zboru. Ni korektno in ni točno govoriti,
               da država plačuje najemnino tudi za litostrojsko. Ampak to morava pa zdaj povedati po
               domače, tako da bodo tudi ljudje razumeli. V primeru Dimičeve gre za to, da država iz
               svoje denarnice polni aktovko gospoda Pogačarja, ki je privatnik in tista torba je že
               tako polna, da bo poknilo. V primeru litostrojske gre pa za podjetje v lasti države,
               DSU, to je podjetje v lasti države<gap n="..."/><stage>/oglašanje iz klopi./</stage><gap n="..."/>moment, ali dovolite, da
               odgovorim. Gre pa za podjetje v lasti države. In zakaj torej gre? Gre za to, da 100
               evrov daste iz tega predala v ta predal, pa je še vedno v državni lasti, ker država
               lahko kadarkoli ukine DSU. Zakaj ga pa ne more?  In postane lastnica vsega. Se pravi, da gre iz levega
               v desni žep, medtem ko tukaj gre pa za polnjenje denarnice in torbe gospoda Pogačarja
               in tega jaz ne bom pustil.</p>
               <p>Nasilje v družini. Res se nisem dotaknil, ampak nisem se dotaknil mnogih področij, pa
               tudi predsednica mi je namignila, upravičeno namignila, da naj neham oziroma naj ne
               bom tako dolg, bilo je upravičeno.</p>
               <p>Zdaj, gospod Braniselj, Libra. Jaz sem ji takrat nasprotoval, tudi zakon smo vložili.
               Libre ali Liber ne bo, ker situacija je preprosto takšna, če imam pravi podatek, bom
               ga pa preveril, poudarjam, recimo ukinitev Slovenj Gradca pomeni kaj, pomeni, da se
               danes večje število ljudi, ne bom rekel koliko ljudi, bom pa preveril koliko, zjutraj
               usede v Slovenj Gradcu v privatni avto, se vam pelje na državne potne stroške v
               Celje, tam se spoka v službeni avto in se pelje nazaj na Koroško, kjer preiskujejo
               kazniva dejanja. No, popoldan pa vajo ponovijo. To pomeni kaj? Da jim država dvakrat
               plačuje potne stroške, kar prej sploh ni počela. Nikakor ne.</p>
               <p>Kar se tiče okrepitve policijskih postaj. Glejte, tu očitno poznat tudi zadevo dobro,
               obstaja generalni problem, glejte mi imamo v slovenskem prostoru 8900 policistov,
               zaokrožil sem zadevo. Če, in to jaz povem vsem študentom in ponavljam že desetletje
               in več, poglejte, pri 9000 zaposlenih, 8900 zaposlenih v policiji je situacija
               približno naslednja, če odštejete tiste, ki so na schengenski meji, ki morajo tam
               biti zaradi schengenske meje, potem nam jih ostane v tem prostoru približno 6000,
               6500 recimo. Kdo pa skrbi za slovensko varnost? Ne tisti, ki se ukvarjajo z nekimi
               drugimi posli. Za slovensko varnost skrbijo kriminalisti in policisti, ki hodijo po
               cesti, teh je pa 2000. In to je ta odgovor vam. Zakaj? Mi ne moremo več pristajati na
               to, da se bo ta vrh, ta vrh policije krepil in da ima že vsak policist svojega
               inšpektorja, to je neumnost, mi moramo krepiti in to moramo zelo krepiti lokalni
               nivo, pa ta lokalni nivo mislim tudi NPU, mi moramo krepiti tako imenovan operativni
               del policije od tistega v Lendavi in Murski Soboti do tistega v Mariboru, ki
               preiskuje kazniva dejanja do NPU, ki preiskuje kazniva dejanja, to je treba krepiti.
               Vse ostalo je treba zmanjševati, ker sem sam vodil policijski inšpektorat, danes se
               reče sektor uniformirane policije v Celju, je imel 8 ljudi, danes jih ima pa 25, pa
               ne vem, če so se naloge trikrat povečale, policistov pa imamo manj. To je stanje, ki
               ni sprejemljivo, vsaj zame ne.</p>
               <p>Kako sodelovati z gospodom Fišerjem. Gospa Ramšak, glejte, jaz bom tako rekel, njegov
               položaj je določen v zakonu. Relacije so določene, moje predvidene bodoče relacije so
               določene v zakonu. Jaz mu lahko obljubim in vam in vsem ostalim poslankam in
               poslancem, da bom naredil vse, da steče pozitivna komunikacija. Tisto, kar se je pa
               dogajalo zadnje dni pa ne obeta in to ni dobro, ampak v večji meri je za to kriv
               predhodnik minister Zalar, v večji meri, sam bom pa naredil vse, da med nama steče
               pozitivna komunikacija, pri čemer, še enkrat bi rad ponovil, da ne bo kakšna težava
               kasneje ali pa čez dve leti, nikoli me ne bo zanimalo odločanje tožilcev, ker me ne
               sme, to ni moja naloga, oni so samostojni po Ustavi in zakonu, hudo pa bo, ko bo
               padlo iz omare 300 nerešenih spisov. Vsa zakonska pooblastila bom izkoristil. To je
               moja naloga, ne pa vtikati se v tožilske spise.</p>
               <p>Zaščita policistov, gospa Ramšak, ja, stanje na tem področju ni najboljše, zagotovo
               ni najboljše, temeljni princip, če dovolite, da sem kratek, je pa za mene jasen,
               zakonito, strokovno in korektno delo vsakega  zaposlenega v policijskem sistemu pomeni, da mu mora država
               nuditi maksimalno zaščito od bom rekel odvetnikov, psiholoških pomoči in vse ostalo,
               pa tudi, če je treba to zakonsko spremeniti in na nasprotni strani terjati
               odgovornost. Mi imamo danes situacijo, oprostite, jaz sem globoko v to prepričan, to
               kažejo raziskave, kažejo vse moje komunikacije v okviru fakultete, ki jih imam z
               njimi, da policisti odstopajo od postopkov. Najbolj nevarno je, ko policist reče:
               <q>"Ah, pa vstran pogleda, saj nisem videl."</q> To je nevarno, ker se boji. On mora čutiti
               zaščito držav na vsakem koraku, hkrati pa mora maksimalno odgovarjati takrat, ko bo
               šlo za kršitve človekovih pravic, prekoračitve pooblastil, itd. To je ostra ločnica
               za moje pojme.</p>
               <p>Gospod Ambrožič, jaz mislim, da sem pravzaprav odgovoril, bom malo še bolj rekel, bom
               bolj precizen, da bi vam lahko povedal, neodvisnost NPU, to kar ste rekli. Jaz
               mislim, da je danes ni in to je treba zagotoviti. Zakon je zelo jasen, NPU je
               samostojna služba, pa veste kje, v zraku, ni odgovorna krim policiji, ni odgovorna
               direktorju policije. Direktor policije je poštar, ki njeno poročilo nese ministrici,
               še pogledati ga ne sme, poglejte v zakon. Torej, če oni preiskujejo najtežja kazniva
               dejanja, kar je prav in njihovo delo je treba okrepiti, in v nacionalnem preiskovanju
               rad kot službo, enoto, kakorkoli jo imenujete, za preiskovanje najtežjih kaznivih
               dejanj je treba samo še krepiti, ampak če oni raziskujejo kazniva dejanja sodijo
               organizacijsko pod šefa kriminalistične policije in šefa policije. Kako? Ne more biti
               v zakonu v zraku. Jaz sem že takrat vpil v parlamentu, oprostite izrazu, da gospa
               Kresal dela svoj politični oddelek ali kakorkoli hočete temu povedati, saj to so
               javne zapisane stvari. Jaz menim, da je treba iti v tisti smeri, da je to del
               kriminalistične policije, del sistema, ki je odgovoren za najtežja kazniva dejanja in
               seveda odgovoren šefom v policiji. Danes imamo speljan sistem, ko bo gospa Kociper,
               tako vsaj še bo, boste videla, kaj imate na mizi, tisto kar sem že jaz dobil lansko
               leto. 5, 6 strani poročila o delu NPU, povejte mi, zakaj to rabite? Tega jaz mislim,
               da ne rabite, ker je tako ali tako selektivno napisano, ker je bilo za mene pisano,
               ampak situacija je taka, vi rabite kot predsednica odbora po mojem poročilo o delu
               policije kot celote ne pa enega delčka policije in tudi to vas bom celo prosil, da
               poročilo o delu policije kljub temu, da ni predvideno, da ga sprejmete in uvrstite na
               dnevni red.</p>
               <p>Gospod Jerovšek, bom zelo kratek. Jaz vprašanja nisem najbolje razumel. Mislim, da
               gre za to, da banke in te zadeve, da so to prioritete NPU in da morajo biti
               prioritete NPU. Strinjam se z vami glede gospoda Klemenčiča, nisem ga podprl, proti
               sem glasoval ob njegovem imenovanju, vendar če danes ocenjujem bi danes rekel, da
               nisem imel prav, ker njegovo delo kaže na bistveno višjo kvaliteto in odgovornost.
               Kar se danes tiče, jaz se zelo veselim zakonskega sodelovanja z njim, on to ve, da ga
               nisem podprl, ampak sem sedaj globoko prepričan, da dobro dela ali pa je bistveno
               spremenil način dela.</p>
               <p>Selektivnosti pa zagotovo ne. Za mene ni sprejemljivo, da imamo, jaz sem nekoč rekel,
               policija dveh hitrosti pred nekaj meseci, ne more biti selektivnosti in za vse morajo
               veljati enaka pravila ne glede na njihov ime in priimek in ne glede na njihov položaj
               v tej državi. To je edina logika, gospode in gospodje.</p>
               <p>Gospa Kociper, jaz bom vam, rekel bom pa takole,  čisto za zaključek. Rekel bom takole, nimam izkušenj, sigurno
               ne s tem tožilskim delom, bomo poskušali kompenzirati z državnim sekretarjem. Ne
               počutim se osebe z največ pristojnosti v državi, res se ne počutim tako. Garant
               človekovih pravic, ne vem, če je tožilstvu v glavnem. Zadnji garant človekovih pravic
               ali pa varovanje človekovih pravic se začne s policijskim delom preiskav, tam je
               treba začeti varovati človekove pravice, nadaljuje se s tožilstvom, odloča se pa v
               sodstvu, vsaj po mojem mnenju. Jaz vidim bolj to zadevo.</p>
               <p>Gospa Brezigar, kot ste, saj to razumem, da opozicijski poslanci bodo sedaj njo
               potegnili iz rokava kot bilko rešitve, ne ni res. Gospa Brezigar je, saj sva skupaj
               nastopila v eni televizijski oddaji v osnovi ne podpira prehoda pod Ministrstvo za
               notranje zadeve, ampak zelo jasno nekaj pove, pove to, da mora biti tožilska
               organizacija samostojna, ne glede na ministrstvo kamor sodi in ne glede na ministra.
               Tožilska organizacija, oprostite, je malo manj samostojna, ne po moji krivdi, ampak
               po krivdi gospoda Zalarja, oprostite, tako je, ta je bil zakon pač sprejet. Res je,
               to je treba tudi povedati, mi nismo, SDS ni bila stranka, ki ji pripadam, ni bila
               predlagatelj tega. Sam sem ta pogajanja, če smem tako reči, z Listo gospoda Viranta
               vodil, predlog je bil njihov, meni se je zdel smiseln, pameten in zato smo ga
               povzeli. Kriminalistična policija pod pravosodje, tudi sedaj bo. Seveda bo, saj oče,
               gospodar tega dela postopka je tožilec in moa ostati tožilec. Tožilec samo mora
               povedati, kaj potrebuje s strani policije in vzpostaviti mehanizme, v katerih bo
               tožilec naročal kriminalistični policiji kaj potrebuje. Bojim pa se, veste da obstaja
               celo nasprotna situacija, da ni kakšne posebne volje, da bi naročali tožilci, ampak
               morajo naročati kriminalistični policiji in potem ni več težav. Še vedno vztrajam, da
               imajo Ciper, Danska, Švica, Švedska enak sistem, nekatere med njimi imajo tudi
               pravosodje, to pa je res, ampak potrebno je nekaj zelo jasno vprašati strokovno
               javnost, 6 ali 7 mesecev je minilo, to je več kot poL leta in nihče v strokovni
               javnosti se ni vprašal, da bi bilo lahko kaj narobe. Ko je ena oseba, to je gospod
               Zalar, vodil policijo, tožilstvo in sodstvo, ali do sedaj ni bilo nič narobe? Narobe
               bo samo sedaj, ko bi naj SDS prišla in Gorenak, ali je tukaj problem mogoče? Jaz bi
               strokovno javnost popolnoma razumel, če bi julija lansko leto zagnala vik in krik, da
               to ni dopustno in bi to opozarjanje strokovne javnosti, ki se danes dogaja bolje
               razumel, tako pa ga manj razumem, ker vam vrhunski pravniki zelo jasno povedo, da na
               Ustavnem sodišču ne more to pasti, ampak to bo odločilo ustavno sodišče in ne jaz.
               Sedaj pa ni problem. Zakaj ni bil problem julija lani? Za moje pojme je bil večji
               problem, namreč minister Zalar je obvladoval vse od tistega, ko kurjega tatu prime do
               tistega, ki mu sodi.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p> To ni bila sistemska rešitev, tukaj pa je sistemska.</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p> Sistemska rešitev, tako rešitev ste imeli. Bi bilo bolje razumeti. Državno
               tožilstvo ne more biti podrejeno izvršilni veji oblasti, odločba. Jaz imam tukaj in
               sem jo tudi temeljito prebral. Ja, se strinjam, izvršilni veji oblasti torej tudi ne
               pravosodnemu ministru. Razumem to in akceptiram to. Ne more biti podrejena nikomur in
               tudi meni ne bo. Mora biti samostojna in mislim, da je to narejeno.</p>
               <p>Ukinitev sodne preiskave, javnost je proti. Gospe in gospodje, prav, ampak dajmo
               krate na mizo in povejmo, da imamo v Sloveniji 10 krat več sodnikov od Nemčije na 100
               tisoč prebivalcev  prebivalcev
               in 10-krat večje zaostanke. Ali strokovna javnost ščiti svoje privilegije? Ali
               strokovna javnost ščiti svoje nedelo? Uvesti moramo take spremembe, ki bodo
               učinkovite v slovenskem prostoru. Pa to ne bo moje delo, saj to bo stvar pravosodnega
               ministra, ne moje delo, kar se tiče ZKP. Ampak, glejte, strokovna javnost - vse lepo
               in prav, ampak naj pa strokovna javnost prevzame odgovornost in predlaga rešitve, da
               pridemo na nemški model. Pomeni, da ni sodnih zaostankov, da je manj sodnikov in tako
               dalje. Jaz pristajam tudi na strokovno javnost, da predlaga take ukrepe. Ne pristajam
               pa na strokovno javnost tam, kjer poskuša vlada nekaj predlagati, oni pa vpijejo za
               ohranitev svojih privilegijev. To pa ne! Tožilci ne bodo pod policijo, še enkrat
               ponavljam, situacija je lahko obratna - tožilci morajo naročati kriminalistični
               policiji.</p>
               <p>Matko. Bom kar rekel, stvar je urejena. Mi imamo posebni oddelek, posebno tožilstvo,
               specializirano tožilstvo in znotraj njega imamo posebno skupino tožilcev in
               policistov, ki preiskujejo kazniva dejanja policistov. To imamo urejeno, jaz ne vidim
               tu nobene težave. Ob tem je pa treba opozoriti še nekaj - Evropa takega modela ne
               pozna. Samo slovenski policist je tisti, ki odgovarja za vsa kazniva dejanja, torej
               tudi tista storjena popoldan, pred posebnimi tožilci in policisti. Samo slovenski
               policist v Evropi je tak. Druge države imajo to urejeno na naslednji način: da
               policist odgovarja tej posebni skupini, posebnim sodiščem ali kakorkoli hočete,
               odgovarja samo za kazniva dejanja v zvezi s službo, s prekoračitvami pooblastil. Mi
               imamo pa danes situacijo, ko - se opravičujem, vidim, da so tu tudi policisti -, ko
               je policist zaradi banalnega kaznivega dejanja popoldan, nekih groženj, ne vem,
               sosedskih ali pa tatvine čokolade, ga obravnava specializirano državno tožilstvo.
               Samo mi imamo tako situacijo, v Sloveniji.</p>
               <p>Vprašali ste me, ali nameravam zmanjšati pristojnosti ministra do državnega
               tožilstva. Rekel bom takole - jaz ne nameravam predlagati hitrih sprememb Zakona o
               državnem tožilstvu, po vzoru, rekel bom, stečajnega zakona, insolvenčnega zakona, če
               želite. Glejte, tam se dogaja - kaj? Tam se je zgodilo to, da smo julija lani
               sprejeli en zakon, ali avgusta, septembra, niti veljati še ni začel dobro ta zakon,
               smo že dobili na mizo in ga že imate, saj ga bo obravnaval pravosodni odbor, v
               katerem isti minister Zalar predlaga tisti 5. člen ali kateri je že, znižanje pri
               prisilnih poravnavah na 30% in 8 let - oprostite, <q>"naštelano"</q> na dve firmi, s
               katerimi se je verjetno zmenil. Ne, zakoni se pa ne spreminjajo tako hitro. Zato, ta
               del bomo najprej preizkusili in videli, kako bo, potem pa seveda so tudi možne
               spremembe.</p>
               <p>Čisto za konec ste me pa vprašali, ne vem več, kaj, nekaj okoli gospoda Fišerja. Pa
               če boste želeli - nisem si napisal vprašanja. Izvolite. Hvala lepa.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala lepa.</p>
               <p>Replika, gospa Bratušek.</p>
            </sp>
            <sp who="SDT6:BratušekAlenka">

               <speaker>MAG. ALENKA BRATUŠEK (PS PS):</speaker>

               <p>Jaz upam, da ste tudi moje izvajanje poslušali od začetka in da je bil moj prvi
               stavek, da absolutno je pogodbo za najem Nacionalnega preiskovalnega urada tudi
               zaradi mnenja Računskega sodišča treba urediti. Kako in kaj, boste seveda vi kot
               minister urejali. Ne vem, ne poznam gospoda Pogačarja, ne vem, bom zdaj tako
               plastično povedala, kot vi pokažete, koliko je njegova denarnica debela. Vašo sem že
               parkrat videla, pa je definitivno debelejša kot moja, če je to prispodoba. Če gremo
               pa na DSU, absolutno je to podjetje v lasti države, ampak vašega proračuna zato ne bo
               najemnina olajšala, ampak jo boste ravno tako morali plačevati. Zdaj pa glede
               razformiranja podjetja, kar tako, kot je bilo hitro navrženo - seveda, ampak potem
                   država oziroma državni
               proračun pobere tudi probleme oziroma dolgove. Tako da upam, da se vsega tega
               zavedate. Še enkrat pa, absolutno je pogodbo, ki je sklenjena, treba na novo
               definirati oziroma rešiti.</p>
               <p>Pa samo še enkrat bi se dotaknila varčevanja, ker to ni zraslo na naših ali pa mojem
               zelniku - 800 milijonov, o tem govori predsednik Vlade, o tem govori verjetni
               minister za finance. In vse, kar sem vam želela povedati, verjamem pa, da tudi sami
               veste, da se 7%, to je 25 milijonov, na Ministrstvu za notranje zadeve skupaj s
               policijo in zdaj še tožilstvom ne da privarčevati, če se ne posega v stroške dela. V
               tem smislu je šlo vse moje izvajanje in vi ste v bistvu, če sem pravilno razumela,
               temu tudi pritrdili, ker struktura proračuna je takšna, da brez tega to ne gre. Ne
               vem pa, kaj bo na koncu z varčevanjem, če bo večina ministrov govorila tako. Pa
               omenili ste, da bi jaz, če bi sedela na tisti strani kot morebitna kandidatka za
               ministrico za finance, govorila enako. Absolutno da varčevanje, ampak že večkrat sem
               rekla, po pameti. Privarčevati 800 milijonov v tako rekoč 10 mesecih, je nemogoče!
               Razen, če bomo zniževali plače, pokojnine in rezali ali pa ukinjali določene socialne
               transferje. Samo toliko za dodatno razjasnitev.</p>
               <p>Zdaj pa glede na to, da o številu državnih sekretarjev nam danes ne želite, ne morete
               še dati odgovora, ne vem, ali bo to prepuščeno odločitvi ministra ali bomo ali pa
               boste imeli določeno, koliko in koga boste morali vzeti za državnega sekretarja.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala lepa.</p>
               <p>Gospa Jeraj, prosim.</p>
            </sp>
            <sp who="SDT6:JerajAlenka">

               <speaker>ALENKA JERAJ (PS SDS):</speaker>

               <p>Hvala za besedo.</p>
               <p>V razpravi je bilo nekajkrat problematizirano nekaj, o čemer smo se pogovarjali že na
               prejšnji seji - torej, zakaj umestitev tožilstva pod Ministrstvo za notranje zadeve.
               Kolegice in kolege iz Pozitivne Slovenije bi rada spomnila, da je bilo tudi v vaši
               koalicijski pogodbi tako zapisano, pa takrat to ni bil tak problem. Zdaj je to
               problem številka ena, h kateremu se kar naprej vračamo in kar naprej o njem
               poslušamo. Tudi sama sem želela komentirati to, da je gospa Brezigarjeva rekla, da bi
               bilo najbolj prav, da ne bi bilo ne pod notranjim ministrstvom, ne pod pravosodjem
               tožilstvo. Tisto, kar je pa večji problem, kar se je dogajalo v njenem času, pa je
               to, da se je minister Zalar dejansko vtikal in pregledoval stvari v odprtih zadevah,
               v postopkih, ki so še potekali, kar pa je problem in česar ne bi smel početi.</p>
               <p>To, da je tožilstvo pod ministrstvom, je pač vseeno, kdo je predlagal. Tožilstvo je
               lahko uspešno seveda, če dobro sodeluje z vsemi tistimi, najprej policijo,
               kriminalisti, ki priskrbijo dokaze, s katerimi potem lahko tožilec gre na
               sodišče.</p>
               <p>Mi smo se tudi strinjali z Nacionalnim preiskovalnim uradom oziroma smo takrat
               govorili o finančni policiji, da moramo narediti bolj operativno kriminalistično
               policijo in kriminaliste in jih pripraviti na preganjanje tudi gospodarskega
               kriminala, ker smo skupaj ugotavljali, da so podhranjeni ali pa da je premalo
               sodelavcev, ki lahko na teh področjih delajo. Ampak se je zgodil takoj problem, ko
               smo napol ustanovili in ga dali v stavbo, pri kateri bi morali že takoj začeti
               preiskovati, ali je bila najeta tako, kot zakon določa ali pa kako drugače. In najbrž
               smo že na začetku jim na nek način onemogočali res dobro delo. Prepričana sem, da se
               v tisti stavbi mnogi zelo slabo počutijo ravno zaradi tega, ker stvari niso jasne
               oziroma so čedalje bolj jasne, in upam, da bo to novi minister tudi čim prej dejansko
               uredil.</p>
               <p>V zvezi s tem bi mogoče vprašala, ali ocenjujete, da je Nacionalni preiskovalni urad
               to, kar smo si želeli, ali opravlja dobro svoje delo, daje rezultate, kakršne bi si
               želeli, oziroma ali nameravate na tem področju kaj spremeniti. Osnovni namen takrat
               je bil seveda, da se pospeši in izboljša sodelovanje  z drugimi državnimi inštitucijami. Jaz sama sem vodila
               preiskovalno komisijo in ko smo se pogovarjali z raznimi inštitucijami je bil
               dejansko to problem, da niso v pravem trenutku vključeni v postopke in se velikokrat
               delo podvaja po nepotrebnem, namesto, da se vse tiste, ki imajo določene podatke, ki
               jih zbirajo ali davčna ali urad za preprečevanje pranja denarja v bistvu ne vključijo
               v postopek takrat, ko tožilec usmerja preiskavo in ko delajo kriminalisti in vsi
               drugi na tem. To je eno vprašanje.</p>
               <p>Druga stvar, ki me zanima, glede na to, da ste rekel, da je Zakon o varnostni v
               cestnem prometu stvar drugega ministrstva, se mi pa vseeno zdi, da glede na to, da so
               policisti tisti, ki izrekajo globe, ki dajejo kazenske točke in tako naprej,
               mimogrede očitno to delajo tudi mestni redarji, kar se mi zdi precej sporno, imamo
               kar državo v državi, lahko dobiš od policista kazenske točke, pa še od mestnih
               redarjev, to mislim, da ni prav. Se dogaja cel kup drugih stvari, odvzem vozil,
               prekršek naredi šofer, potem se vzame vozilo, ki je lahko last podjetja, v bistvu se
               vzame osnovno sredstvo s katerim nekdo dela, to je precej skregano s kakršnokoli
               logiko ali pa na primer kaznovanje avtovleke, ki gre na pomoč, če mora voziti po
               omejitvah, oziroma veljajo zanje omejitve 50, tam imaš pa nesrečo in ljudi, ki so na
               cesti nekajkrat bolj ogroženi, da jih lahko še kdo povozi ali pa se kaj zgodi, če se
               čim prej ne odstrani s cestišča. No in se mi zdi pomembno, da bi pri novelaciji te
               zakonodaje, ki, kot ugotavljamo, je res lahko marsikdaj problematična, ker cilj vseh
               nas je najbrž varnost na cesti, ispravni avtomobili in tako naprej, se mi zdi, da je
               nujno, da bi pri novelaciji te zakonodaje sodelovala tudi policija oziroma tisti, ki
               so dejansko s tem soočeni na kraju samem. In se mi zdi, da bi morala biti to ena
               prioriteta. Mi že tako po navadi ne znamo interdisciplinarno delati in vsak ministri
               vidi samo svoj resor in se samo s tem ukvarja, so pa stvari največkrat povezane in če
               ni sodelovanja med, v tem primeru, ministrom za promet in ministrom za notranje
               zadeve, bomo spet prišli do nekih rešitev, ki ne bodo najboljše. Hvala.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Jaz bi imela eno repliko na gospo Jerajevo, ko je izrecno omenila poslanke in
               poslance Pozitivne Slovenije. Jaz bi povedala, da bo to jasno, tudi v medijih se
               pojavljajo napačne informacije. V naši koalicijski pogodbi podpisano tisto s
               parafijem, je mogoče videti na naši strani Pozitivne Slovenije, ni bilo umestitve
               tožilstva pod notranje ministrstvo. Res, da je v času postopka pogajanj to zahtevala
               lista Virant, vendar je na opozorilo gospoda Erjavca, da je to nesprejemljivo, v naši
               pogajalski skupini žal ni bilo pravnikov, je pa pravnik gospod Erjavec in tudi gospod
               Virant, na njegovo opozorilo se je tudi gospod Virant strinjal, da je to nevzdržno in
               je šlo ven, kar je mogoče preveriti na internetni strani. Hvala. Gospod Jerovšek.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Jaz sem tudi hotel repliko na gospo Bratušek. Namreč, ne morem se strinjati, da se
               skuša pritiskati na ministra kako mora ohraniti pogodbo z gospodom Pogačarjem za
               najem stavbe NPU. Vi ste debatirala dobesedno tako, da bi bilo ravno tako slabo ali
               pa še slabše, če bo država dajala najemnino državnemu podjetju, pa prešla potem
               lastnina v njene roke. Sem imel občutek, da bi raje kupili novo torbo gospodu
               Pogačarju, ker ste takrat rekel, da je ona že polna denarja, da bo lahko zbiral ta
               denar. Jaz moram pledirati na kandidata, da naj ne podleže tem prikritim pritiskom.
               Jaz gospo Bratušek malo razumem, je verjetno še članica LDS-a, nekoč je vsaj bila
               svetnica LDS-a, pa si prizadeva<gap n="...."/></p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Gospod Jerovšek, prosim.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Ne smem?</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Ali lahko prosim replicirate, če ste mislili? Razen tega so me opozorili, da je imela
               gospa Bratušek repliko, jaz ne bi smela dovoliti replike, pozabila sem, mislila sem,
               da je imela ponovno razpravo.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>To pa štejte kot razpravo mojo. Torej, vidim neke prikrite pritiske ministra, da je s
               tisto pogodbo gospoda Pogačarja vse v redu. Vem, da je gospod Klemenčič ocenil, da
               gre za koruptivno pogodbo  in
               je potem ministrica pod tistim pritiskom odstopila, čeprav je prej bilo že vse
               zdilano, da ostane naprej. Prej sem plediral zato, da naj gre država in notranje
               ministrstvo tudi v tej smeri, da bodo vrednote, ki so splošne, pač gradila in
               podpirala, ne pa da bomo opravičevali, gospa Kociper bo bolj razumela, tatvino tuje
               intelektualne lastnine recimo, ko ste podprli gospoda Jakliča. To je nedopustno, to
               je po mojem vzrok, da bi morali vsi tisti odstopiti, ki kaj takšnega naredijo.
               Hvala.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Kaj če bi nehali izrabljati to zaslišanje za politično obračunavanje? Velja za vse
               skupaj. Gospa Bratušek, zelo na kratko, prosim.</p>
            </sp>
            <sp who="SDT6:BratušekAlenka">

               <speaker>MAG. ALENKA BRATUŠEK (PS PS):</speaker>

               <p><gap n=".."/><stage>/nerazumljivo./</stage><gap n=".."/> je gospod Jerovšek dobro poslušal, pa ne vem ali je bil zunaj ali
               je bil notri, je bil moj prvi stavek, da je to pogodbo treba tako ali drugače urediti
               tudi zaradi mnenja Računskega sodišča. Gospod Jerovšek, zdaj tretjič, upam, da boste
               potem magnetogram prebral, pa boste videl, da sem trikrat povedala isto.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala. Gospa Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala. No, jaz se gospodu Gorenaku zahvaljujem za tisto kar je povedal, ker reči ne
               morem, da bi dobila odgovore na vprašanja, ki sem jih zastavila. Najbolj željno sem
               pravzaprav čakala odgovor na vprašanje ali namerava sam predlagati spremembe Zakona o
               tožilstvu, je sicer potem v nekem drugem odgovoru nakazal možnost, da po daljšem času
               bi utegnili kakšne stvari spremeniti, tudi v tistem kako je, ampak vse kar je
               povedal, in gospod Gorenak, tisto kar ste povedali tudi ob različnih priložnostih,
               jaz sem vas slišala tudi v nekaterih javnih oddajah ali kdaj drugače, je pa vendarle
               peljalo k istemu cilju, da sicer načeloma zagovarjate samostojnost tožilstva, ampak
               ob različnih priložnostih ste povedali kako natančno vam bo moral generalni državni
               tožilec odgovarjati na vprašanja. Jaz bi vam rada zaupala, ampak saj veste tisto o
               kači, pa zviti vrvi in podobnih zadevah. In prelomljenih obljub z vaše strani in
               zagotavljanj je bilo preveč, da bi bila tako naivna, da se za vsemi temi besedami ne
               skrivajo tudi kakšne želje po kadrovskih spremembah, po denimo omejevanju
               pristojnosti komu drugemu, nisem pa zasledila, da bi te omejene pristojnosti šle na
               račun ministra, tako glede tajnih podatkov, možnosti odstranjevanja oznake tajno in
               še česa drugega, tako da je teh stvari, ki jih pogrešam v vaših odgovorih veliko,
               sploh pa sem razočarana, da mi niste odgovorili na tisti del vprašanja, ki je bil
               povezan s tožilstvom, ker tukaj v koalicijski pogodbi na 34. strani oddelek pravna
               država v 5. točki piše: <q>"Operativne kapacitete policije in tožilstva bomo stimulirali
               in motivirali za učinkovito delo pri najzahtevnejših oblikah kriminalitete."</q> In jaz
               sem vas ravno o tem spraševala kako mislite spodbujati učinkovito spopadanje s temi
               najhujšimi kaznivimi dejanji. Mislim, da sem to imela definirano, kako boste odločno
               in brezkompromisno preganjali gospodarski kriminal in korupcijo. O tem niste govorili
               kot da vam tega vprašanja nisem zastavila. Zame je pa to eno ključnih vprašanj, ker
               tako radi govorite o učinkovitosti prejšnje vlade in o neučinkovitosti te vlade pri
               preganjanju najhujših kaznivih dejanj, jaz pa mislim, da je stvar malo obrnjena,
               ampak saj vsake oči imajo svojega malarja pravimo. Ampak, veste, stvari so mnogo bolj
               zapletene kot jih hočete prikazati. Vi ste se zelo škandalizirali nad razpravami
               poslank in poslancev, ki so govorili o pravosodju in o umeščenosti tožilstva. Eno je
               sodstvo, drugo je pravosodje kot resor, ki ga pokriva en del izvršilne veje
                  oblasti. Ampak poglejte, ko
               ste govorili o sekretarjih, ko ste mi odgovarjali, ste pa rekli, da niste poznavalec
               pravosodja, zato bo moral biti državni sekretar poznavalec pravosodja, da bo lahko
               pokrival tožilstvo. Tu je tisti substrat, iz katerega raste moje nezaupanje, zaradi
               tega, ker, veste, jaz koalicijsko pogodbo berem in v tej koalicijski pogodbi piše, to
               bomo naredili, ne piše, bomo proučili. Če pa bomo naredili analize, ali so ti centri,
               o katerih sem vas spraševala, res prihranek, ali se bo dalo tako organizirati. Jaz
               namreč ne jemljem ne države, pa tudi policije ne kot podjetja. To so družbeni sistemi
               ali pa podsistemi in niso podjetja. In kdor jemlje policijo kot podjetje, to ste
               namreč rekli v svoji predstavitvi, se mi zdi, da je v tem mogoče videti tudi, da bo
               edino merilo učinkovitost, pa zraven še podjetnost, ki je v koalicijski pogodbi po
               moje, ne bom rekla najpogosteje, ker nisem štela, ampak zelo pogosto zapisana beseda.
               V javnem sektorju, v javnih službah, v storitvah pa verjetno podjetnost ni temeljni
               namen dejavnosti, ki so jim javne službe namenjene.</p>
               <p>Poglejte, ko trdite, da je bila strokovna javnost tiho ob tem, da je minister Zalar
               po odhodu ministrice Kresal prevzel še resor za notranje zadeve, bi vas rada
               opozorila, da je ministrica Kresal odstopila 10. avgusta 2011; vi ste govorili o
               nekem drugem času, če se spomnite, o juliju, pa še o kakšnih drugih časih. Ampak to
               je bilo, prosim vas, po 10. avgustu, se pravi v avgustu, kdaj je Vlada dobila
               nezaupnico in koliko časa ti postopki tečejo, je pa druga zgodba. Mislim pa, da ste
               bili že opozorjeni na to, da je razlika med tistim, kar je posledica nekih dogodkov,
               in med tistim, kar je sistemska rešitev, tu pa obstaja bistvena razlika.</p>
               <p>Hotela sem vas vprašati še nekaj. Poglejte, vi ste govorili o tem, kako se bo
               preseljevalo kaj. Oprostite, meni se je v trenutku zazdelo, da je najboljša
               dejavnost, s katero se človek v tem času lahko ukvarja, kakšen selitveni servis. Ker
               toliko prestavljanj, kolikor jih je napovedanih, me kar malo skrbi ravno s stališča
               varčevalnih ukrepov. Da pa bi bila stvar še bolj zaskrbljujoča, je pa to, da nekatere
               stvari vidimo, nekaterih pa ne vidimo.</p>
               <p>Ko ste govorili o NPU in najemninah in pripombah Računskega sodišča, pa
               protikorupcijske komisije, pa še koga, ste pozabili povedati, da je tudi gospod Mate
               bil omenjan v nekaterih odločbah oziroma mnenjih, ki tudi niso njegovega ravnanja
               spoznale kot pravilno ravnanje ali skladno z veljavno zakonodajo.</p>
               <p>Tako da bi bilo teh reči, na katere bi kazalo opozarjati, res veliko. Tisto, kar mene
               pri vaših odgovorih skrbi, ni tisto, da mi odgovorite <q>"s tem področjem še nisem
               seznanjen, se s tem še nisem soočil, bom odgovoril drugače,"</q> ker vi zagotovo dobro
               veste, da se mojim poslanskim vprašanjem, ustnim in pisnim, nikakor ne boste mogli
               izogniti in ni skrbi, da bi k vam na kavo hodila. Bom uporabila inštitute, ki so mi
               kot poslanki na voljo. Tako me to ne skrbi, da se ne bi poučili, ampak gre za
               izkušnje iz  mandata
               2004-2008, ko so nekateri organi in nekateri funkcionarji presegali svoja pooblastila
               in se niso samoomejevali. In iz vaših odgovorov me pravzaprav ravno to najbolj skrbi,
               da ne zaslutim takega samoomejevanja pri določanju pristojnosti, tudi ko gre za odnos
               do policije, zlasti pa odnos do tožilstva. Ko pravim tožilstva, tudi tisto, ko boste
               spraševali generalnega državnega tožilca o kakšnih stvareh, torej tudi o odprtih
               stvareh, če ga boste spraševali in ga klicali na zagovor. Med izrečenim in med
               hotenim ali mišljenim včasih rada obstaja razlika, zato ker je to splošna značilnost
               te koalicijske pogodbe. Namreč, če berete preambulo, berete eno, ko berete ukrepe,
               berete drugo. In, gospod Gorenak - s tem bom končala -, ne samo za Poslansko skupino
               Socialnih demokratov nesprejemljivo uvrstitev tožilstva v Ministrstvo za notranje
               zadeve, tudi zaradi nekaterih vaših odgovorov, pa tudi zaradi vsega tistega, kar je
               zapisano v koalicijski pogodbi, jaz vaše kandidature za ministra za notranje zadeve
               ne bom podprla. In s tem sem tudi prihranila čas za obrazložitev glasu. Hvala
               lepa.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala lepa. </p>
               <p>Ker ni več prijavljenih v tem sklopu, bi morda zaključila ta sklop, pa vam lahko dam
               najprej nekaj pojasnil v zvezi z razumevanjem moje razprave, nisem hotela kot
               repliko. Seveda se začne nadzor nad zakonitostjo dela že v policijskem delu; tu se
               nisva pravilno razumela. Zdaj se pa tožilstvo vzpostavlja kot garant te zakonitosti
               in nadzora nad delom policije. Že če gledamo ameriške filme, če nas mogoče gleda kdo
               od državljanov, tam so seveda policisti sami <q>"good guyi"</q>, želijo biti zelo
               učinkoviti, vendar morajo, če želijo preiskati neke prostore, nekoga vkleniti in tako
               naprej, dobiti odločbo od državnega tožilca. V tem smislu tožilec garant. In seveda
               zdaj bo ta nadzornik skupaj v hiši z nadzorovanim sobival. Vi pravite, vzpostaviti
               mehanizme, da bo tožilec naročal, kaj naj policija dela. Ti mehanizmi bi morali že
               zdaj obstajati, to sodelovanje bi moralo že obstajati. In ne vidim razloga, da bi
               moralo zaradi tega se spreminjati in uvrščati tožilstvo pod Ministrstvo za notranje
               zadeve.</p>
               <p>Pravite tudi, da je o zadevi Matko že urejena situacija. Seveda je, ampak če bo zdaj
               uvrščeno tožilstvo pod MNZ, zopet ne bo urejena, kajti Evropsko sodišče je reklo, da
               mora biti ta organ, ki odloča o pritožbah zoper policijsko delo, pod drugim
               ministrstvom, to je ta razlika.</p>
               <p>In glede sistemske rešitve, ali je bila ta rešitev, da je minister Zalar toliko časa
               vodil dva resorja, primerna ali ne, to je vprašanje presoje. Mi se pa zdaj
               pogovarjamo o sistemskih rešitvah za štiri leta, zato smo tukaj tako vztrajni. </p>
               <p>Moje podvprašanje ali nadaljevanje vprašanja je - nisem dobila, in čisto sem obupana,
               še vedno odgovora -, povejte mi vi, kako razumete, kako se bo povečala učinkovitost s
               tem, da bo šlo tožilstvo pod Ministrstvo za notranje zadeve. Tega še zdaj ne razumem,
               zato ker vse kaže ravno obratno. In ko se bo to storilo, tudi če vi meni rečete, <q>"ne
               bom vplival na tožilce, tožilci bodo neodvisni in samostojni,"</q> lahko vam verjamem,
               ampak ali lahko jamčite, da tudi vaši kolegi v Vladi, recimo, ko boste sedeli za isto
               mizo, štirje v kazenskem postopku, ne bodo vplivali na vas, posredno ali neposredno.
               <stage>/Oglašanje v ozadju./</stage> Kolegica, sodišča na koncu sodijo, predkazenski postopek poteka
               v relaciji med policijo in državnim tožilstvom, prosim vas, no. Skratka, zanima me
               vaše mnenje, ali verjamete, da bodo tožilci, ki bodo zdaj pod šefom, ministrom za
               policijo, tako osebno neodvisni in svobodni, da ne bodo zavestno ali podzavestno
               sprejemali rešitev v skladu z željami svojih nadrejenih o tem, kje nadaljevati
               kazenski pregon, kje ga zaključiti, kje dokazni postopek  peljati v to smer, kje v drugo smer, ali v določeni
               kazenski zadevi vložiti pritožbo ali ne, ali verjamete, da je to res možnost, če
               pride do takšne sistemske uvrstitve?</p>
               <p>In zadnje vprašanje. Ali bomo res v tej državi vsaka štiri leta spreminjali
               zakonodajo in cel tok zakonske ureditve? Zdaj je šlo spet tri leta zakonska ureditev
               v skladu z ZKP in tako naprej v eno smer, nisva se tudi prav razumela, stroka
               večinoma podpira ukinitev sodne preiskave, podpira, ne ne podpira. Enako velja za
               kaznovalno politiko po Zakonu o varstvu cestnih predpisov. Ali zdaj, ko bomo menjali
               vlado, bom spet šli čisto v drugo smer? Koalicijska pogodba SDS pravi, in v
               predvolilnem programu je bilo to zapisano, da boste reformirali kar nekaj stvari vrst
               postopkom, med drugim kazenski postopek. Ali bomo v tej državi res vsaka štiri leta
               popolnoma spremenili zakonodajo? Hvala. Izvolite, oprostite. Seveda.</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>Bom šel po vrstnem redu. Gospa Bratušek, saj, v koalicijski pogodbi piše: <q>"Do konca
               mandata uravnoteženje proračuna"</q>, govori 5%. Zdaj, če bo ta cilj višji bomo toliko
               prej na cilju. Alternativa je pa jasna. Saj te številke skupaj metala na Ministrstvu
               za finance zadnja leta, saj ste jih. Ampak, glejte, vi ste imela 8 milijard, ponucali
               ste jih pa 10.</p>
            </sp>
            <sp who="SDT6:BratušekAlenka">

               <speaker>MAG. ALENKA BRATUŠEK (PS PS):</speaker>

               <p>Ne jaz, vlada.</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>Vlada, ja, se strinjam, ne jemati to osebno. Pač nimamo tega namena. Mi želimo priti
               do konca mandata na 0. Nekaj je treba ukreniti. Se strinjamo, da so pa težave.</p>
               <p>Državni sekretar določen ali ne ali kako ste že rekla. Mislim, da imamo kandidate za
               ministre tukaj dovolj svobode, bom rekel, da urejamo stvari.</p>
               <p>Zdaj, gospa Jerajeva, bom šel zelo na kratko. NPU. Res je, glejte, NPU je najet pod
               sumom storitve kaznivega dejanja, kolikor jaz vem je ovadba vložena. Tako ostati ne
               moremo. Zdaj smo si že kar enotni, tudi gospa Bratušek je opozorila na to, nekaj je
               treba ukreniti. Ta nekaj je zdaj ali prekinitev pogodbe ali sprememba pogodbe,
               selitev, ne selitev, glejte, vse pride v poštev ob najnižjih možnih stroških za žepe
               davkoplačevalcev. To je edini kriterij, drugega ni, verjamem, da ga podjetniki dobro
               razumejo.</p>
               <p>Odvzem vozila. Če imam jaz prave podatke, pa ne vem, jih pa kazalo preveriti, je
               danes že kar težava s skladiščenjem teh vozil, ki so odvzeta, zaradi zakonskih
               določil in se plačujejo ne vem kakšni stroški, vozilo je pa lahko odvzeto tudi za, da
               ne bom rekel manjše prekrške, to bo zagotovo treba preučiti in nekaj ukreniti. Ker
               zdaj se dejansko vozila jemljejo že tudi v primeru, zasegajo uradno, v primeru
               manjših ukrepov. Sodelovanje v policiji pa ja, absolutno. Zdaj, če Ministrstvo za
               promet piše zakone in ti ne bi bili v sozvočju s tistimi, ki jih bodo izvajali, bi
               bilo ne prav in vidim takšno sodelovanje.</p>
               <p>Zdaj, gospa Potrata, jaz teh ne morem zadovoljiti, tudi nisem pričakoval, da vas bi v
               odgovorih zadovoljil, to je tudi jasno. Tudi glasu nisem pričakoval. Na kavo vas bi
               povabil za svoj denar, ne na reprezentanco, pa to niti ni pomembno<gap n=".."/><stage>/nerazumljivo./</stage><gap n=".."/>
               skušal odgovoriti na nekatere vaše dileme, da ne bo zgledalo, da ne želim odgovoriti.
               Glejte, jaz sem zelo jasno povedal. Prvo vprašanje do generalnega državnega tožilca
               zame obstaja, je jasno, kakšne mehanizme in spremembe zakona potrebujete, da boste
               znotraj tožilske organizacije učinkoviti. Jaz mislim, da danes nima dovolj zakonskih
               podlag, da bi bil znotraj tožilske organizacije učinkovit. Jaz sem to prepričan. Če
               bo on ocenil, da jih ima dosti, je meni prav, če bo on ocenil, da rabi spremembe
               zakona zato, da bi lahko učinkovito vodil tožilsko organizacijo, ga bom pri tem
               podprl. Seveda ste me vprašali ali se bom zdaj samoomejil.  Glejte, jaz sem se samoomejil lansko leto, ko
               sem glasoval proti Zakonu o državnem tožilstvu, pa ste me vi prisilili s sprejemom
               tega zakona v stanje kakršnega imamo danes in zato ga bom do nadaljnjega pustil, da
               vidim koliko ste imeli prav. Saj to ni bila moja želja tak Zakon o državnem
               tožilstvu, tudi jaz nisem bil noben kandidat, saj še volitev nismo imeli, saj nisem
               vedel, da bom tu sedel pred vami. Glasoval sem torej proti zakonu, ki mi daje večja
               pooblastila. Koalicija lansko leto me je pa preglasovala in mi dodelila večja
               pooblastila, zato nisem jaz kriv.</p>
               <p>Nič ne govorim o tem kako bi se moral gospod Fišer zagovarjati. Zakaj pa? Saj so
               zakonsko določene stvari. Jaz mu želim omogočiti boljše vodenje tožilstva. In če bo
               on to sprejel je za mene krasno in sva lahko čisto dobra sodelavca ne glede na to kaj
               se dogaja zadnje dni.</p>
               <p>Kadrovske spremembe. Jaz ne morem posegati v kadrovske spremembe. Saj je gospod Zalar
               svoje opravil na nekorekten način, po mojem celo nezakonit. Ampak, dejstvo bo nekega
               dne, to je v soboto, pred menoj, v kolikor bom izvoljen in jaz moram iz tistega
               izhajati.</p>
               <p>Niste poznavalec pravosodja. Jaz nisem nikoli trdil, da sem, čeprav so me v nekem
               časopisu, v dveh, razglasili za enega boljšega ustavnih pravnikov, no, saj sem bil
               vesel tega, ampak nisem res ne, to nisem. Ampak, trdim pa, da toliko pa vendarle
               poznam delovanje sistema, da se bo dalo naloge opravljati in če mi bo v pomoč državni
               sekretar ali državna sekretarka, ki bo bolje od mene poznala pravosodni del, torej
               tožilski del predvsem, bo to še toliko bolje, vsaj po mojem. Policija kot podjetje.
               Jaz sem zelo jasno rekel, da se opravičujem izrazu, da ga navajam v narekovaju, hotel
               sem povedati ne da gre za podjetje, vladajo popolnoma druge stvari, to tudi vem malo
               iz teorije menedžmenta, ampak hotel sem prikazati, da je to verjetno ena največja
               organizacija v Sloveniji, to sem hotel prikazati po številu zaposlenih, nikakor pa
               ne, da bi to bilo podjetje in da bi to vodili kot podjetje. Jaz podjetij ne znam
               voditi, ker jih nisem nikoli, sem pa vodil sisteme v državni upravi, to pa ja.</p>
               <p>Se zahvaljujem za točen podatek, 10.8. je odstopila gospa Kresalova, to je res, ampak
               še vedno ostaja dolgo število mesecev, kjer je gospod Zalar vodil vse, pa je bilo vse
               v redu in stroka in nič protestirala.</p>
               <p>Ja, gospod Mate je bil omenjen v odločbah, ampak ni bilo njegovo ravnanje koruptivno
               ravnanje, ki bi ga okarakterizirala Komisija za preprečevanje korupcije in Računsko
               sodišče. Njegova ravnanja niso bila tako okarakterizirana in ni podlegel nobenih
               sankcijam, medtem ko je gospa Kresalova, njeno dejanje bilo proglašeno po neodvisnih
               uradnih inštitucijah za koruptivno ravnanje.</p>
               <p>Glejte, ko pravite kako boste posegel. Jaz sem sedel tam kjer sedi gospa predsednica,
               tam kjer sedi pa gospod Stepišnik je pa sedela gospa poslanka iz Domžal, Cveta
               Zalokar Oražem. Veste kaj se je takrat zgodilo? Minister Zalar je posegel v odprt
               tožilski primer, ko tožilci niso odločili. Poslal je kombi preiskovalcev na tožilstvo
               v Ljubljano in so tožilstvo premetali od A do Ž. No, potem se je pa na koncu minister
               Zalar skuril, povejmo zlagal po domače, pa je rekel: <q>"Joj, tožilci imajo zlomljene
               roke, tožilcem lomijo roke, moram spremeniti navodila"</q>, in jih je, pa jih je Ustavno
               sodišče zavrnilo. Ali boste meni dovolili enaka ravnanja ali boste sklicali izredno
               sejo? Jaz vračam vprašanje, gospa Potrata. Upam, da boste enako dovolili, pa vam ne
               bo treba, ker tega ne bom počel.</p>
               <p>Se strinjam, gospa predsednica, mehanizmi obstajajo, tožilec je prvi. Seveda
               obstajajo mehanizmi, tožilec je prvi, obstajajo. Ampak veste kaj vas moram opozoriti,
               ko za isti primer vprašaš policiste,  <q>"čakajte, zakaj pa to stvar delate dve leti"</q> - jaz sem
               pač do nekaterih podatkov prišel tudi kot član Komisije za nadzor varnostnih in
               obveščevalnih služb, da me ne boste čudno gledali -, vam odgovorijo, <q>"glejte, mi vse
               delamo, vam lahko pokažemo..."</q> in vam vržejo ven, <q>"glejte, ta zahteva, tista zahteva,
               ona zahteva, ampak tožilci nočejo odločati."</q> To mi povedo na policiji. Ko pa potem
               vprašaš tožilce, pa rečejo, <q>"ja, oprostite, mi vse delamo, ampak policisti bremzajo."</q>
               Vidite, tu pa jaz vidim prednost, da lahko minister za notranje zadeve vendarle ima
               skozi zakonska določila možnosti, da ima pred seboj šefa policije in šefa tožilcev in
               ugotovi, kdo bremza, v okviru zakonskih določil sem rekel, da ne bi bilo karkoli
               narobe.</p>
               <p>Štirje ministri v Vladi, pravite, da so v kazenskem postopku. Ali ni gospod Fišer
               dosti velika garancija za tožilce? Jaz mislim, da je gospod Fišer dosti velika
               garancija, ne vem, kako bi lahko ministri vplivali na njega. Konec koncev Patria,
               vemo, da je pred sodiščem - kaj lahko tu naredimo? Kaj lahko minister vpliva na to?
               Ne vem, katere ostale postopke ste še mislili, ampak v redu, verjetno res štirje, če
               ste vi tako rekli. Vem, da ima gospod Virant menda zasebno tožbo, ali kako je, ne
               vem. No, kakorkoli. Ampak nobeden od teh ne more vplivati na tožilca. In to bom sam
               preprečil, če bi se to zgodilo - v smislu vplivanja na odločitve. To pa ne pomeni
               zagovarjanja okostnjakov, tam pa bom glasen. Minister za policijo - ne omenjati tega
               imena, minister za notranje zadeve, ministra za policijo nimamo, pa ni formalnost.
               Ne, ni formalnost, res ni formalnost. Policija je samostojen organ v sestavi in jo
               moramo tako tudi pustiti. Zdaj, ali bodo tožilci kaj drugače odločali ali ne, tega ne
               morete mene vprašati. Ne morem jaz na to odgovoriti. Po mojem mnenju ne smejo drugače
               odločati zaradi druge vlade. Jaz bi si pa želel, da imajo en meter, ki ima 100
               centimetrov, za leve, tiste srednje in one desne. In če bodo imeli enak meter za vse,
               mnogi postopki v preteklosti pa niso na to kazali, bo za mene čisto v redu. Ampak 100
               centimetrov za leve, desne in katerekoli, potem je pa v redu. Hvala lepa.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala lepa.</p>
               <p>Gospod Pukšič se je še prijavil. Ah, oprostite, replika je pred tem, ja, se
               opravičujem.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Ja, hvala, da mi omogočite to, da bi povedala gospodu kandidatu za ministra za
               notranje zadeve, da me je docela napak razumel, če mi je pripisoval tisto, kar mi je
               zdaj odgovarjal. O NPU jaz nisem govorila s stališča, da bi to govorjenje kakorkoli
               omogočalo problematizirati moje stališče do ugotovitev protikorupcijske komisije ali
               Računskega sodišča. Želela sem opozoriti samo na to, da ne smemo prezreti, kadar
               govorimo o nekaterih stvareh, tudi drugih odločb ali ugotovitev, ko je govora bilo o
               vremenarjih pa še o kom in o selitvah; v tem kontekstu sem gospoda Mateja in njegovo
               odgovornost omenjala.</p>
               <p>Bi pa končala s tem, kar me je pravzaprav pripravilo k tej repliki. Poglejte, jaz sem
               vam iz vaše koalicijske pogodbe prebrala 5. točko 8. poglavja, lahko bi še 6. točko
               istega poglavja prebrala, ker zame je res ključno vprašanje, če boste dobili ta
               resor, pa ga boste, saj oba veva, in če boste skušali delovati tako, kot trdite, da
               se zavedate, da mora biti tožilstvo neodvisno, s katerimi ukrepi - to je bilo moje
               vprašanje, kako boste vplivali, da se bo odločno in brezkompromisno preganjal
               gospodarski kriminal in korupcija. In kako boste - to je moje vprašanje, kako boste
               to naredili. In na to vprašanje jaz hočem ali sem pričakovala odgovor, ker če ste se
               odločili to uvrstiti pod notranje ministrstvo v koaliciji, potem zagotovo morate
               imeti predstavo o tem, kako 
               lahko stvari urejate, s katerimi rečmi, pri tem pa zatrjujete, enkrat, da boste
               spreminjali Zakon o tožilstvu, drugič, da ga ne boste spreminjali. In tu mi ostajajo
               stvari odprte, zato sem se javila k repliki. Razumela pa bom, če mi tudi na to
               ponovljeno vprašanje ne boste ta hip odgovorili. Hvala.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Samo še gospod Pukšič. Izvolite.</p>
            </sp>
            <sp who="SDT6:PukšičFranc">

               <speaker>FRANC PUKŠIČ (PS SLS):</speaker>

               <p>Hvala lepa.</p>
               <p>Velikokrat je pač tako, da slišimo ali razumemo tisto, kar hočemo, od sogovornika.
               Ampak to je seveda parlamentarna praksa, tako to je. Jaz verjamem, da nekateri, ko
               ste govorili o klientelizmu in korupciji, niste imeli v mislih koruptivnega dejanja
               bivše ministrice Kresal, ki ji pa je Računsko sodišče to enostavno dokazalo. Dve leti
               smo oziroma dvakrat je bila vložena interpelacija in nismo uspeli. Potem na koncu je
               Računsko sodišče to dokazalo. Nekdo je rekel, da bo v koalicijski pogodbi SDS, da se
               bo vse spremenilo. Prvo kot prvo, ne gre za koalicijsko pogodbo SDS, ker potem je ne
               bi rabili, potem bi imeli samo svoj program. Torej, v koalicijski pogodbi
               koalicijskih strank se res mora skoraj vse spremeniti, kot je bilo do sedaj. Gospa
               Alenka Bratušek, vi ste bili na Ministrstvu za finance in tako, kot ste delali zadnja
               tri leta, se ne da - za 4 milijarde dodatno ste zadolžili državo, pa niste vložili
               niti v eno lopato zemlje, ceste, železnice ali česa drugega, ampak porabili. In hvala
               bogu, da se je to končalo, ker sicer bi to državo čez tri ali štiri leta, če bi vi
               dobili mandat, spravili v popoln propad. Še sedaj bo zelo težko jo potegniti ven iz
               tega.</p>
               <p>Vesel sem pa, da ima kandidat za ministra precej odločen nastop v zvezi z enakim
               metrom, enakim metrom tako za gospode bankirje, ki so sedeli v nadzornih svetih
               oziroma bili celo predsedniki nadzornega sveta druge največje slovenske banke,
               istočasno direktor podjetja, ki je v večinski lasti države, potem pa je ugotovljeno,
               da je bil taisti direktor gospod Danilo Toplek tajni družbenik tajne družbe, ki pa je
               delala v tem istem podjetju. In seveda ni čudno, kaj vse sedaj prihaja ven. Pa vam na
               Ministrstvu za finance to nič ni pomenilo, čeprav smo poslanci na to še kako
               opozarjali. Torej, predvsem ta enak meter za bankirje, za klientelizem in korupcijo.
               In predvsem tisto najhujše, kar se nam je zgodilo, to je gospodarski kriminal,
               gospodarska korupcija. Zato imamo danes 120 tisoč ljudi brez služb, pa 60 tisoč, ki
               smo jih poslali čez mejo, ki smo jim odvzeli delovna dovoljenja. Ja, čaka vas težko
               delo, in merilo se bo tudi vaše delo, tudi z vseh strani, ne samo opozicije, predvsem
               s koalicijske strani in predvsem s strani državljank in državljanov, koliko boste
               uspešni zatreti to koruptivnost v tej državi.</p>
               <p>Sedaj pa, gospod Gorenak, kratek nasvet. Čeprav ste takrat glasovali proti zakonu, ki
               je dajal ministrom več pooblastil, takšnega so vam izglasovali, ta pooblastila ste
               dolžni danes izkoristiti v dobrobit državljank in državljanov.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Replika, gospa Bratušek.</p>
            </sp>
            <sp who="SDT6:BratušekAlenka">

               <speaker>MAG. ALENKA BRATUŠEK (PS PS):</speaker>

               <p>Ja, gospod Pukšič, žal mi je, sem že gospodu Gorenaku prej povedala, da se večino
               časa ukvarjamo s preteklostjo. Jaz sem svoje preteklo delo opravljala na mestu
               generalne direktorice Direktorata za proračun. Jaz verjamem, da veste, da je to
               strokovna funkcija, ne politična, nisem bila ne ministrica, nisem bila ne predsednica
               vlade, danes pa me obtožujete, da sem jaz tista, ki je pridelala toliko in toliko dodatnega dolga.
               Lahko tukaj sedimo še dve uri in bi vam razlagala zakaj so se od leta 2008 do leta
               2011 odhodki državnega proračuna povečali za približno 900 milijonov. Samo dve
               kategoriji sta tukaj. Eno je dodatna obveznost do ZPIZ in druga so socialni
               transferi. Lahko rečemo, da tudi v teh težkih časih krize ni treba skrbeti za ljudi,
               ampak jaz mislim, da je država v teh težkih časih dolžna to poskrbeti. In če bi
               državna blagajna konec leta 2008, ko sta se, velikokrat rečem, cedila med in mleko,
               pustila blagajne neprazne, ampak kaj noter, bi se ta dolg v teh štirih letih
               zmanjšal. Namesto generalne direktorice Direktorata za proračun me je na predlog
               gospoda Bajuka imenovala vaša, vi pravite Janševa vlada. Ko me je pet let po tem, se
               pravi s pet let več delovnih izkušenj na to isto delovno mesto imenovala zdajšnja
               Pahorjeva vlada je to za vas politično kadrovanje. Na vaši spletni strani si lahko
               to, če slučajno ne veste, preberete. Se pravi, človek, ki ima pet let več delovnih
               izkušenj, ker je vmes mogoče povedal kako politično razmišlja, je to politično
               kadrovanje. Lahko si pa še enkrat pogledate kaj je strokovna in kaj so strokovne
               naloge in kaj so politične naloge. Bi se pa dalo tudi o tem, kaj se je v bankah, če
               smo že pri bankah končali, dogajalo v mandatu 2004 do 2008, razpravljati, jaz mislim
               kaj več kot dve uri, ker za veliko večino izgub, ki jih naše banke danes prikazujejo,
               so krive slabitve, ki so narejene ali se dogajajo zaradi kreditov, ki so bili takrat,
               se pravi v času 2004 do 2008 podeljeni. In nič od tega nima danes zveze z gospodom
               Gorenakom, ampak mislim, da je kar nekaj razpravljavcev z moje desne se, bom rekla,
               vtaknilo v to, in mislim, da je prav da sem odgovorila na to. Se pa gospodu Gorenaku
               opravičujem.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala.</p>
               <p>Ne, ker ni replike na repliko.</p>
               <p>Gospod Gorenak, predlagam, da odgovorite. Nato pa bomo še zadnji krog razprave in
               zaključimo.</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>A treh krogov bom deležen?</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Trije so običajno.</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>Ne, ni problema. Nisem dolžan odgovarjati.</p>
               <p>Prav. Gospa Potrata, jaz bi vam res rad odgovoril, ampak vi nočete slišati. Se bom še
               enkrat potrudil.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p><gap n="..."/><stage>/ Mikrofon ni vključen/</stage> Slišim zelo dobro.</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>Še enkrat se bom potrudil. Mi smo napisali <q>"operativne kapacitete policije in
               tožilstva"</q>, se pravi tisti, ki odkrivajo in preiskujejo. Bomo stimulirali, motivirali
               za učinkovitejše delo na najrestriktivnejših oblikah kriminalitete, korupcije in tako
               dalje. Zakonski nastavki za to obstajajo. Mi imamo specializirano tožilstvo, ki bo
               zdaj dobilo 21 namesto 9 tožilcev, ali kolikor jih je že bilo. Mi imamo NPU, ki sicer
               ni v sistemu, ampak je izven sistema, ampak je stimuliran bolje. Vi ste lahko videli,
               da je imel javno objavljen podatek, da ima direktor NPU precej več plače, kot
               predsednik republike. To ste lahko videli. Se pravi, ti ljudje so tam bolje plačani.
               Tudi na tožilstvu je dana možnost, da jih lahko potegnejo, kot se temu reče, s
               terena, kar pomeni, da lahko nekdo sicer dela v Murski Soboti, ampak dela na
               vprašanju kaznivega dejanja, ki dela v delokrog specializiranega tožilstva. Se pravi,
               to imamo nastavljeno. Kaj je treba zdaj narediti? Moja naloga je samo ta, da v
               razmerju do direktorja policije in tožilstva naložim eno nalogo, povežite se bolje,
               organizirajte se bolje, zato, da boste vi uspešnejši, ne sprejemam pa tega
               izgovarjanja enkrat tožilec ni naredil, enkrat policija ni naredila. Ne, ne. To pa
               ne. V tem kontekstu govoriva in seveda v dodatnih. Se pravi, to ne bo zahtevalo
               kakšnega posebnega denarja.
               Vprašali ste me eksplicitno, kar gospod Pukšič zahteva od mene. Saj sem vam povedal.
               Če bo gospod Fišer rekel, potrebujem spremembe zakona za to, da bom, torej on, ne
               jaz, učinkovitejši pri vodenju tožilstva, ga bom pri tem podprl in mu pomagal zakon
               spraviti čim prej skozi. Določbe, ki mi jih je pa zapustila odhajajoča Vlada, ki sem
               ji jaz nasprotoval, pa ne bom spreminjal. Konec koncev sem jaz bil proti njim, pa ste
               mi jih vsilili. Kaj naj zdaj naredim. Stanje je tako kakršno je. Mislim, da sem
               odgovoril. Če še komu nisem<gap n="..."/></p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Hvala lepa. Bi potem prosila, če ima še kdo kaj za gospoda Gorenaka kakšno vprašanje?
               Ne. Potem bi se jaz samo še eno dovolila postaviti.</p>
               <p>V koalicijski pogodbi, pardon, prej sem izrekla koalicijska pogodba SDS, mislila sem
               predvolilni program SDS, se opravičujem. V koalicijski pogodbi pa vendar jasno piše,
               da pri pregonu gospodarskega in organiziranega kriminala bodo postopki zaključeni v
               treh oziroma šestih mesecih. Gospod Gorenak, tole bo triki vprašanje, ampak probajte
               odgovoriti. Kaj pa boste naredili, če ne bodo postopki zaključeni v treh do šestih
               mesecih, tako kot je zapisano v koalicijski pogodbi?</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>To je za pravosodnega ministra, ne zame.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Tudi za vas je, postopki obsegajo in predkazenski postopek, preiskavo itn. in sodni
               postopek. Njemu bom postavila isto vprašanje, seveda. Ampak kaj boste naredili v
               primeru, če ne bodo?</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>Poglejte, jaz mislim, da je, če se ne motim, lahko me na stran opozorite, pa bom
               pogledal, pa mi daste pol minute, pa bom pogledal, ampak mislim, da se ta del nanaša
               na pravosodje. Mislim. Namreč, ker pri odkrivanju, si ne predstavljam, kaznivo
               dejanje je storjeno pred petnajstimi leti, pa še ni zastaralo, recimo.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Če lahko dopolnim. Vaša stranka pa vaši poslanci večkrat očitajo nedokončanost
               postopkov teh znamenitih, ki so, Merkur, Merfijen in Bavčer in Šrot itn. Večina teh
               postopkov še niti ni prišla do sodišča. Se pravi, toliko časa tečejo predkazenski
               postopki. Tudi sama nimam pri sebi koalicijske pogodbe, da bi prebrala ta stavek o
               katerem govori, se nanaša na pregon gospodarskega in organiziranega kriminala, kjer
               piše, da bodo ti postopki končani v 3 do 6 mesecih. Ali ste vi to potem razumeli,
               samo sodni postopki?</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>Hvala. Torej še enkrat ponavljam, jaz sem razumel, da bodo sojenja končana v šestih
               mesecih oziroma v enem letu.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Se pravi, predkazenski postopki pa nimajo omejitve po tej koalicijski pogodbi,
               trajanje.</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>Po moji oceni ne. Lahko pa pogledava.</p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>O.K. Imate pri sebi.</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>Povejte mi točko. <stage>/Glas iz ozadja/</stage>. Poglejte, kaj vam piše. Ali lahko malo pogledamo.
               Ciljno stanje v pravosodju je odprava sodnih zaostankov v petih letih pri čemer večja
               učinkovitost ne sme biti dosežena na račun kakovosti sodnih odločitev itd. Standardni
               rok reševanja običajnih pravnih zadevah, v kazenskih, je 6 mesecev in na drugi
               stopnji 3 mesece. To se ne nanaša na tožilstvo in resor, ki bi ga naj<gap n="..."/></p>
            </sp>
            <sp who="SDT6:KociperMaša">

               <speaker>PREDSEDNICA MAŠA KOCIPER:</speaker>

               <p>Se pravi na sodni postopek. Hvala lepa.</p>
               <p>Je še kakšno vprašanje, prosim. Če ni, potem bi lepo prosila kandidata za ministra,
               da nas zapusti, kot je to ustaljena praksa in odbor bo opravil glasovanje o
               ustreznosti predstavitve.</p>
               <p>Na glasovanje dajem naslednje mnenje. Predstavitev dr. Vinka Gorenaka kot kandidata
               za ministra za notranje zadeve je bila ustrezna. Glasujemo za ali proti. Želi kdo
               obrazložitev glasu? Ne. V kolikor ne, prehajamo na glasovanje.</p>
               <p>Kdo je za? <stage>(9 članov.)</stage> Kdo je proti? <stage>(6 članov.)</stage></p>
               <p>Ugotavljam, da je takšno mnenje sprejeto.</p>
               <p>Ker predlagam, gospa Jelica, da pokličete kandidata.  Ne vem, če se to že reče lahko čestitam, ampak Odbor
               za notranje zadeve meni, da je bila vaša predstavitev ustrezna. Zdaj bomo pripravili
               poročilo v tej zvezi in ga posredovali v poslovniškem roku predsedniku Državnega
               zbora in predsedniku vlade. Poročevalka v tej zvezi bom jaz, predsednica odbora. S
               tem tudi zaključujem točko in se vam lepo zahvaljujem za vašo predstavitev in vaše
               delo in tudi vse lepo pozdravljam. Hvala lepa. <stage type="time">Seja je bila končana 7. februarja
                  2012 ob 13.07.</stage>
               </p>
            </sp>
         </div>
      </body>
   </text>
</TEI>