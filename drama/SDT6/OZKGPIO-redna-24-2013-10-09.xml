<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZKGPIO-redna-24-2013-10-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo, prehrano in okolje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C4334ABDD754D2DAC1257D1F005A7B77</idno>
               <idno type="custom" subtype="day">7053A97F3109E85CC1257C0400304173</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=7053A97F3109E85CC1257C0400304173</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZKGPIO-redna-24-2013-10-09.OZKGPIO" n="24">
               <name>redna seja</name>
               <date when="2013-10-09"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZKGPIO-redna-24-2013-10-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZKGPIO-redna-24-2013-10-09.OZKGPIO">
                        <orgName key="OZKGPIO">Odbor za kmetijstvo, gozdarstvo, prehrano in okolje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO, PREHRANO IN OKOLJE</stage>
            <stage type="session">24. seja</stage>
            <stage type="date">(9. oktober 2013)</stage>
            <stage type="chairman">Sejo je vodil Jakob Presečnik, predsednik odbora.</stage>
            <stage type="time">Seja se je pričela ob 14.03. </stage>
            <stage type="mag"/>


            <sp xml:id="SDT6-OZKGPIO-redna-24-2013-10-09.sp1">

               <speaker>PREDSEDNIK JAKOB PRESEČNIK:</speaker>

               <p>Spoštovane kolegice in kolegi, spoštovani gostje, predstavniki ministrstva, gospa
               državna sekretarka, pričenjamo 24. sejo odbora za kmetijstvo, gozdarstvo, prehrano
                  <stage type="mag"/> <stage>(nadaljevanje)</stage> in okolje.</p>
               <p>Pozdravljam še enkrat, kot rečeno, vse vabljene in ostale prisotne.</p>
               <p>Za današnjo sejo imam obvestilo oziroma pooblastilo, da namesto gospoda Braneta
               Goluboviča, seji prisostvuje, gospod Alojzij Potočnik. Drugega nadomeščanja oziroma
               opravičila do tega trenutka nisem prejel.</p>
               <p>Ugotavljam, da je odbor sklepčen.</p>
               <p>Prehajamo na določitev dnevnega reda seje odbora.</p>
               <p>S sklicem seje, 25. septembra, ste prejeli tudi naslednji dnevni red, predlog
               dnevnega reda.</p>
               <p>1. - poročilo o stanju kmetijstva, živilstva, gozdarstva in ribištva v letu 2012.</p>
               <p>2. - pobude in vprašanja članov odbora.</p>
               <p>Ker do 12.00 ure včeraj nisem prejel nobenega predloga za razširitev dnevnega reda
               oziroma za umik katere od točk dnevnega reda, je dnevni red takšen kot je, tudi
               določen, kot je določen s samim sklicem seje.</p>
               <p>Prehajamo na <title>1. TOČKO DNEVNEGA REDA - TO JE NA OBRAVNAVO POROČILA O STANJU KMETIJSTVA, ŽIVILSTVA, GOZDARSTVA IN
               RIBIŠTVA V LETU 2012.</title>
               </p>
               <p>K obravnavi te točke sem vabil ministrstvo za kmetijstvo in okolje, Kmetijski
               inštitut Slovenije, Kmetijsko-gozdarsko zbornico Slovenije in Sindikat kmetov
               Slovenije.</p>
               <p>Poleg poročila smo prejeli tudi krajši povzetek poročila.</p>
               <p>Najprej dajem besedo predstavniku ministrstva, to je državni sekretarki, mag. Tanji
               Strniša. Prosim izvolite.</p>
            </sp>
            <sp xml:id="SDT6-OZKGPIO-redna-24-2013-10-09.sp2">

               <speaker>MAG. TANJA STRNIŠA:</speaker>

               <p>Hvala za besedo. Spoštovani predsednik odbora, spoštovane poslanke in poslanci.</p>
               <p>Dovolite mi kratek povzetek poročila stanja v kmetijstvu in živilstvu ter gozdarstvu
               v lanskem letu.</p>
               <p>Prva ugotovitev je, da se strukturne spremembe v kmetijstvu dogajajo, vendar
               počasneje, kot v Evropski uniji.</p>
               <p>Slovenija po pomembnih strukturnih kazalnikih zaostaja za povprečjem evropske
               sedemindvajseterice, ne samo ostalih držav članic. Tako kar se tiče povprečne
               velikosti kmetij, velikosti posestva, ki ga obdeluje ena polnovredna delovna moč po
               številu GVŽ na kmetijo. Po deležu kmetijskih gospodarjev, ki so mlajši kot 55 let.
               Edino kjer smo nekoliko boljši od povprečja Evropske unije je podatek o izobrazbi in
               praktičnih izkušnjah kmetijskih gospodarjev.</p>
               <p>Druga ugotovitev je, da je bilo leto 2012 pomembno slabše, kot predhodno leto. Po
               začetnem okrevanju v kmetijstvu, ki smo ga zabeležili v letu 2010 in dokaj ugodnem
               letu 2011 torej ponovno trendi navzdol v lanskem letu.</p>
               <p>Obseg proizvodnje se je zmanjšal za 10%, od tega v rastlinski proizvodnji predvsem
               seveda zaradi naravnih nesreč in suše je bil ta obseg manjši za 20%, medtem ko je pri
               živinoreji skupaj ostal na približno enaki ravni.</p>
               <p>Višji so bili pridelki strnega<stage>(?)</stage> žita zlasti pšenice in oljne ogrščice. Beležimo pa
               zmanjševanje, kar se tiče živinoreje, predvsem bi želela izpostaviti zmanjševanje
               obsega prašičereje in prireje drobnice. Število prašičev in obseg proizvodnje v
               prašičereji pada stalno že od leta 2006. To se vidi tudi pri samooskrbi, ker je
               samooskrba s prašičjim mesom lani padla že na zgolj 46%.</p>
               <p>Nižjo samooskrbo smo zabeležili tudi pri proizvodnji krompirja, kjer predelamo komaj
               dobro polovico svojih potreb.</p>
               <p>Pri mleku je bila samooskrba nekoliko nižja kot prej, vendar še vedno 117%.</p>
               <p>Ravno tako imamo pozitivno ali pa presegamo potrebe pri reji govejega mesa in
               perutninskem <stage type="mag"/> <stage>(nadaljevanje)</stage> mesu.</p>
               <p>Ponovno je padel delež samooskrbe pri zelenjavi, ker smo eno leto prej že beležili
               39%, zdaj pa smo bili lani spet na 34%.</p>
               <p>Kar se tiče cen so te lani narasle, tudi realno. Cene kmetijski pridelkov so bile
               realno višje za 1,3% vendar so se cene inputov zvišale še bolj, tako da je skupni
               učinek cenovnih gibanj imel negativen vpliv na ekonomiko kmetijstva.</p>
               <p>Ekonomski rezultati so bili zato lani slabši. Bruto dodana vrednost je bila realno za
               11% nižja, kot leto prej. Faktorski dohodek pa za 12%.</p>
               <p>Ekonomski rezultati so bili boljši pri pridelavi pšenice in oljne ogrščice. V okviru
               živinorejo pa so bili boljši, kot leto prej, pri govedu, prašičih in proizvodnji
               jajc.</p>
               <p>Proračunska izplačila so bila za 10% večja, kot leto prej. Predvsem na nacionalnem
               deležu proračuna je bilo zabeleženo zmanjšanje, večji pa je bil delež iz evropskega
               dela zaradi vsakoletnega znižanja deleža sofinanciranja neposrednih plačil.</p>
               <p>Glede zunanje trgovine z agroživilskimi proizvodi je treba povedati, da smo
               zabeležili manjšo blagovno menjavo. Izvoz je bil manjši za 6%, uvoz pa za 3%, tako da
               je bila pokritost uvoza z izvozom tudi manjša in je padla na 44,5%. Primanjkljaj pa
               je bil na ravni preko ene milijarde evrov.</p>
               <p>Slovenija tako ostaja vrednostno neto izvoznik pri večini agroživilskih proizvodov.
               Vrednostni presežek v blagovni menjavi je bil dosežen le pri živih živalih in
               izdelkih iz mesa.</p>
               <p>Zanimivo je, da se je tudi primanjkljaj pri mleku in mlečnih izdelkih povečal. Se
               pravi, čeprav imamo stopnjo samooskrbe z mlekom 117%, beležimo vrednostni
               primanjkljaj v blagovni menjavi zaradi različne strukture izvoza oziroma ker pač
               uvažamo proizvode višje vrednostni.</p>
               <p>Kar se tiče strukture blagovne menjave je ta v največjem deležu z državami Evropske
               unije 61% in tukaj tudi beležimo negativno trgovinsko bilanco, medtem ko pa z
               državami nekdanje Jugoslavije pa je ta bilanca pozitivna. Negativni trendi so bili
               tudi v živilski predelovalni industriji, tako da smo tukaj beležili večji
               primanjkljaj ... na eni strani večjo izkazano izgubo in na drugi strani manjši
               izkazani dobiček. Neto poslovni izid pa je znašal - 28 milijonov evrov in pol.</p>
               <p>Kar se tiče obsega proizvodnje v živilsko predelovalni industriji se je ta
               proizvodnja zmanjšala tako v proizvodnji živil za 5%, kot v proizvodnji pijač, kjer
               je bila manjša za več kot 7%. Kar se tiče ukrepov kmetijske politike bi spomnila, da
               so bila lani ukinjena še v skladu z zdravstvenim pregledom v skupni kmetijski
               politiki so bila ukinjena lani še proizvodnjo vezana plačila na bike in vole ter
               stročnice in lupinasto sadje. Lani smo tudi uvedli pravilo modulacije, kar pomeni, da
               so pri vseh prejemnikih neposrednih plačil nad 5 tisoč evrov, je bil nacionalni delež
               sofinanciranja omejen na 500 evrov. Sicer pa mogoče še ta podatek, da smo do konca
               leta iz programa razvoja podeželja odobrili 87% vseh sredstev, ki so nam bila
               dodeljena za tekoče obdobje, izplačanih pa je bilo 56% sredstev.</p>
               <p>Kar se tiče gozdarstva in lovstva. Lani je bil poseg lesa na ravni 3,9 milijona
               kubikov, kar je podobno, kot eno leto prej, za 0,4% več. To pomeni 68% možnega
               poseka.</p>
               <p>Kar se pa tiče uvoza in izvoza lesa. Še naprej beležimo zmanjševanje <stage type="mag"/> <stage>(nadaljevanje)</stage> porabe okroglega industrijskega
               lesa v Sloveniji. Povečuje se izvoz hlodovine. Glavna trga sta Italija in Avstrija. V
               Avstrijo izvažamo predvsem več vredno smrekovo hlodovino, v Italijo pa manj vreden
               les in listavce. Izvoz je bil lani na ravni 1,3 milijone kubičnih metrov, tako da tu
               ostajajo trendi še ... na tem področju ostaja Slovenija izrazit neto izvoznik
               okroglega nepredelanega lesa.</p>
               <p>Toliko za kratek povzetek. Hvala lepa.</p>
            </sp>
            <sp xml:id="SDT6-OZKGPIO-redna-24-2013-10-09.sp3">

               <speaker>PREDSEDNIK JAKOB PRESEČNIK:</speaker>

               <p>Hvala lepa gospa državna sekretarka. Predvidevam, da želi besedo oziroma da bo še
               kakšne podatke nam dala predstavnica Kmetijskega inštituta Slovenije. Dr. Tina Volk,
               prosim.</p>
            </sp>
            <sp xml:id="SDT6-OZKGPIO-redna-24-2013-10-09.sp4">

               <speaker>DR. TINA VOLK:</speaker>

               <p>Hvala za besedo. Lep pozdrav tudi v mojem imenu.</p>
               <p>Mislim, da je gospa državna sekretarka pravzaprav povzela vse ključne ugotovitve,
               tako da bi morda se jaz kasneje v razpravi, če bo potrebno, še vključila morda s
               kakimi podrobnostmi.</p>
               <p>Morda bi dopolnila samo v toliko, da je v tem času, torej to poročilo je pripravljeno
               v juniju tekočega leta za preteklo leto in takrat niso na voljo še vsi končni podatki
               o kmetijstvu.</p>
               <p>Torej velja pa podobno, kot v vseh letih, da je tudi letos vse osnovne ugotovitve,
               tudi če bi te začasne podatke zamenjali s končnimi, bi osnovne ugotovitve ostale
               enake.</p>
               <p>Morda samo toliko, da končni podatki kažejo, da je tudi obseg živinoreje nekoliko
               nižji, kot je bilo po začasnih podatkih in ekonomski rezultati so še nekoliko slabši,
               kot so bili po začasnih podatkih, torej faktorski dohodek se je zmanjšal za okrog
               17%. Prva ocena je bila okrog 12 ampak to je zelo taka kategorija, kjer hitro so
               indeksne spremembe zelo velike.</p>
               <p>Morda še to, bolj v informacijo. Pri zunanji trgovini je prišlo v celoti, ne samo v
               kmetijskem delu, prihaja do revizije tako da bodo popravljeni podatki. Zdaj se
               popravljajo, usklajujejo podatki za mislim, da za obdobje od 2006 naprej in zdaj po
               teh novih podatkih, kot kažejo te prvi preračunu, ravno tako v zunanji trgovini
               ostajajo ugotovitve enake, samo ta primanjkljaj je po novih podatkih pa malo manj
               torej zaenkrat še pod eno milijardo. Po starih podatkih je bil zdaj že dve leti
               zapored višji od milijarde zdaj smo pa tam nekje na 950 milijonih. Ampak vse ključne
               ugotovitve so pa natančno take, kot so zapisane v poročilu in kot so bile
               predstavljene. Toliko zaenkrat. Hvala.</p>
            </sp>
            <sp xml:id="SDT6-OZKGPIO-redna-24-2013-10-09.sp5">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Želi še kdo od vabljenih gostov, predstavnikov ministrstva ali zbornice
               besedo? Predno odprem razpravo? Ja, izvolite.</p>
            </sp>
            <sp xml:id="SDT6-OZKGPIO-redna-24-2013-10-09.sp6">

               <speaker>OLGA OBLAK:</speaker>

               <p>Lepo pozdravljeni ...</p>
            </sp>
            <sp xml:id="SDT6-OZKGPIO-redna-24-2013-10-09.sp7">

               <speaker>PREDSEDNIK JAKOB PRESEČNIK:</speaker>

               <p>... priključite se. Ali se lahko izklopite. Prosim.</p>
            </sp>
            <sp xml:id="SDT6-OZKGPIO-redna-24-2013-10-09.sp8">

               <speaker>OLGA OBLAK:</speaker>

               <p>Lepo pozdravljeni. Prihajam iz Kmetijsko-gozdarske zbornice, kot predstavnica
               kmetijske svetovalne službe.</p>
               <p>Jaz bi samo mogoče to dodala, da redno spremljamo v bistvu vsa ta dogajanja na
               kmetijskem področju, tako da tudi naloge, ki jih javna služba opravlja, so usklajene
               z izhodišči, ki nam jih vsako leto posreduje ministrstvo za kmetijstvo in okolje,
               program dela pa potrdi Vlada, tako da v zadnjih letih tudi večjo težo dajemo
               tehnološkemu svetovanju kmetijam, prilagajanju razmeram, ki so trenutno prisotne,
               čeprav se to mogoče vedno ne odraža tudi v samih rezultatih, vendar pa bi mogoče samo
               en podatek rada poudarila.</p>
               <p>Da se je v letu 2012 število kmetij, ki ekološko kmetujejo, kar občutno povečalo.
               Tukaj ne mislim, da so zasluge samo z naše strani ampak vseh akterjev, ki delamo v
               kmetijstvu, tako da to je eno področje, ki se razvija.</p>
               <p>Tudi vrtnarstvu dajemo vedno večjo težo, kljub temu, da tam vidimo, da sama oskrba ni
               na taki ravni, kot si želimo ampak kot sem že prej omenila<stage type="mag"/> <stage>(nadaljevanje)</stage> strokovne službe se trudimo v tej smeri in skušamo pač
               dati svoj prispevek k razvoju te panoge, tako da bi nekako dosegli skupno tiste
               cilje, ki si jih želimo. Samo toliko. Hvala.</p>
            </sp>
            <sp xml:id="SDT6-OZKGPIO-redna-24-2013-10-09.sp9">

               <speaker>PREDSEDNIK JAKOB PRESEČNIK:</speaker>

               <p>Hvala lepa gospa Olga Oblak, za vaš prispevek oziroma pogled Kmetijsko-gozdarske
               zbornice Slovenije na to problematiko.</p>
               <p>Zdaj pa odpiram, če ni nobenega prijavljenega več iz strani ministrstva, odpiram
               razpravo članov in članic odbora.</p>
               <p>Prvi se je javil k besedi gospod Branko Ficko. Izvolite.</p>
            </sp>
            <sp xml:id="SDT6-OZKGPIO-redna-24-2013-10-09.sp10">

               <speaker>BRANKO FICKO (PS PS):</speaker>

               <p>Hvala. Lep pozdrav vsem skupaj.</p>
               <p>Danes seveda ko pregledujemo te podatke za leto 2012 bi lahko z eno besedo
               zaključili, da so slabi, če ne katastrofalni. Ta trend se sicer nadaljuje tam od leta
               2009 in verjetno ko bomo govorili o rezultatih leta 2013, rezultati ne bodo nič
               boljši. Govorim to zaradi tega, da ko bomo pregledovali to finančno perspektivo, 2007
               - 2013, bomo čakali leto 2014 da bomo začeli ukrepati, seveda zadeva prepozno.</p>
               <p>Dejstvo je to, da v kmetijstvu glede na višino vlaganj, ki jih ima, predvsem z
               naslova evropskih sredstev govorim, obe postavki, se pravi neposredno plačilo in
               sredstva iz razvoja podeželja, imamo izplen majhen. Teh 1,2 milijarde evrov, če
               seveda sem si podatke dobro prebral.</p>
               <p>Seveda me pri teh podatkih zanima in bi hotel dobiti odgovor na vprašanje ali ti
               podatki zajemajo fakturirano realizacijo ali ocenjen prihodek v kmetijstvu. Ker vsi
               vemo, da kmetijstvo vsega nima fakturiranega pa me zanima kako zajemate podatke o
               prihodkih iz kmetijstva.</p>
               <p>Če naše podatke iz kmetijstva primerjamo z ostalim delom Evrope, ugotavljamo, da je
               predvsem dodana vrednost zelo nizka, ali kot to imenujete v kmetijstvu faktorski
               dohodek, ki zaostaja za ostalim področjem Evrope, se pravi dosegamo samo 40% te
               dodane vrednosti, če pa seveda vzamemo še ožji del stare Evrope, je pa ta podatek
               samo 27% kar je seveda zelo zaskrbljujoče.</p>
               <p>Seveda se potem pogovarjamo o samooskrbi. Vsi podatki seveda kažejo, da nam promptno
               zadeve padajo, predvsem pa da se ne pogovarjamo o produkciji hrane. Praksa nam kaže,
               da še imamo produkcijo surovine. Govorim o primeru koruze in tako dalje, ne govorimo
               pa o produktih tako imenovane višje dodane vrednosti vezano na povrtninarstvo in
               ostale zadeve.</p>
               <p>Podobno zgodbo imamo v gozdarstvu. Tudi o tem smo že dosti razpravljali. Tudi nimamo
               dodane vrednosti, se pravi imamo prodajo okrogle hlodovine, ne pa vzpostavitev verige
               gozd, žaga, lesno predelovalna industrija.</p>
               <p>Seveda zdaj za nazaj ena analiza, mene seveda predvsem zanimajo oziroma vse nas, kako
               naprej.</p>
               <p>Kaj smo do sedaj naredili, kaj bomo naredili, ne da bi čakali naslednje leto, ko bomo
               imeli kompletno analizo sedanje finančne perspektive. Se pravi kje so ukrepi na
               področju kmetijske politike tudi z vsemi ostalimi sodelujočimi, ki v tej verigi
               sodelujejo vključno s Kmetijsko-gozdarsko zbornico, ker ocenjujem, da kot se v
               zadnjem času <stage type="mag"/> <stage>(nadaljevanje)</stage> seveda intenzivno
               ukvarjamo s tem kako bo zbornica organizirana, na kakšen način, bi predvsem morali se
               usmeriti v to kako zbornica preko svojih organov kmetijstvo in individualnim
               proizvajalcem seveda pravilno svetovati, saj deluje v okviru javnih pooblastil z
               proračunskim denarjem in je na en način izvajalka ministrstva oziroma kmetijske
               politike, ki jo na en način Vlada določa.</p>
               <p>Seveda so tu še drugi akterji, kot so zadruge. Potem meni se vedno postavlja
               vprašanje, mi živilsko predelovalno industrijo v teh podatkih prikazujemo skozi
               ukrepe, ki jih na en način zasledujem, pa ne vidim, da bi bila tu neka intenzivna
               politika vodena do živilsko predelovalne industrije, ki nam lahko daje dodano
               vrednost. Pa zdaj lahko gremo ali na mlekarsko industrijo, ali mesarsko zgodbo in
               tako dalje in tako dalje.</p>
               <p>Potem tudi ne vidim ukrepov na primeru, v zadnjem času se pogovarjamo o
               povrtnirastvu, sicer je tega dosti tam na našem pomurskem teritoriju, vezano na
               geotermalno energijo, ki nam seveda lahko pomaga, kot vir energije, za čim večjo
               produkcijo paradižnika, paprike in tako dalje.</p>
               <p>Seveda ta geotermalna energija od nje seveda zahtevamo plačilo koncesnine, kar je z
               ene strani prav. Na drugi strani pa tole koncesnino dajemo seveda v vodni sklad in iz
               vodnega sklada pokrivamo energetiko na Savi v višini nekih 30 oziroma 32 milijonov. </p>
               <p>Se pravi vir sredstev, ki ga jemljemo, ki ga država jemlje, dajemo v energetske vire,
               ne pa za tiste za katere bi to moralo biti namerjeno, govorim o protipoplavnih
               nasipih, o drugih vodnih virih za namakanje in tako dalje.</p>
               <p>Tako da bi zraven tega vprašanja, ki sem ga prej omenil, kako zajemate podatke okrog
               bruto realizacije, seveda še kako na kakšen način ste se že v okviru ministrstva
               pripravili na to slabo situacijo, na slabe rezultate seveda z vsemi ostalimi akterji,
               ki delujejo do bazičnega kmetijstva. Zaenkrat hvala lepa.</p>
            </sp>
            <sp xml:id="SDT6-OZKGPIO-redna-24-2013-10-09.sp11">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Besedo dajem mag. Katarini Hočevar. Prosim.</p>
            </sp>
            <sp xml:id="SDT6-OZKGPIO-redna-24-2013-10-09.sp12">

               <speaker>MAG. KATARINA HOČEVAR (PS DL):</speaker>

               <p> Hvala za besedo. Lep pozdrav vsem prisotnim.</p>
               <p>Zdaj poročilo za leto 2012 je ena slika, presek stanja določenega leta. Eni podatki
               so vsekakor zaskrbljujoči, drugi pa kljub vsemu tudi spodbudni.</p>
               <p>Pri tistih podatkih, ki so me razveselili, predvsem mislim na 13% več ekoloških
               kmetij, kot prehodno leto. Mislim, da je to največji preskok oziroma kaže na trend,
               ki je razveseljiv, ki se ga lahko veselimo oziroma kaže tudi na to, da, sama
               ocenjujem to, kot eno tako dodano vrednost in pa tisto prihodnost slovenskega
               kmetijstva, ki lahko pač da tudi boljše ekonomske rezultate našim kmetijam.</p>
               <p>Obseg rastlinske pridelave se je zmanjšal kar za 18% v primerjavi z letom 2011 in
               tisto kar je tukaj zaskrbljujoče je to, da je to najnižji obseg rastlinske predelave
               po sušnem letu 2003. Jaz ne vem ali je to res samo vpliv tudi letošnje suše ali pa je
               to tudi opuščanje rastlinske predelave. Če mogoče potem to lahko kdo
                  pokomentira.<stage type="mag"/><stage>(Nadaljevanje)</stage> Jaz to poročilo
               razumem tudi tako, da pristojne institucije to vidijo kot, bom rekla, nek pripomoček
               za svoje delovanje oziroma tudi ministrstvo, da iz tega črpa ukrepe in spodbuja
               razvoj kmetijstva. Recimo, v tem poročilu lahko zasledimo, da je bila do konca leta
               2012 podpora za pomoč mladim prevzemnikom kmetij odobrena kar 1.693 gospodarjem. To
               je vsekakor razveseljiva informacija. Po drugi strani pa s terena potem dobivam
               kritike, da pa ministrstvo javni razpis za ukrep 1.2.1, to je posodabljanje
               kmetijskih gospodarstev za naložbe mladih prevzemnikov kmetij, pripravi tako, da
               praktično neka povprečna slovenska kmetija oziroma povprečen mlad prevzemnik do teh
               sredstev ne pride. Recimo, poklical me je nek mlad gospodar z Gorenjske, kjer redi
               kar 70 glav goveje živine, pa je zbral na tem razpisu premalo točk. Seveda so potem
               ti mladi prevzemniki lahko upravičeno jezni in se sprašujejo, ali je to spet razpis,
               ki je nekomu pisan na kožo, recimo, prekmurskim kmetom. Torej, zdaj izhajam iz tega,
               če v poročilu ugotovimo, da povprečna kmetija v Sloveniji obdeluje 6,5 hektarja, v
               Evropi pa 14 hektarjev, potem moramo pač tudi razpise temu prilagoditi, ne moremo
               delati razpisov za kmetije s 100 hektarjev, če tega v Sloveniji ni. Tu imam v bistvu
               eno vprašanje, zakaj tako rigorozni oziroma takšni razpisi za ukrep 1.2.1, ker
               mislim, da mladi kmetje oziroma mladi prevzemniki so tisti, ki lahko tudi v veliki
               meri pripomorejo k razvoju slovenskega kmetijstva. Kar pa je spodbudno in pohvalno,
               je pa seveda to, da smo pri deležu gospodarjev, mlajših od 55 let, skoraj na
               povprečju Evropske unije, tako da to kaže na neke pozitivne trende. Ampak če damo
               denar za to, da mlade družine, da mladi prevzemniki prevzamejo kmetijo, dajmo jih
               potem tudi spodbudo, da bodo lahko zaživeli in izpeljali naložbe na svojih kmetijah.
               To je nekako moja sugestija oziroma tudi vprašanje.</p>
               <p>Če nadaljujem. Prav pri izobrazbi smo pa edini parameter, ki smo nad povprečjem
               Evropske unije, 9% naših gospodarjev ima kmetijsko izobrazbo, povprečje EU je pa 7%.
               In če si v poročilu pogledamo tisto poglavje o izobraževanju v kmetijstvu, lahko
               vidimo, da imamo res kar deset kmetijskih šol, gozdarsko pa samo eno, pa čeprav imamo
               60%, recimo, gozdov. Pa bi mogoče tu generalnega direktorja povprašala za njegovo
               mnenje in stališče, ali je mogoče rešitev v tem tudi kakšna gozdarska šola več, pa
               kakšna kmetijska manj. Prav iz tega razloga, ker, recimo, če pogledamo te dodatke,
               vidimo, da je Grm Novo mesto obiskuje kar 20% dijakov, Biotehniška šola Rakičan pa
               izobražuje samo 3% teh dijakov; in se potem vprašamo, ali je to ekonomično oziroma
               ali je to smiselno.</p>
               <p>Če nadaljujem pri gozdarstvu, me je pa v bistvu stavek v poročilu, ki me je nekako
               najbolj, ne vem, ali naj rečem razžalostil ali pa nasmejal. In sicer, da je bilo v
               letu 2012 zgrajenih 14 kilometrov gozdnih cest oziroma 11 kilometrov več kot v letu
               2011, se pravi, da je bilo v letu 2011 samo 3 kilometre. Rekonstruiranih gozdnih cest
               v letu 2012 sploh ni bilo. Tu je potem najbrž tudi razlog v tem, da ni zadostnega
               poseka v zasebnih gozdovih. Če je težko spraviti les iz gozda, je najbrž tudi razlog
               v neustreznih gozdnih cestah in vlakah. Tisto, kar me še zanima, je to, da ste v
               poročilu napisali, da se je v letu 2012 za vzdrževanje 12.000 kilometrov cest zbralo
                  <stage type="mag"/><stage>(Nadaljevanje)</stage> 5,3 milijona evrov. To so
               najbrž tiste takse za gozdne ceste, ki bodo zdaj z nepremičninskim davkom, pa me
               zanima, ali bodo na ministrstvu še namenska sredstva za vzdrževanje gozdnih cest
               oziroma če tega ne bo, bo najbrž stanje na tem področju še toliko slabše. Je pa moje
               vprašanje povezano s tem, ali ste s 5 milijoni evrov zgradili 14 kilometrov gozdnih
               cest? Če to drži, potem bom rekla, če bi dali ta denar kmetom, sem prepričana, da bi
               bilo s tem denarjem narejenega več. To je pa najbrž potem spet rak rana javnih
               naročil oziroma najbrž poznamo obrtnike, ki bi za 5 milijonov naredili kakšen
               kilometer cest več.</p>
               <p>To so moja vprašanja oziroma moja razmišljanja o tem poročilu o stanju v kmetijstvu.
               Nekaj je spodbudnega, nekaj so pa podatki, ki jih, mislim, morate strokovne
               institucije vzeti z vso resnostjo in temu primerno prilagoditi tudi ukrepe, zaradi
               katerih ste ustanovljeni, da jih izvajate. Hvala.</p>
            </sp>
            <sp xml:id="SDT6-OZKGPIO-redna-24-2013-10-09.sp13">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Glede na to, da sem se že prej vpisal, mi dovolite, da še jaz nekaj vprašanj
               postavim. Nato bom dal pa možnost kolegicam in kolegom, da na nekaj teh vprašanj
               odgovorijo, in potem bomo nadaljevali razpravo.</p>
               <p>Torej, tudi sam imam eno vprašanje, verjetno še najbolj za pripravljavca tega
               gradiva, Kmetijski inštitut. Vprašanje, ki ga je že kolega Ficko prej postavil, na
               kakšen način se zajemajo podatki, na eni strani o dohodkih, ker mislim, da je s tem
               povezan tudi ta procent samooskrbe. Od kod se črpajo podatki, kjer definiramo procent
               samooskrbe za posamezna področja. To je eno takih vprašanj. Drugače pa, ja, saj letni
               podatki, letno poročilo je pač poročilo, najbrž tudi nimamo česa dodajati niti
               odvzemati. Predvsem mora po moji oceni služiti za ukrepe na posameznih področjih.
               Zato me predvsem zanima, na kakšen način teče razmišljanje na ministrstvu okrog večje
               samooskrbe na posameznih področjih, predvsem tam, kjer je najbolj kritično, to je,
               kot ste rekli, da je že kar nekaj let zelenjava, svinjsko meso. Vemo, da v nekaj
               zadnjih letih izredno pada, ob tem, da, na primer, če spremljamo podatke Nemčije, tam
               začuda krepko narašča. Jaz tega seveda nikoli do konca ne razumem, na kakšen način se
               tam splača, da se povečuje izvoz. Poleg tega, da ima Nemčija 100% domačo samooskrbo
               ali pa večinsko, ima tudi ogromen izvoz. Ampak zagotovo ima tudi druge ukrepe, s
               katerimi pomaga prašičereji, ne z direktno stimulacijo, najbrž takšno, ki ne bi bila
               dovoljena, pomoč svinjski pridelavi oziroma reji, ampak neke druge spodbude, ki
               spodbujajo kmetovalce, da povečujejo to proizvodnjo. Torej, na kakšen način pa mi
               oziroma ministrstvo razmišlja o tem, da vse tiste panoge v kmetijstvu, ki padajo iz
               leta v leto, da to padanje ustavimo oziroma da začne ta pridelava ponovno
               naraščati.</p>
               <p>Naslednje, o čemer smo na našem odboru že letos razpravljali, o problematiki
               gozdarstva, tudi takrat, ko smo pred dvema, tremi meseci sprejemali spremembo zakona
               s temi prevoznicami. Tu vidimo 68%, to je, mislim, da še manjši podatek kot tisti, s
               katerim smo takrat operirali, vsaj po mojem spominu, <stage type="mag"/><stage>(nadaljevanje)</stage> jaz nimam zdaj takratnih zapiskov, kaj šele problem strukture,
               strukture izvoza in uvoza, ampak ta problem te strukture pa ni samo problem v
               gozdarstvu, ampak v drugih panogah. Celo kot ste rekli državna sekretarka pri mleku.
               Torej očitno kljub temu, da imamo kar nekaj kvalitetnih obratov mlečne predelave je
               kljub temu ta struktura uvoza in izvoza izredno negativna in od tod seveda tudi ta
               pokritost izvoza oziroma uvoza, pokritost tega uvoza, mislim, da sem zasledil prav
               podatek 44 in pol %, kar je seveda izredno zaskrbljujoč. Kot rečeno tudi pri mleku še
               najbolj izrazito pri gozdarstvu in ko smo pri gozdarstvu me zanimajo, čeprav ni to
               predmet tega poročila o stanju v letu 2012, vendar kljub temu, kakšni so, glede na
               to, da imamo gospoda Jakšo med nami, kakšni so prvi učinki ali pa prve izkušnje s
               temi ljubimi prevoznicami, ki smo jih z zakonom pred meseci uvedli oziroma je zakon
               stopil v veljavo mislim, da prvega septembra, če se ne motim, tako nekako, torej to
               bi rad čul s strani predstavnikov ministrstva?</p>
               <p>Drugo pa tudi glede same predelave lesa me zanima, kako tečejo ti postopki priprav
               ali pa priprave na nove žagarske obrate, žagarske centre, kjer vidimo, da je seveda
               največji problem tega primanjkljaja oziroma izvoza hlodovine v, predvsem v Avstrijo
               in Italijo, ker najmanj, kar si seveda želimo. Včasih je tudi mnenje ljudi, češ,
               treba je prepovedati izvoz hlodovine, vendar, kaj bi s tem naredili. S tem bi zatrli
               še eno panogo. Dokler ne uvedemo, mislim, da ukrep je edino ta, da pomagamo pri
               ustanavljanju novih kvalitetnih žagarskih, pa ne samo žagarskih centrov, torej
               centrov tudi z večjo dodano vrednostjo. Toliko z moje strani. Jaz prosim kolegice in
               kolege, da mogoče poskušate odgovoriti na te tri sklope vprašanj, nas prvih treh
               razpravljavcev. Prosim. Gospa državna sekretarka izvolite.</p>
            </sp>
            <sp xml:id="SDT6-OZKGPIO-redna-24-2013-10-09.sp14">

               <speaker>MAG TANJA STRNIŠA:</speaker>

               <p>Hvala lepa. Kar se tiče zajema podatkov in metodologije bom potem prosila kolegico
               Vovkovo s kmetijskega inštituta. Jaz pa bom poskušala odgovoriti na ostala vprašanja.
               Prvo razmišljanje je bilo ali pa prvo vprašanje se je nanašalo na to, kako se s
               političnimi ukrepi, z ukrepi kmetijske politike spopadamo s situacijo oziroma, kaj
               bomo naredili, da bi se stanje izboljšalo. Ključno je seveda, da pri pripravi
               strateških dokumentov, zdaj smo pač v tej fazi, zaključujemo osnutek programa razvoja
               podeželja, ki ga bomo čez en mesec poslali v Bruselj, v zaključni fazi oblikovanje je
               tudi strategija razvoja po posameznih panogah. In oba dokumenta pripravljamo pač v
               luči tudi manjših proračunskih virov, tako na evropski strani kot na nacionalni
               strani in zaradi tega se zavedamo, da morajo biti ukrepi v prihodnjem obdobju veliko
               bolj osredotočeni na te cilje in da morajo bistveno bolj prispevati k ciljem
               kmetijske politike, več poudarka bo zato ukrepom, ki spodbujajo prenos znanja in
               inovacij v kmetijstvu in gozdarstvu, povezovanje, potem tudi investicijski ukrepi
               bodo bolj fokusirani in podobo. Posebej je bilo še izpostavljeno vprašanje živilsko
               predelovalne industrije, kakšno politiko imamo tukaj. Naše ministrstvo tudi skozi
               program razvoja podeželja podpira investicije v živilsko predelovalno industrijo,
               tudi v naslednjem programskem obdobju jih načrtujemo v višini 77 milijonov evrov za
               predelavo kmetijskih pridelkov. Od tega bomo en del sredstev, to je še stvar, pač
                  <stage type="mag"/><stage>(nadaljevanje)</stage> pogajanj oziroma dogovora z
               nevladnimi oziroma s socialnimi partnerji, od tega bo ene delež namenjen finančnim
               inštrumentom, kar pomeni, da bodo ta sredstva povratna in da bodo zaradi tega lahko
               večkrat uporabljena oziroma da se bo masa sredstev, ki bo na voljo za spodbude na nek
               način ohranjala v enem delu.</p>
               <p>Potem, kar se tiče vprašanj gospe Hočevarjeve. Vaša ugotovitev, da kar se tiče izidov
               razpisov za pomoč mladim prevzemnikom, kadar gre za investicije na njihovih kmetijah
               je treba povedati, da drži, da je ta vzorec dobiti ali pa tisti, ki so na teh
               razpisih prejeli sredstva kaže neke, ima nek geografski značaj oziroma gre za to, da
               je v določenih regijah več uspešnih kandidatov na teh razpisih kot v drugih regijah.
               Za te razpise imamo izbirne kriterije, ki temeljijo na tem ali pozitivni kriteriji
               so, da je kmetija območje z omejenimi dejavniki, da je vključena v KOP ukrepe.
               Marsikatera intenzivna kmetija ni zaradi omejitve z GVŽ-jem ni v KOP ukrepih in
               zaradi tega ne dobi tukaj dodatnih točk. Pozitivni kriterij je stopnja izobrazbe,
               kmetijske izobrazbe, potem demografski kriteriji so tudi prisotni, v skladu z Zakonom
               o Prekmurju dobijo, ampak to je pač zakon, dobijo kmetije s tistega območja dodatno
               10 % točk in pomembna je tudi velikost kmetije oziroma proizvodnje. Mi smo ravno
               zaradi tega vzorca in analize zadnjih razpisov, zadnji razpis, ki je bil objavljen v
               avgustu te kriterije nekoliko spremenili, tako da smo dali večjo težo velikosti
               kmetije oziroma številu, več točk se dobi glede na to, koliko kmetija nudi stalno
               zaposlenih na kmetiji, se pravi, koliko je kmečko zavarovanih na kmetiji, pri
               izobrazbi smo dali večjo težo kmetijski izobrazbi in ne stopnji izobrazbe. Tako, da
               smo na ta način nekoliko poskušali te kriterije, s temi kriteriji vplivati na možnost
               dostopa do teh sredstev, predvsem pa smo pri tem razpisu zagotovili več sredstev in
               jih bomo najbrž tudi tej količini dodali, zaradi tega, da bi večji delež teh, ki
               kandidirajo na te razpise bilo pri kandidiranju uspešnih. Namreč na zadnjem razpisu
               mislim, da je samo tretjina kandidatov dobila sredstva, ker je bilo pač toliko več
               prijav. Tako, da za v bodoče bomo pa seveda naredili temeljito analizo in tudi v
               bodoče bodo mladi prevzemniki pri investicijskih kreditih imeli največ investicijske
               pomoči bo namenjen mladim prevzemnikom v naslednji finančni perspektivi. Kar se tiče
               vaših ugotovitev glede razmerja kmetijskih in gozdarskih šol, kmetijske šole so danes
               bolj ko ne, vsaj biotehniške šole imajo različne programe nekateri kmetijsko šolo in
               mislim, da ravno novomeška ima tudi en del gozdarskih vsebin. Sigurno se to pozna,
               tako število šol, na to, da imamo pač boljšo izobrazbeno strukturo je pa seveda s
               stališča države takšen sistem s tolikimi kmetijskimi šolami tudi dosti drag oziroma
               same šole se spopadajo s problemom vpisa, ponekod, kjer nimajo pač širših programov,
               ampak mogoče glede gozdarske šole, lahko potem še generalni direktor kaj doda.</p>
               <p>Kar se tiče vlak in gozdnih cest drži, da je odprtost gozda s cestami nujen predpogoj
               za izkoriščanje in za boljši, večji poseg, zaradi tega tudi v programu razvoja
               podeželja že zdaj sofinanciramo pač napravo vlak in gozdnih cest, tudi v prihodnjem
               programu razvoja podeželja ima ta del pomembno težo. Kar se pa tiče sredstev za
               vzdrževanje obstoječih cest in sofinanciranja iz državnega proračuna se sofinancira
               vzdrževanje cest, ki imajo javni značaj, čeprav so v <stage type="mag"/><stage>(Nadaljevanje)</stage> lasti lastnikov, preko katerih te ceste potekajo. Zdaj
               iz proračuna namenjamo 1,2 milijona proračunskega denarja, se pravi, iz našega
               proračuna, kmetijskega proračuna oziroma gozdarskega. Potem se 1,9 milijona zbere iz
               pristojbin, to plačajo lastniki glede na višino katastrskega dohodka. Ta sredstva se
               potem delijo solidarnostno po občinah glede na dolžino cest in glede na potrebe po
               vzdrževanju gozdnih cest, namenjena so samo vzdrževanju gozdnih cest, ki jih imamo
               12.500 kilometrov. To niso vsa sredstva, ker to da skupaj samo 3 milijone 100, poleg
               tega pa še občine prispevajo za vzdrževanje gozdnih cest in Sklad kmetijskih
               zemljišč. Tako da je ta skupna vsota 5,3 milijona, ne zadostuje pa to za vzdrževanje
               gozdnih cest, po ocenah Zavoda za gozdove, mislim, da bi rabili 10 milijonov letno.
               Toliko, kar se tiče vzdrževanja gozdnih cest.</p>
               <p>Bila so še vprašanja gospoda Presečnika. Kar se tiče večje samooskrbe, bi mogoče
               povedala, kako smo se tega problema ravno zdaj lotili pri ekološkem kmetijstvu. Mi
               smo zadovoljni z rastjo števila kmetij v ekološkem kmetijstvu, pa tudi s površinami,
               ki se povečujejo. Ne dosegamo ciljev iz akcijskega načrta za ekološko kmetijstvo,
               vendar pa so trendi pozitivni. Nimamo pa ustrezne oskrbe z ekološkimi živili. Še
               vedno je samo 1% živil na našem trgu ekoloških, in še od tega 1% je samo 0,2%
               slovenskih ekoloških živil. Se pravi, tu imamo izrazito samo 20% samooskrbo. In tu že
               vemo, da bomo tudi ekološke premije v bodoče vezali, kar se tiče travinja, na to,
               koliko se na tistem travinju redi živine. Tako da na nek način bomo vsaj za travinje
               ekološke spodbude povezali tudi s končnim proizvodom, se pravi, z mesom, z mlekom.
               Medtem ko si želimo tudi strukturo proizvodnje na njivah, ekoloških, recimo, obrniti
               v prid intenzivnih kultur, predvsem zelenjadarstva, ker je povpraševanje po ekološki
               zelenjavi veliko, in trajnih nasadov.</p>
               <p>Kar se tiče prašičjega mesa. Dejstvo je, da se je število živali razpolovilo v 10
               letih. Povedala sem že prej, da vseskozi pada stopnja samooskrbe. Na področju
               prašičereje, že od nekdaj je bil ta trg zelo nezaščiten, še v času tržno-cenovnih
               spodbud, ko je bil ta sistem politike tržno-cenovnih spodbud na evropski ravni še
               močan. Tako da tu ni dosti ukrepov na voljo. Ministrstvo vidi spodbude za prašičerejo
               v treh smereh. Poleg investicijskih spodbud zdaj pripravljamo za novo programsko
               obdobje ukrep dobrobiti živali za rejo prašičev in plemenskih svinj. S tem ukrepom
               hitimo, želeli bi ga uvesti že v naslednjem letu, vendar se zna zgoditi, da bi morali
               ta ukrep odložiti zaradi zamude pri sprejemanju evropske zakonodaje, kar se tiče
               renoviranja <stage>/?/</stage> kmetijske politike, ampak trudili se bomo, da bi ga uvedli že
               naslednje leto. To je pač neka taka spodbuda. Druga spodbuda bi bila promocija
               slovenskega porekla prašičjega mesa in višje kakovosti. Tu se tudi trudimo
               vzpostaviti neko shemo, ki pa se bo težko samofinancirala preko Zakona o promociji
               kmetijskih in živilskih proizvodov ravno zaradi tega, ker se obseg ves čas manjša,
               ker je obseg proizvodnje nizek, se tudi zbere malo sredstev in bo iz tega naslova
               tudi malo sredstev za promocijo. To je drugi vidik. Tretji vidik sem pa že omenila,
               podpore v investicije, kjer smo v zadnjem obdobju imeli posebne razpise, predvsem za
               rejo plemenskih svinj, tudi z vidika prilagoditve evropskim standardom, ki so stopili
               v veljavo z letošnjim letom, vendar smo imeli na teh razpisih relativno slab odziv,
               ker se rejci bojijo, nekateri, novih vlaganj ravno zaradi te težke situacije na trgu,
               kljub temu, da so bile lani cene nekoliko višje<stage type="mag"/><stage>(Nadaljevanje)</stage> oziroma da so se cene izboljšale, je še vedno
               situacija zelo težka in beležimo negativne trende.</p>
               <p>Kar se tiče prevoznic. Zakon je stopil v veljavo 10. avgusta. V začetku septembra je
               minister sprejel še pravilnik o prevoznicah in zdaj, te dni bo podpisal še pravilnik
               o zasegu in hrambi lesa, v primeru, da se pri nadzoru ugotovi prekršek. S tem bo
               zakon postal polno operativen. O konkretnih izkušnjah v dosedanjem obdobju, ko smo
               bolj opozarjali lastnike na to novo ureditev in več aktivnosti namenili informiranju.
               Če imamo kakšne konkretne rezultate, me lahko potem dopolni generalni direktor.</p>
               <p>Kar se tiče spodbud za primarno predelavo lesa, ki jo spodbujamo iz programa razvoja
               podeželja, bi povedala, da smo imeli en razpis v vrednosti 6 milijonov spomladi, ki
               se je zdaj zaključil. Niso bila porabljena vsa sredstva, zato smo šli v še en razpis,
               z nekoliko milejšimi pogoji v smislu zahteve, koliko lesa mora tak obrat predelati.
               Tudi ta razpis je v višini 6 milijonov, tako kot prvi, in je bil objavljen prejšnji
               teden. Prepoved izvoza lesa ne bi bila mogoče, glede na to, da smo del skupnega trga,
               vsaj ne v EU, mislim, to se ve, kajne. Veliko si obetamo od boljšega sodelovanja v
               celotni verigi, tudi od boljšega sodelovanja med našim ministrstvom in ministrstvom,
               ki je pristojno za lesno industrijo. Ustanovljen je bil Svet za gozdno-lesno verigo,
               ministrov posvetovalni organ, kjer so predstavniki tako zasebnih gozdarjev,
               koncesionarjev, Sklada kmetijskih zemljišč, predstavniki lesno-predelovalne
               industrije, obrtnikov na tem področju, Zavoda za gozdove, Gozdarskega inštituta in
               tako naprej. In cilj je, prvič, neka strateška razprava o prihodnosti obeh branž,
               zlasti gozdarstva, pa tudi celotne verige ter tudi prispevek k boljši sistemski
               ureditvi celotnega področja, pa tudi več dialoga v verigi in s tem tudi boljši
               učinki. Mogoče omenim še to, da danes gostimo delegacijo finskega ministra, državnega
               sekretarja ter odgovornih za divjad in gozdarstvo na ministrstvu. Zato tudi našega
               ministra ni na tej seji, ker so še na Primorskem, na Snežniškem, v Mašunu. Ob tej
               priliki obiska se je s finsko delegacijo sestal tudi celoten svet in tudi predstavnik
               Ministrstva za gospodarstvo, tudi z namenom pospešitve sodelovanja med obema državam,
               ki sta obe zelo gozdnati in imata tu tudi velike razvojne ambicije. In upamo, da bo
               tudi s tega sestanka in današnjega srečanja kakšen pozitiven rezultat tako za
               gozdarstvo kot za lesno industrijo.</p>
               <p>Toliko. Hvala lepa.</p>
            </sp>
            <sp xml:id="SDT6-OZKGPIO-redna-24-2013-10-09.sp15">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Želi še kdo? Gospod Jakša, izvolite.</p>
            </sp>
            <sp xml:id="SDT6-OZKGPIO-redna-24-2013-10-09.sp16">

               <speaker>JOŠT JAKŠA:</speaker>

               <p>Lep pozdrav, predsedujoči!</p>
               <p>Morda gospe Hočevar, kar se tiče gozdarske šole. Tudi včasih, ko je gozdarstvo
               zaposlovalo bistveno več kadra, ki ga proizvaja, to je predvsem gozdarski tehnik, je
               bilo za potrebe Slovenije dovolj. Vi ste morda mislili to, nacionalna poklicna
               kvalifikacija in to, kar dobivajo mladi kmetje, da lahko opravljajo tudi kot
               dopolnilno dejavnost. Tu pa mislim, da bo bolj potrebno sodelovanje teh kmetijskih
               šol in uvajanje ustreznih programov, kajti gozdarstvo je le omejeno glede
               zaposlovanja, posebej v teh časih. Torej, mislim, da gre vaša pobuda v smeri tega, da
               se uvajajo tudi posebni programi znotraj kmetijskih šol.</p>
               <p>Kar se tiče prevoznic, imamo izkušnjo, Zavod za gozdove dnevno izda približno 5.000
               prevoznic in prevozniki praktično ne želijo opravljati prevoza brez, kajti kazni so
               le visoke. Torej, tisti nelegalni prevozi oziroma vse skupaj se nekako začenja
               ustavljati. Mislim pa, da bomo po zasegu, ko se bo uveljavil, in morda še <stage type="mag"/><stage>(Nadaljevanje)</stage> ko se bo zakon spremenil in tisto
               za domačo uporabo, kar je bilo obljubljeno, res dosegli, da bo čim večji del tega
               lesa pod kontrolo in morda na dolgi rok z ukrepi v verigi tudi, da se začne
               predelovati v Sloveniji. Hvala.</p>
            </sp>
            <sp xml:id="SDT6-OZKGPIO-redna-24-2013-10-09.sp17">

               <speaker>PREDSEDNIK JAKOB PRESEČNIK:</speaker>

               <p>Hvala lepa. </p>
               <p>Dr. Tina Volk, izvolite.</p>
            </sp>
            <sp xml:id="SDT6-OZKGPIO-redna-24-2013-10-09.sp18">

               <speaker>DR. TINA VOLK:</speaker>

               <p>Hvala.</p>
               <p>Prvo vprašanje, metodološko, tehnično ali kakorkoli že temu lahko rečemo, se je
               nanašalo na to, kako je ocenjena vrednost, bruto vrednost kmetijske proizvodnje in
               posledično potem tudi dohodek v kmetijstvu. Torej, najbolj poenostavljeno rečeno, tu
               gre seveda za oceno vrednosti, tu ne gre za kakšno fakturirano ali kakršnokoli
               realizacijo. V bistvu se to računa po metodologiji, ki je enotno predpisana v
               Evropski uniji. Osnova so podatki o obsegu proizvodnje, torej količina pridelanih
               posameznih proizvodov, zelo podroben seznam kmetijskih proizvodov, pšenica, koruza,
               skratka, po vrstah, in te pridelane količine se množijo s cenami. Torej, gre za
               statistične podatke na obeh straneh. To je v bistvu množenje pridelka posameznega
               kmetijskega proizvoda z njegovo tržno ceno. In to se potem sešteje in to je bruto
               vrednost kmetijske proizvodnje. Podobno, čeprav ni toliko podatkov, se ravna tudi na
               strani vmesne potrošnje, torej na strani stroškov. Torej, tudi tam, kjer se le, je
               ocenjena količina porabljenih reprodukcijskih materialov in spet pomnožena s ceno teh
               materialov, kjer se le da, seveda se tega čisto povsod ne da. In iz razlike potem je
               še ocena porabe stalnega kapitala, ki je ravno tako metodološko narejena, na osnovi
               ocene vrednosti osnovnih sredstev in ustrezne stopnje amortizacije. Torej, po eni
               strani gre za ocene, ampak metodološko so to zelo, zelo natančni in podrobni
               izračuni. Toliko, no, morda, da ne grem predaleč v podrobnosti.</p>
               <p>No, morda bi se tu navezala tudi na to, obseg kmetijske proizvodnje je povzet, kot
               sem rekla, to so statistični podatki o proizvodnji, ki se pa v principu nanašajo na
               proizvodnjo na kmetijskih gospodarstvih. To je po definiciji statistike. In če se
               navežem na stopnjo samooskrbe, tudi velja, da - torej, stopnja samooskrbe je razmerje
               med domačo pridelavo in porabo teh proizvodov in ta domača pridelava je pridelava na
               kmetijskih gospodarstvih. V Državnem zboru smo že govorili o tem, da so verjetno
               predvsem pri zelenjavi, pri sadju, pa verjetno tudi vinu stopnje samooskrbe nekoliko
               podcenjene. Podcenjene, ker je kljub vsemu te proizvodnje nekaj tudi na tako
               imenovanih hišnih vrtovih, skratka, v gospodinjstvih, ki seveda niso po definiciji
               kmetijska gospodarstva. In to zaenkrat v teh izračunih stopnje samooskrbe ni
               upoštevano, ker preprosto ni podatkov, ni prav nobene osnove za kakšno resno oceno,
               koliko je tega.</p>
               <p>Morda še odgovor gospe Hočevar glede obsega rastlinske pridelave v letu 2012. Tako
               kot kažejo podatki, je ta velik padec obsega rastlinske pridelave v letu 2012
               praktično v celoti posledica izredno slabe letine. Torej, hektarski pridelki pri
               veliki večini rastlinskih proizvodov, izjema so pravzaprav samo strna žita pa oljna
               ogrščica, pri vseh drugih rastlinskih pridelkih je prišlo pa do izjemno velikega
               izpada pridelka zaradi neugodnih vremenskih razmer, tako da je praktično to v celoti
               razlog. Podatki, če gledamo površine kmetijske zemlje v uporabi, je bila v letu 2012
               celo nekoliko večja kot eno leto prej. Tako da je to razlog. Hvala.</p>
            </sp>
            <sp xml:id="SDT6-OZKGPIO-redna-24-2013-10-09.sp19">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Preden dam besedo naprej drugim razpravljavcem, vas obveščam, da namesto gospoda
               Branka Ficka seji prisostvuje gospod Aljoša Jerič.</p>
               <p>Besedo dajem gospodu Mirku Brulcu. <stage type="mag"/>
               </p>
            </sp>
            <sp xml:id="SDT6-OZKGPIO-redna-24-2013-10-09.sp20">

               <speaker>MIRKO BRULC (PS SD):</speaker>

               <p>Lep pozdrav vsem prisotnim!</p>
               <p>Najprej hvala, ne za gradiva, ampak za povzetek, ki nam je, vsaj meni, zelo olajšal
               pregled teh ogromnih tabel. Mislim, da je gradivo kvalitetno pripravljeno in v veliko
               pomoč vsem tistim, ki tudi načrtujejo ukrepe v kmetijstvu. Kajti to je res
               pokazatelj, kje smo, kako se nam trendi dvigujejo in padajo in kje so težave. Mislim,
               da je v mnogih tabelah tudi zelo jasno viden odraz politike do kmetijstva, kakšna je
               bila. Pa če samo en primer vzamem, tu vidimo, da je samooskrba s sladkorjem nula - tu
               je politika uničila sladkorno tovarno v Ormožu in cela veriga se tu potem pelje, do
               najmanjšega kmeta.</p>
               <p>Glejte, jaz se strinjam, ali pa bi rekel tako, kmetijstvo dobiva kar precej
               subvencij, evropskih in domačih sredstev. To je prav, ker ni problem samo v tem, da
               kmet pridela hrano, ampak kmet je tisti, ki skrbi za pokrajino. Zdaj ne bom tu solil
               pameti vsem, vemo, kaj to pomeni. Vedno imam v mislih tudi svoje domače okolje,
               obmejno. Tam, kjer ostaja kmečki živelj, po Trnovsko-Banški planoti in tako dalje,
               tam je življenje, tam je slovenstvo, in tudi to ni nepomembno in krajina je urejena.
               Je pokošeno, je obdelano, kar se obdelati da, in tako dalje. Prej me je novinarka
               zunaj spraševala, kako je s črnimi gradnjami v Bohinjskem kotu. Gre za tiste majhne,
               na primer, senike, ne mislim na vikende, to je drug problem, ampak tisto, kar kmet
               rabi, da shrani neko seno ali pa da da živino, ko je nevihta, v ta prostor. Mi smo tu
               umetniki, če jim to ukažemo vse podreti, in očitno je na tem tendenca, kot pravi
               novinarka, potem si ne bo ta kmet mogel pomagati. Jaz pa hodim kar precej po alpskem
               svetu, ne samo po Sloveniji, ampak tudi drugod, pa take staje, tudi če je to tako
               malo zloženo in podobno, so mi všeč, tam naredim fotografijo. Mi bi to vse generalno
               počistili. Mi smo taki Butalci, da bi verjetno tudi v Istri tiste kamnite zložbe,
               veste, ki so štala za osla, ki ima neko dodatno vrednost še s področja turizma, tudi
               to bi porušili, ker to so vse črne gradnje. Dajmo imet pamet in paziti na to
               kmetijstvo!</p>
               <p>Poraba subvencij, kot sem rekel, za to gre verjetno dosti denarja. Vsaj v Novi
               Gorici, lokalni skupnosti, v občini smo imeli 1,5 milijona evrov sredstev za drobno
               gospodarstvo in kmetijstvo, za nepovratna sredstva, za brezobrestne kredite in tako
               dalje. Veste, kmet ne rabi samo, ne vem, koliko, 30 tisoč evrov za to, da bo kupil
               nov traktor. Nekdo rabi tudi drobiž, bi rekli, za to, da kupi električnega pastirja,
               da ogradi koruzo gor na Bajnšcah, da mu divji prašiči vsega ne pojejo, in tako dalje.
               In tudi tu je treba pomagati, zato bo treba kdaj na župane apelirati, da ne šminkajo
               samo mest, kar se zdaj dogaja v Novi Gorici, in se pozablja na podeželje. Tako da
               vsaka drobna reč prispeva k temu, da to kmetijstvo držimo nad vodo.</p>
               <p>Glejte, prašičereja. Ali mi lahko poveste, kje v Sloveniji lahko zdaj kdo zgradi
               farmo za prašiče, ker vsem to smrdi. Avstrijci so pa naredili lepo red, dumpinške
               cene in mi imamo zdaj tukaj take pokazatelje, 49% samooskrbo - nič. Nič! Ampak, če
               imamo prašičjo farmo, to pomeni, da je treba še njivo preorati, koruzo posejati in
               tako dalje, da se ne delam zdaj tu pametnega, ampak to se dogaja. Imamo viške mleka,
               imamo pa tu samooskrbo okrog sira in skute pa tudi zelo nizko. Zdaj ne vem, veste,
               tudi jaz kupujem sir pri kmetu, tam po hribih. <stage type="mag"/> <stage>(nadaljevanje)</stage> Ali je to v tem zapopadeno v teh stajah, ki so po Trenti, ali
               teh podatkov ni, pa je zato ta samooskrba toliko nižja, ker se upošteva pač mlekarne,
               ki jih imamo in ki proizvajajo sir. Živilska industrija je drug problem. To je zopet
               stvar politike, tajkunov in še marsikoga. Vedno imam v mislih naš nov goriški MIP, ki
               je bil špica na Balkanu, v tem delu Evrope. Nato so oskrbovali z mesom in tako dalje,
               ampak ena oseba je spravila v nulo, enako Pomurka, da ne naštevam še kaj. Nekako so
               se zadeve umirile okoli Mlinotesta, Fructala in podobno. Treba je imeti kar precej
               pameti. In tam, kjer mora država vstopiti pač mora, zato da se stvar ohrani pri
               življenju. </p>
               <p>Nekateri trendi, kot je bilo rečeno, pa veliko odgovorov sem dobil, so nizki zaradi
               vremenskih neprilik. Ne bom še enkrat govoril o Vogrščku, ker je mene že sram.
               Vipavska dolina je bila vrt tega zahodnega dela Slovenije. Ogromno teh povrtnin je
               šlo v Italijo in tako dalje. Danes to sploh ni. Razlogov je nešteto. Ne mi reči, da
               se ne splača. Jaz si vzamem kdaj čas in grem na tržnico v Ljubljani ali kjerkoli in
               pogledam to ekološko pridelano povrtnino. Ta je sedaj tako draga, da si ne moreš
               kupiti. Trije, štirje korenčki, to kar evri padajo, veste. Ne mi reči, da je to
               upravičeno. Razen če gremo na to, naj ekološko pridelano hrano kupuje tisti, ki to
               lahko.</p>
               <p>In še nekaj. Te akcije, ki so na Ministrstvu za kmetijstvo, na Ministrstvu za šolstvo
               in tako dalje, domača hrana v šolske prehrambene menze, to moramo vztrajati. Tu lahko
               tudi država, ministrstva naredijo ogromno. Veste, da bomo jedli jogurte iz Francije
               je katastrofa, jabolka iz Španije in ne vem kaj, imamo pa doma tega na pretek. In
               mora biti ceneje, kot tisto, ki ga pripeljejo 500 in več kilometrov daleč.</p>
               <p>Mi smo že v prejšnjem mandatu imeli razpravo o gozdarstvu. lesno predelovalni
               industriji in tako dalje. Kako malo je treba, da bi država ali da bi osvestila
               župane, da so vrtci vse novogradnje lahko lesene. V svetu gradijo nebotičnike iz
               lesa. Dajmo to na nek način vzpodbuditi, subvencionirati, pa da porabimo ta krasen
               les, ki ga imamo in da s tem zopet cela veriga nastane. Saj ni samo tisti, ki
               hlodovino pripelje iz gozda, potem je pa še nešteto delovnih mest. Jaz mislim, da ni
               problema, da ne bi tega poročila sprejeli ali z njim soglašali.</p>
               <p>Še enkrat pa poudarjam, ti rezultati, ki so tam, potem leto 2012 so uporabni za
               strategijo razvoja kmetijstva na vseh področjih. To je treba upoštevati. Hvala
               lepa.</p>
            </sp>
            <sp xml:id="SDT6-OZKGPIO-redna-24-2013-10-09.sp21">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Besedo dajem gospe Ivi Dimic.</p>
            </sp>
            <sp xml:id="SDT6-OZKGPIO-redna-24-2013-10-09.sp22">

               <speaker>IVA DIMIC (PS NSi):</speaker>

               <p>Hvala lepa. Lep pozdrav vsem. Z zanimanjem sem prebrala in šla skozi in določena
               poglavja bolj podrobno tega poročila o stanju kmetijstva v 2012. Priznam, da sem
               pričakovala drugačne rezultate. Pričakovala sem, da je stanje v slovenskem kmetijstvu
               bolj spodbudno, boljše in da so za slovenskega kmeta na pohodu končno neki boljši
               časi. Stanje, o katerem sem brala oziroma ga predelala v tem pa moram reči, da me ni
               zadovoljilo. Slovensko kmetijstvo, imam občutek, da dejansko je nekako v neki krizi,
               da povsod prihaja do nekega zmanjšanja pridelave, ne vem, govejega mesa, <stage type="mag"/> <stage>(Nadaljevanje)</stage> svinjine, lahko bi še naštevala
               po segmentih. Jaz ta trenutek nisem zadovoljna s tem stanjem.</p>
               <p>Zmotila me je tudi ena stvar. Vsi govorimo, kako je za Slovenijo prihodnost in za
               slovenskega kmeta v ekološkem kmetovanju. Pri vseh teh 300 straneh je ekološkemu
               kmetijstvu namenjena zgolj stran in pol. Moram reči, pričakovala sem več poudarka na
               tem ekološkem kmetijstvu, več podatkov, nekih vzpodbud, ne nazadnje tudi nekih
               smernic za naprej. To resnično pogrešam. Predvsem tudi zato, ker vemo, da ekološko
               kmetovanje, če bi bilo to malo bolj povezano s to lokalno samooskrbo, o kateri je že
               kolega Brulc govoril, jaz vidim, da bi znale stvari tudi lokalno, vsi govorimo o
               lokalni samooskrbi, večja samooskrba, pa tudi tu imamo negativne trende. Kljub vsem
               tem spodbudam in tej kmetijski politiki za obdobje 2007 do 2013 za razvoj podeželja
               moram reči, da ko spremljam zadnje časa po medijih, beremo kam so šla ta sredstva in
               tako naprej, sama prihajam iz podeželja, kjer se spomnim še 20, 30 let nazaj, da so
               stali kozolci, pa tega ni. Sredstva so bila pa porabljena. Mislim, da slovenski kmet
               predvsem želi, da je enakopraven in da se tudi manjši lahko prijavljajo na ta
               sredstva in da je sledljivost teh sredstev predvsem večja in da se poenostavi
               zakonodajo tudi v prihodnje. Zdi se mi škoda. Ti kozolci so slovenska značilnost, pa
               dejansko razen na Pokljuki in tako naprej, jih skoraj nisem zasledila, pa se spomnim
               30 let nazaj, vsaka njiva je imela kozolec. Kje je sedaj to? Jaz to pričakujem, za
               vzpodbudo slovenskega kmetijstva. Veste kaj, ne nazadnje, tudi gozd, saj bo lesen
               kozolec stal. Tu je treba več poudarka dati. S tega vidika vidim tudi ohranjanje
               kulturne krajine in naših kulturnih vrednot, tudi na ta način.</p>
               <p>Dotaknila bi se gozdarstva in prevoznic. V Novi Sloveniji smo še vedno prepričani, da
               uvedba prevoznic za lastnike gozdov, ki imajo pod 15 hektarjev so nesmiselne in
               dejansko onemogočajo neko skrbno ravnanje in dobro gospodarjenje z gozdovi. Mislim,
               da moji poslanski kolegi bodo potrdili. Kolikokrat sedaj vidim koga, ki pelje drva,
               pred zimo smo, v avto prikolici. Dostikrat se vprašam, če ta gospod ve, da mora imeti
               prevoznico, ker pelje iz vrta do drvarnice nasekane drva, mora imeti prevoznico. Tu
               smo šli predalač in je skrajni čas, da se te zadeve popravijo, morajo se popraviti. </p>
               <p>Razvoj, kako bi čim več lesa ohranili v Sloveniji. Bila sem na okrogli mizi, kjer je
               bil tudi gospod Jakša, Gozdovi - slovenska pot v Evropo 2020. Bilo je povedano, da
               Finska je v letu 2011 400 milijonov evrov financirala v razvoj projektov in izdelkov
               iz lesa. Zanima me, kaj bomo mi ali kaj smo mi naredili. Jaz tega nisem niti dosti
               zasledila v tem poročilu. Vsi so opozarjali, da je v Sloveniji delovna sila draga, da
               je država draga, da je treba vzpostaviti konkurenčno okolje, da so visoki davki,
               okoljske dajatve. Kar se tiče tega očitka, da izvažamo dober les v tujino. Zanima me,
               kaj bomo pa naredili na govejem mesu. Te dni sem govorila z nekim gorenjskim kmetom,
               ki mi je povedal, da je tudi na področju živinoreje Avstrija konkurenčnejša, da neka
               slovenska klavnica, ki jo ne bom imenovala, plačuje zelo nizke cene in je rok plačila
                  <stage type="mag"/> <stage>(nadaljevanje)</stage> 90 dni. V tujini pa dobijo
               nakazilo drugi delovni dan. Mogoče je tudi tu en tak pokazatelj, da dejansko
               slovenski kmet trpi in da se poskuša nekako pomagati iz vsega tega primeža vseh teh
               davkov in vsega tega.</p>
               <p>Malo me skrbijo tudi visokogorske kmetije in njihovo zaraščanje ne nazadnje.</p>
               <p>Prašičja reja, katero samooskrbo imamo nekoliko slabšo, pa ravno v preteklem mesecu
               smo bili s poslansko skupino Nove Slovenije na terenskem obisku v ptujsko ormoškem
               kraju, pa tudi sama sem se srečala z dvema družinama, ki imajo farmo prašičereje
               ampak veste kaj so povedali, da prašiči ne gredo nikamor. Da ne morejo prodati
               prašičjega mesa in to po zelo nizki ceni, po evro dvajset.</p>
               <p>Skratka slovenski kmet je v primežu, v primežu tudi s prihajajočim davkom na
               nepremičnine in katastrskem dohodkom.</p>
               <p>Jaz sem pričakovala, da bo danes tukaj gospod Židan, da bi ga le vseeno vprašala kako
               si predstavlja vpliv davka na nepremičnine na samooskrbo in stopnjo samooskrbe v
               Sloveniji.</p>
               <p>Kako bo vplival na gozdove. Ali bo ta nepremičninski davek in pa davek na kataster
               spodbudil kmetovanje in samooskrbo.</p>
               <p>Res sem pričakovala, da bo prišel, ker je ne nazadnje njegova tiskovna konferenca,
               kjer se ni strinjal z ministrom za finance, sem mislila, da bom dobila odgovor, če je
               jutri še kaj možno, ko bosta na Vladi obravnavali ta zakon, če se lahko še kaj
               spremeni.</p>
               <p>Pa me zanima, če ste vi ocenili, da so vsi ti ukrepi, ki se zdaj odvijajo
               spremenljivi za slovenskega kmeta in za slovensko kmetijstvo in če bodo delovali
               spodbudno. Mislim, da si vsi zaslužimo ta odgovor. Hvala.</p>
            </sp>
            <sp xml:id="SDT6-OZKGPIO-redna-24-2013-10-09.sp23">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Besedo ima gospod Zvonko Lah.</p>
            </sp>
            <sp xml:id="SDT6-OZKGPIO-redna-24-2013-10-09.sp24">

               <speaker>ZVONKO LAH (PS SDS):</speaker>

               <p>Hvala lepa za besedo. Lep pozdrav državni sekretarki in ostalim.</p>
               <p>Jaz sem tudi pričakoval, ko sem prebiral tole poročilo, je res na koncu ali pa ta
               povzetek, precej žalostni del glede na situacijo v kmetijstvu v Sloveniji.</p>
               <p>Moram reči, da se moramo zavedati, da v Sloveniji nismo konkurenčni v večini
               evropskih držav z možnostmi dosegati produktivnost tako, kot druge, ker imamo velik
               del kmetijskih zemljišč z omejenimi dejavniki kmetovanja.</p>
               <p>Očitno v vseh teh letih smo se tega premalo zavedali in tudi v tej skupni kmetijski
               politiki zahtevali premalo.</p>
               <p>Tudi glede posestne strukture naših kmetij glede na to, da naši kmetje obdelujejo 6
               hektarjev in pol v povprečju, v Evropski uniji pa 14,6 hektarjev, da redijo slabih 9
               ...<stage>/nerazumljivo/</stage>... glav odrasle goveje živine v Evropi v povprečju pa 20. Da se z
               devetimi kravami na kmetiji še pes ne preživi, kaj šele ena povprečna plača, da se
               lahko ustvari na tej kmetiji.</p>
               <p>Zato bi moralo našo kmetijstvo imeti nek poseben status in tudi vlada in ministrstvo
               zahtevati od Evrope mogoče kakšne boljše pogoje, da si lahko ustvarimo boljšo
               samooskrbo oziroma da si izboljšamo konkurenčnost.</p>
               <p>Naši cilji naj bi bili, tudi v Ustavi zapisano, da bi Slovenija morala omogočati
               Slovencem zdravo, varno in cenovno dostopno hrano. V takih pogojih oziroma takih
               ciljih, ki jih <stage type="mag"/> <stage>(nadaljevanje)</stage> imajo naši
               kmetje ali pa večina kmetijstva, ki izvaža svoje produkte oziroma izvažamo
               surovino.</p>
               <p>Če nismo samooskrbni s sirom in mlečnimi izdelki, smo pa samooskrbni v 117% z mlekom
               in mleko izvažamo, i izvozom tega mleka izvažamo tudi subvencije, ker nič od tega
               nimamo.</p>
               <p>Gospodarstvo daje subvencije kmetom, kmetje pa te subvencije potem izvažajo. To nebi
               smeli dopustiti na nek način.</p>
               <p>Po drugi strani pa imamo nadpovprečno izobražene kmete glede na Evropsko unijo. Naša
               produktivnost pa zaostaja za dva do trikrat z evropsko. Mi smo na repu po
               produktivnosti v zadnji petini evropskih držav.</p>
               <p>To se pravi nekaj smo izobraževali, rezultatov pa ni. Imamo toliko kmetijskih šol,
               toliko diplomantov, verjetno so ti diplomanti potem za javno upravo.</p>
               <p>V tem poročilu ugotavljamo tudi, da je v letu 2012 faktorski dohodek za 12% nižji.
               Čeprav ne vem kaj je to faktorski dohodek bi prosil, če nekdo razloži. In če se bo ta
               trend nadaljeval, kam bomo prišli.</p>
               <p>Glede samooskrbe. Tukaj smo imeli eno sejo v preteklosti posvečeno zelenjadarstvu in
               kdor od kolegov je bil takrat na seji in je poslušal stroko in kmete, različno
               stroko, Kmetijsko-gozdarsko zbornico, kmetijski inštitut in fakulteto in potem
               predstavnike teh kmetov, je bila čudna zgodba, tako kot je prej omenil že kolega
               Mirko, butalce, sem tudi jaz dobil tak občutek, čeprav nisem iz tega foha, ko sem jih
               poslušal sem tudi prišel do takih čudnih občutkov, kot da so si vsi ti ustvarili nek
               poligon, na katerem vsak zase gleda, rezultati pa niso pomembni kaj je na koncu ven
               pride. Isto smo imeli o prašičereji. V primerjavi z Dansko, da imamo ne vem koliko
               pasem prašičev pri nas, neko butik proizvodnjo se gremo, na koncu pa nam vse skupaj
               umira.</p>
               <p>Imamo tudi upad samooskrbe prašičereje. Imamo komaj 46%. Slišal sem od enega našega
               kmeta, kjer je v občini z 900 gospodinjstvi pred 40 leti so prodali 1100 prašičev.
               Prodali. Redili in prodali v toliko gospodinjstev, kljub temu, da so imeli še za
               svojo oskrbo. Danes ni ne enega več prašiča za prodajo v tej občini. Verjetno je
               treba nekaj narediti.</p>
               <p>Potem zaraščanje kmetijskih zemljišč. Tukaj ni podatkov verjetno, jih nisem opazil,
               ker gre tukaj o poročilu o dosežkih kmetijstva, kot gospodarske dejavnosti, vendar bi
               bil tudi ta podatek zanimiv.</p>
               <p>Zaščita kmetijskih zemljišč. Tukaj imamo neko tabelo notri koliko je pozidanih, ne
               vem, 5% komaj. Naj bi bil podatek koliko se pa na nekaj let zaraste in zakaj. Jaz sem
               tukaj že na tem odboru kar nekajkrat povprašal pa se vsi bojijo kaj odgovarjati na
               tem področju. </p>
               <p>Smo hiteli z zakonom o nadomestilu spremembe kmetijskih zemljišč v stavbna, kot da
               bomo ne vem kakšno bogastvo dobili. Od takrat ni več gradenj, ni gradbenih dovoljen
               in tudi nadomestil ni. To je samo neka utvara.</p>
               <p>Nadaljevaje tega poročila v 2013 lahko pričakujemo z vsemi temi ukrepi, ki še sedaj
               bodo obremenili kmetijstvo, da bo katastrofa.</p>
               <p>Jaz vidim in ko malo sprašujem kmete ... Jaz bi vprašal gospo državno sekretarko, če
                  <stage type="mag"/> <stage>(nadaljevanje)</stage> so si izračunali na
               ministrstvu kaj bo pomenil davek na premoženje na kmetijska zemljišča pri
               konkurenčnosti naših kmetov. Že zdaj vemo, da niso konkurenčni.</p>
               <p>Velika večina teh večjih kmetov, ki so najbolj produktivni, imajo večino zemlje v
               najemu. Ali ne bo lastnik ko bo moral plačati davek na to nepremičnino, to upošteval
               ali pa v najemno pogodbo vključil notri, kar je po moje logično. In če bo, recimo
               pridelava koruze. Že zdaj ko vprašaš kmeta je strošek tam 30 centov po kilogramu, do
               izvoza pa imajo koruzo po 20 centov. Koruze je za prirejo mleka in govejega mesa
               predstavlja 60% krme. Jaz ne vidim računice, pa ni treba da imamo toliko izobraženih
               kmetov. Lahko so samo z osnovno šolo ali pa še ne pa si znajo izračunati kam to vse
               skupaj pelje.</p>
               <p>Minister je nekajkrat poudaril. Ne bom pozabil ko je rekel, da je bil v Luksemburgu
               in je tam vprašal. Luksemburg nima nobenih davkov na kmetijska zemljišča in verjetno
               tudi druge države ne. Ker po mojem je to dvojna obdavčitev.</p>
               <p>Dvig KD-ja bo isto predvsem za tiste pol kmete, ki hodijo v službo in imajo par
               hektarjev zemlje, že sedaj se jim ne splača kmetovati, jim je vzdrževanje kmetijske
               zemlje, kot je rekel kolega Brulc, da so kmetje tudi vzdrževalci kulturne
               krajine.</p>
               <p>Namesto, da bi jih država nagradila, da vzdržujejo kulturno krajino, jih bo bremenila
               s KD-jem, da se bo dvignila dohodnina in še obdavčila z davkom na nepremičnine.
               Lepo.</p>
               <p>Rad bi videl ministra ko bomo poročilo, če bomo še mi, obravnavali za leto 2013,
               kakšne bodo primerjave z 2012 z vsem tem.</p>
               <p>Potem naj še o prevoznicah nekaj rečem. Davek na kmetijska zemljišča. Toliko besed,
               toliko usklajevanj, toliko vsega in kaj smo na koncu dobili? Prevoznice veljajo samo
               še za tiste, ki posekajo les za osebno rabo, ker prevoznice veljajo do prvega kupca.
               Prvi kupec, 90% vsega lesa se proda na kamionski cesti. Tam je prvi kupec. Kje pa mi
               nadzorujemo potem? Na vlakih, na gozdnih cestah jih lovimo, če imajo prevoznice, ker
               na kamionski cesti ga ne moremo več, tudi nesmiselno je, da ima tisti Janez, ki pelje
               na neko žago, podatke in kaj pomenijo ti podatki od enega Franceljna, ki je kupil od
               njega na panju ali pa na gozdni cesti hlodovino. Potrebno pa da ima prevoznico tisti,
               ki dela sanitarno sečnjo, nekaj sušic požaga na različnih parcelah, spelje skupaj,
               naloži na avtomobilsko prikolico ali na frazo in mora imeti prevoznico ali pa vsaj
               meter, da ne vozi tisto kar je nad 10 centimetrov debelo. Mora presortirati, da dobi
               prevoznico samo na tisto. Poslušajte, ali smo butalci ali nismo.</p>
               <p>Pričakujem ... potem je pa minister tudi obljubil, da bo v državnem svetu, da bo
               odpravil prevoznice za tiste, ki sekajo les za lastno uporabo v roku štirih mesecev,
               drugače bi bil izglasovan veto. Štiri mesece bo minilo kaj kmalu. In potem, če bo še
               to odpravljeno, za koga bodo pa potem prevoznice veljale? Ne za tiste, ki vozijo po
               kamionskih cestah, ne za tiste, ki za lastno porabo sekajo <stage type="mag"/> <stage>(nadaljevanje)</stage> les. Čemu evidence?</p>
               <p>Glede na vse to smo v naši poslanski skupini tudi predlagali dva sklepa, ki ga bom
               izročil predsedniku, ki gre v tej smeri, da ministrstvo za kmetijstvo in okolje nekaj
               naredi v smeri boljše samooskrbe na najbolj kritičnih delih, kot je zelenjadarstvo in
               prašičereje in da poroča temu odboru v roku 6 mesecev, ker mislim, da se bo tudi
               pokazalo že kaj bodo ta dva oziroma KD prinesel višji in kaj bo davek na
               nepremičnine, ko si bodo kmetje lahko izračunali, če se jim sploh še kaj splača.</p>
               <p>In da bi nekaj naredili na programu ukrepov proti zaraščanju kmetijskih zemljišč in
               jaz kolikor časa sem v tem parlamentu, nisem še zasledil, da bi kdo, razen proti
               pozidavi kmetijskih zemljišč, kakršen koli ukrep sprejel.</p>
               <p>Jaz se zavedam, da ne mora naša država neposredna plačila dajati taka, kot recimo
               Švica za te gorske kmetije, ko dobijo 3 tisoč evrov na hektar na leto, da združujejo
               kulturno krajino ampak mislim, da bi se pri nas dalo pa marsikaj zgoditi.</p>
               <p>Ko smo bili poslanci na terenu tudi mi, sem poslušal enega starejšega kmeta, ki je
               rekel, v vasi, kjer je bilo več kot 10 kmetij, ki imajo tam okrog 10 hektarjev
               zemljišč, vsi so pred 20, 30 leti oddajali mleko, zdaj oddaja samo še eden, je pa več
               kot 10 kmetij še, kjer živijo predvsem stari ljudje, imajo pa kmetijske objekte še
               vedno. Štala je ostala, pomožni objekti, kozolec je ostal in sedaj bodo morali ti
               plačevati davek na nepremičnine iz tiste majhne pokojnine ali pa to podreti. Zdaj pa
               ne vem kje bo rešitev, kaj se bo zgodilo. Ali pa nazaj oživeti tisto kmetijsko
               dejavnost na tej kmetiji kar bi bilo najbolj pametno in če se bo naredilo tako, kot v
               Španiji in v Grčiji ko so iz mest prišli nazaj na podeželja, mislim, da je najbolj
               pametno to oživeti in bodo kmetovali. Samo je treba sprejeti določene ukrepe. Jaz
               mislim, da smo pa daleč od tega, da bomo take pogoje ustvarili, da se bo to
               izplačalo.</p>
               <p>Vendar vseeno, jaz sem zaskrbljen in naša poslanska skupina glede na to poročilo kaj
               naš čaka v prihodnje s temi novimi obremenitvami za katere pa je minister, mislim, da
               kot podpredsednik vlade in predsednik odbora za gospodarstvo v tej vladi rekel, da je
               proti temu in da teh obdavčitev ne bo.</p>
               <p>Zdaj pa beremo, da vlada v proračunu 2014 in 2015 pričakuje izplen maksimalen iz teh
               davkov, tako kot je bil prvi predlog. Nekaj je tu narobe.</p>
               <p>Če bo res tako sprejeto potem se bojim, da se bomo čez eno leto ukvarjali z bistveno
               slabšimi rezultati oziroma poročilom, kot je to danes.</p>
               <p>Mislim, da niso prazne in politične besede, da se moramo poslanci odgovorno zavedati
               kaj delamo in kakšne bodo posledice teh naših odločitev, ker ljudje kažejo s prstom
               na nas, vi ste tisti, ki sprejemate predpise po katerih moramo mi delati. Hvala.</p>
            </sp>
            <sp xml:id="SDT6-OZKGPIO-redna-24-2013-10-09.sp25">

               <speaker>PREDSEDNIK JAKOB PRESEČNIK:</speaker>

               <p>Hvala lepa. To je bil sklop spet treh <stage type="mag"/>
               <stage>(nadaljevanje)</stage> razpravljavcev ampak glede na zadnje besede jaz pa imam še vedno
               upanje, da bo vlada jutri prijetno pozitivno presenetila in ukinila nekatere postavke
               pri predlogu zakona o davku na nepremičnine. Mislim predvsem na kmetijska zemljišča
               in pa objekte za kmetijsko rabo. Počakajmo še do jutri.</p>
               <p>To sem sicer rekel resno ampak mislim, da je bilo precej mnenj pri zadnjih treh
               razpravljavcih izraženih, pa tudi nekaj vprašanj, tako da mislim, gospa državna
               sekretarka, saj ste jih verjetno registrirali.</p>
               <p>Gospa mag. Tanja Strniša, prosim.</p>
            </sp>
            <sp xml:id="SDT6-OZKGPIO-redna-24-2013-10-09.sp26">

               <speaker>MAG. TANJA STRNIŠA:</speaker>

               <p>Hvala. Ja, ta razprava je bila pa že kar široka in zaradi tega bom mogoče tudi jaz
               široka v odgovorih, ker smo se res zataknili že kar vseh področij ukrepanja in tudi
               kmetijske politike in tudi življenja kmetov.</p>
               <p>Tako da bi jaz mogoče začela pa vendarle, da imamo tudi kakšne pozitivne signale, ki
               niso zabeleženi v tem poročilu, ki se ukvarja s statističnimi podatki. Vendarle imamo
               pa tudi ne sprejemam čisto vsega dogajanja ampak imamo pa tudi pozitivne signale, ki
               pa nam dajo, po mojem mnenju, tudi neka dobra izhodišča za nadaljnji razvoj
               kmetijstva in perspektivo tej dejavnosti.</p>
               <p>Recimo izrazito pozitiven trend je v percepciji potrošnikov glede pomena porekla in
               spoštovanje slovenskega porekla.</p>
               <p>Tržne raziskave so pokazale, da se ta delež dvignil iz 40%, kot je bil še leto ali
               dve nazaj, na 60% potrošnikov, ki so občutljivi na poreklo in večina teh potrošnikov
               je pripravljena tudi plačati nekaj več za slovensko poreklo.</p>
               <p>Potrošniki, 60% slovenskih potrošnikov, zaupa slovenskemu poreklu, verjame, da je
               slovensko poreklo enačaj ali pa znak večje kakovosti, zaupa tradiciji in je navezano
               na slovensko hrano. To nam je odlično izhodišče, da lahko pričakujemo, da bodo tudi
               tiste dejavnosti ali pa tisti proizvodi, kjer je težko stroškovno biti konkurenčen.
               Recimo prašičereja je izrazito oligopolen trg z nekaj velikimi proizvajalci v
               severozahodnem delu Evrope, ki obvladuje večino evropskega trga in vplivajo na
               evropski trg ampak vendarle mi lahko z drugačnim načinom reje, z višjo kakovostjo
               proizvodov in tukaj imamo še eno rezervo, recimo reja prašičev je izrazito reja, ki
               je odvisna od krme in beljakovinske krme recimo sploh ne pridelamo mi dovolj, Evropa
               je ne pridela dovolj. Evropa uvozi 97,5% soje in ravno Slovenija v skupini
               podonavskih držav, ki je sprejela deklaracijo in pobudo za širjenje pridelave
               beljakovinskih rastlin v tem bazenu, vključno s sojo, gensko nespremenjene krme in mi
               lahko neko drugo zgodbo kmetijstva začnemo ali pa saj smo že na to postopili ampak
               gradimo ravno na tem zaupanju v našo hrano, v našo kakovost in na konkurenčnost, ki
               bo temeljila na višji kakovosti, ker pač stroškovno konkurira tem velikim sistemom in
               državam, ki imajo drugačno velikostno in posestno strukturo kmetijstva, ne moremo
               stroškovno konkurirati.</p>
               <p>Tako da to je prvi pozitivni znak in mi se za to trudimo na vseh področjih, to
               zaupanje potrošnika upravičiti in z določenimi aktivnostmi in regulacijami tudi
               zagotoviti to jamstvo glede kakovosti. Tuji trgovci, tuje mreže oglašujejo slovensko.
               Kamorkoli že danes stopiš v trgovino, so police s slovenskim. Torej trgovci so
               zaznali to kar je potrošnik ... te spremenjeno obnašanje ali pa navado potrošnikov in
               to je tisto izrazito pozitiven element, ki nam daje lahko upanje tudi za prihodnja
               leta.</p>
               <p>Drugo. Mi smo še vedno, čeprav imamo manjšo ovojnico, tako na prvem stebru kmetijske
               politike, kot na drugem stebru za razvoj podeželja ampak mi smo <stage type="mag"/> <stage>(Nadaljevanje)</stage> še vedno nad povprečjem evropskih držav. Pri
               neposrednih plačilih smo s to konvergenco, ki je bila med državami zdaj uveljavljena
               z reformo. Še zmeraj smo nad evropskim povprečjem pri programu razvoja podeželja, smo
               bili v prejšnjem obdobju na drugem mestu potem, če se sredstva za razvoj podeželja
               preračunajo na en hektar. Samo Malta, več sredstev. In Malta, ki ima recimo čisto
               drugačno kmetijstvo. Se pravi, zdaj smo seveda neke te ovojnice realno ali pa kar
               pomemben delež izgubili, ampak še vedno smo v tej konvergenci med državami in v tej
               težji drugih držav, ki dobivajo manj, da se te podpore <stage>/nerazumljivo/</stage>. Še zmeraj smo
               s temi sredstvi, ki smo jih dobili, na nek način, seveda smo to lahko uveljavili tudi
               zaradi tega, ker imamo, kot ste gospod Lah, pravilno, absolutno poudarili, da imamo
               nad povprečno slabo strukturo oziroma nadpovprečen delež kmetijskih površin v pogojih
               s slabšimi razmerami za kmetijstvo. Pozitivno je, da v spremembe Zakona v kmetijstvu,
               ki so zdaj v javni razpravi oziroma je že zaključena javna razprava in bo šel vsak
               čas zakon v medresorsko usklajevanje, da smo tam uvedli poglavje plačilnih rokov. To
               je velika fronta. Ampak želimo uveljaviti za hitro pokvarljivo blago krajše plačilne
               roke, 30 dni. Ni nobene logike. Če se mleko prodal v nekaj dneh, kruh in podobne
               stvari, da morajo dobavitelji teh živilskih proizvodov čakati na plačilo 90 dni, še
               več je bilo prej omenjeno in potem seveda po verigi se ti dolgi plačilni roki selijo
               navzdol. Seveda ta prehod ni možen čez noč, ker to bi tudi trgovino na nek način
               uničilo, pač to breme likvidnostnih težav, ki je v celi verigi, je treba razporediti
               in tukaj želimo uveljaviti neko prehodno obdobje, ko bi lahko prišli do ciljnega roka
               30 dni za hitro pokvarljivo blago in 60 dni za ostale kmetijske proizvode ali pa
               živilske proizvode.</p>
               <p>V Zakonu o kmetijstvu tudi želimo uvesti oziroma vpeljati institut varuha s hrano, se
               pravi osebnosti, ki bo bdel nad odnosi v živilski verigi. To je tudi pomemben ukrep
               za živilsko pridelovalno industrijo. Mi se moramo zavedati, da danes neka živilsko
               pridelovalna industrija, ki je odvisna od treh kupcev, štirih kupcev, se ne more
               konfrontirati s svojimi kupci neposredno in je pogajalsko tako šibkem položaju, da
               dostikrat je prisiljena pristati na vse pogoje ali pa na vsako ravnanje. Mi si z
               institutom varuha v verigi s hrano in instrumentom sektorskih preiskav, ki bi jih po
               našem predlogu izvajala Agencija za varstvo konkurence, ki bi gledala celoten sektor
               in ugotavljala, ali prihaja do praks nelojalne konkurence ali pa, pač nepoštenih
               praks ali pa ne dovoljenih praks in na sektorski ravni opozarjala in tudi z neko
               medijsko kampanjo sporočili in, se pravi, z ne neposrednimi izpostavljanjem
               posameznih strank ali pa posameznih subjektov v tej verigi opozarjala na procese, ki
               jih je treba pač spremeniti. To je generalni problem v celi Evropski uniji. Tam se na
               ravni štirih generalnih direktoratov pri Evropski komisiji že nekaj let vrši
               razprava. Mi smo že v tej spremembi, v tem predlogu zakona predlagali določene
               zakonske ureditve v Sloveniji.</p>
               <p>Pozitivno na področju zelenjave je, da so letos v času radgonskega sejma vsi
               deležniki, se pravi dve veliki trgovski verigi, potem zadružni sistem, kmetijsko
               gozdarska zbornica, vsi deležniki v celoti od primara do trgovine, podpisali sporazum
               o sodelovanju znotraj te zelenjavne verige, kjer iščejo, kjer se dogovarjajo o tem,
               kdo bo kaj komu prispeval, kako bodo organizirali proizvodnjo, točno zelenjavna
               proizvodnja je taka, ker je sezonske narave, da je potrebno to sezono pridelavo
               raztegniti, da je treba proizvode dopolnjevati in tukaj je to dogovarjanje recimo med
               zadrugami v Primorju, <stage type="mag"/> <stage>(nadaljevanje)</stage> ki
               imajo drugo strukturo proizvodov, drugačen čas proizvodnje in recimo drugim območjem,
               ki je na novomeškem področju z enimi drugimi proizvodi, drugem času stopil na trg. In
               potem imamo še v Prekmurju. Omenili ste geotermalno, poslanca Ficka ni več,
               geotermalno energijo, ki omogoča spet neke druge termine pridelave, skratka
               pridelovalci, primarni, se dogovarjajo za strukturo proizvodnje, ki tudi naslavlja
               potreba potrošnika oziroma trgovine in skozi celo verigo naj bi se izboljšala
               samooskrba oziroma zvečala predelava in tudi izboljšala samooskrba s slovensko hrano
               in tudi dogovarja se o skupni promociji, skupni embalaži, to je cilj, s poudarjanjem
               slovenskega prekla in to je tudi pozitiven signal za to dejavnost.</p>
               <p>Potem bi omenila, kar se tiče zaraščanja. Zaraščanje. Še zmeraj je trend, v bistvu
               trend povečanje zaraščanja se je kar pomembno zaustavil od kar imamo neposredna in
               okoljska plačila, ampak še zmeraj se te površine, so se tudi lani malo povečale. Jaz
               bi želela tukaj pa vseeno povedati, da zakon o kmetijskih zemljiščih kot je bil
               spremenjen leta 2011, pa potem lansko leto ponovno, ampak leta 2011 smo sprejeli,
               Državni zbor je sprejel odškodnine katerih namen je bil predvsem zbrati sredstva za
               to, da se nadomešča izgubljeni vir in vzpostavljajo nova kmetijska zemljišča in
               pomemben ukrep, tam predviden je bil tudi odprava zaraščanja. Mi smo predvideli, da
               bi strokovne podlage, ki bi se tudi, priprava katerih bi se tudi financirala iz
               odškodnin, strokovne podlage bi po takratni ideji pomenile vir sredstev za to, da se
               vse bonitete pregledajo, da bi skratka enkrat dobili popis, realen popis kakovosti
               kmetijskih zemljišč recimo na območju urejanja enega OPN-ja. Potem bi bil ta vir
               namenjen, da bi se v OPN določila območja, ki so primerna za odpravo zaraščanja ali
               pa za druge aglomelioracije in bi potem iz tega vira, iz odškodninskega vira se tudi
               ti ukrepi izvajali. Seveda mi smo tam predvideli do 20 milijonov letno odškodnine ali
               pa tudi manj, zdaj pa smo na letni ravni 1 milijon, potem ko je lani Državni zbor
               sprejel spremembo tega zakona. Zdaj mislim, da imamo v proračunu planirano, da bomo
               zbrali en milijon ali en milijon pa pol evrov. In seveda ta sredstva pa za neko večje
               ukrepanje pač omejujejo tudi te možnosti za aktivne ukrepe proti zaraščanju. Seveda
               je pa problem zaraščanja predvsem tam, kjer so težki pogoji za pridelavo, kraška
               območja, kjer se težko strojno obdeluje, v bistvu kjer je dobra zemlja je teh
               problemov manj, čeprav tudi po ravninah že srečujemo neobdelane ali pa na pol
               zapuščene njive. To drži.</p>
               <p>Pozitivno je tudi to, poslanec Brulc je omenil, da moramo več hrane spraviti v javne
               zavode. Mi smo kar eno leto ali pa več, dve leti delali na tem področju javnega
               naročanja. Ena sprememba Zakona o javnih naročilih je bila sprejeta še pod prejšnjo
               vlado, ki je omogočila direktno javno naročanje do 80 tisoč evrov oziroma 20% v
               sklopu enih proizvodov. Nadaljnji korak je bil storjen pa ravno te dni. Vlada je 14
               dni nazaj sprejela oziroma obravnavala, se seznanila s smernicami za javno naročanje,
               kjer smo mi naredili nek priročnik v bistvu za javne zavode. Zato v pomoč, kako
               določiti kriterije razpisa, ki bodo upoštevali tudi to kakovost lokalne hrane, tudi
               zaradi tega ker je lokalna hrana okolju prijaznejša, ker je manj izpustov zaradi
               transporta, hlajenja, skladiščenja in podobno, in je tudi bolj kakovostna. Dokazano,
               da ima taka hrana tudi več vitaminov in mineralov, ker se manj časa skladišči. Tako,
               da mi računamo, da bi s tem in potem še z nadaljnjimi aktivnostmi tudi na terenu in
               osveščanjem ravnateljev in direktorjev teh javnih zavodov povečali delež lokalne
               hrane v javnih zavodih. Toliko mogoče <stage type="mag"/><stage>(nadaljevanje)</stage> da bi vendarle iz današnje razprave in obravnave stanja
               tudi lahko izluščili, kakšen pozitiven premik in pozitivno izhodišče za prihodnost.
               Sem pa dolžna še odgovor na to, kako je s spremembo Zakona o gozdovih, ki ste jo
               omenili in je bila napovedana takrat pri obravnavi zakona v Državnem svetu, ko se je
               šlo za glasovanje o vetu na zakon. Mi smo pripravili spremembo zakona, ki predvideva,
               da bi prevoznice ne bile obvezne, kadar gre za prevoz gozdno-lesnih sortimentov za
               lastno porabo in gredo količine šest kubičnih metrov, se pravi ne za velike prevoze,
               ampak samo za dobro naložene traktorske prikolice, v tem primeru prevoznica ne bo
               potrebna, če bo to seveda sprejela vlada in potem vlada tudi tak zakon predlagala
               Državnemu zboru v sprejem. In, če bo to sprejeto, bo pa tudi v tem primeru moral
               imeti lastnik evidence o tem, kam je dal les iz, ki ga je posekal na podlagi odločbe
               in tudi vsak prevoz, ki ga ne bo spremljala prevoznica bo moral imeti pa zraven to
               odločbo o poseku. To je pač ta sprememba, ki je bila obljubljena. To spremembo zakona
               je že obravnaval tudi svet za gozd in les, ki sem ga omenila prej, bo pa zakon še
               določene druge, ima manjše spremembe, ne toliko vsebinske, ampak bolj kar se tiče
               izvajanja nadzora in zasega lesa kot obvezne stranske sankcije spremenil zaradi
               lažjega izvajanja nadzora in sankcioniranja, tako da bo šel tudi v kratkem na
               medresorsko usklajevanje. Zdaj ali bo v štirih mesecih predložen Državnem zboru je
               tudi od tega odvisno, koliko bo še časa nam vzelo usklajevanje med resorji, ampak
               načeloma smo s tistimi glavnimi resorji, ki sodelujejo pri izvajanju nadzora se pravi
               s carinsko upravo in s policijo tudi že ta izhodišča za spremenjen zakon uskladili z
               nevladnimi, na svetu za gozdno in lesno verigo pa tudi. In tukaj bi bila tudi neka
               ideja, ki jo mogoče samo omenim, del tega sveta v bistvu predlaga, če se za te manjše
               prevoze, prevoznice ukinejo, da bi pa v bistvu vpeljali elektronski sistem prevoznic
               oziroma prevoznega dokumenta kot velja za in to označevanje s ploščicami in
               certificirane prevoze kot velja za les iz državnih gozdov, kar bi glede na to, da so
               manjši. Ampak tega v zakon v tem trenutku ne bomo dali. Mi imamo 460 tisoč lastnikov
               gozdov, to je pač taka masa lastnikov, da bi prehod na tak sistem seveda bil pa res
               administrativna velika sprememba oziroma veliko breme za te lastnike, dokler imamo
               tako strukturo bi seveda moral biti tak ukrep premišljen. Zaenkrat gremo samo v to
               poenostavitev za lastne prevoze kot sem jo omenila. Tudi to spremembo zakona delamo v
               sodelovanju s socialnim partnerji. Imeli smo sestanek tudi že z zvezo lastnikov
               gozdov, s Kmetijsko-gozdarsko zbornico, Sindikatom kmetov in drugimi, ki
               predstavljajo lastnike gozdov. Toliko, hvala.</p>
            </sp>
            <sp xml:id="SDT6-OZKGPIO-redna-24-2013-10-09.sp27">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Mislim, da je bilo prej vprašanje za dr. Vovk, kaj je to faktorski
               dohodek. Izvolite.</p>
            </sp>
            <sp xml:id="SDT6-OZKGPIO-redna-24-2013-10-09.sp28">

               <speaker>DR. TINA VOLK:</speaker>

               <p>Hvala. Res, jaz se tudi zelo strinjam z vami, da ime faktorski dohodek je precej
               neposrečeno, se je pa prijelo zato, ker se tako pojavljal tudi v publikacijah
               statistike, je pa to v bistvu dobesedni prevod faktor "income" iz angleščine, imenuje
               se pa faktor "income" oziroma faktorski dohodek zato, ker je to dohodek, ki ostane za
               pokritje vseh faktorjev proizvodnje, to pomeni za pokritje stroškov dela, zemlje in
               kapitala, torej to je ta ostanek, vzporednico bi pa lahko še najbolj neposredno
               vlekli z neto dodano vrednostjo. Torej poenostavljeno, če od vrednosti proizvodnje
               vzamemo vmesno potrošnjo in amortizacijo, dobimo neto dodano vrednost in če k tej
               neto dodani vrednosti <stage type="mag"/><stage>(nadaljevanje)</stage> to je pa
               posebno pravzaprav kmetijstva, dodamo tako imenovane subvencije na proizvodnjo,
               skratka te subvencije, ki jih dobijo kmetijski proizvajalci. Neposredno dobimo tako
               imenovani faktorski dohodek. In ta kot sem rekla faktorski dohodek iz tega je
               potrebno pokriti vse stroške, ki nastanejo pri kmetijskem proizvajalcu ne glede na
               njegov status, torej seveda vsi davki, prispevki, torej vse, kar se veže v delo in
               kar se veže na delo in vse, kar se veže na osnovna sredstva, kapital, zemljo in tako
               naprej.</p>
            </sp>
            <sp xml:id="SDT6-OZKGPIO-redna-24-2013-10-09.sp29">

               <speaker>PREDSEDNIK JAKOB PRESEČNIK:</speaker>

               <p>Izvolite.</p>
            </sp>
            <sp xml:id="SDT6-OZKGPIO-redna-24-2013-10-09.sp30">

               <speaker>DR. TINA VOLK:</speaker>

               <p>Pa morda še komentar, ker je bilo tudi govora okoli metodologije oziroma stopnje
               samooskrbe pri mleku in mlečnih izdelki, morda samo v pojasnilo, torej agregatno ta
               stopnja samooskrbe pri mleku, ki je 117, tukaj gre pravzaprav za preračun v
               ekvivalent surovega mleka, torej če mleko in mlečne izdelke preračunamo nazaj na
               surovo mleko, potem pridemo do te stopnje samooskrbe in to pomeni, da torej načeloma
               pridelamo bistveno več mleka, kot ga porabimo. Po drugi strani je pa, ko gremo pa na
               raven mlečnih izdelkov, se je pač slika v zadnjih letih zelo spremenila, torej še ne
               tako zelo dolgo nazaj smo imeli čez to stopnjo samooskrbe tudi pri siru in še pri
               nekaterih izdelkih, med tem, ko zdaj na ravni mlečnih izdelkov imamo pa povsod
               stopnjo samooskrbe pod 100, razlog pa je, da gre več kot tretjina mleka, ki ga mi
               pridelamo v izvoz kot surovo mleko. In ker jemo vedno več sira, pač, ker imamo več
               surovine, domače surovine na voljo, imajo naše mlekarne tudi za predelavo v sir,
               torej uvažamo več sira, zdaj v teh bilancah pri mlečnih izdelkih v principu je tudi
               ta proizvodnja na kmetijah, planšarijah in tako naprej zajeta v kolikor je to seveda
               stvar uradnih evidenc oziroma ti pridelovalci tudi te kvote za predelavo mleka na
               domu. Ta del je v načelu, vključen je pa tega tako malo, da praktično na stopnjo
               samooskrbe ne vpliva skupno.</p>
            </sp>
            <sp xml:id="SDT6-OZKGPIO-redna-24-2013-10-09.sp31">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Mogoče malo zares ali pa malo za hec mislim, da se moramo pri tej
               samooskrbi tudi nekaj drugega vprašati, jaz samo razmišljam zdaj ko poslušam to
               diskusijo, da se moramo sami pri sebi vprašati, tisti, ki imamo pogoje za to, koliko
               je pa naša mama pridelala v vrtovih in okoli vrtov in koliko je naša tašča pridelala
               okoli tega v vrtovih in koliko moja družina pridela. Vse sem, moram prestaviti na
               moja. Moja mama in moja tašča in moja družina. Zdaj, ko se nič več ne splača, pa še
               hujše, ko nam dostikrat v preteklosti ni bilo nič treba, v tem je, to je tudi malo
               problem samooskrbe, pa naj reče kdo, kar hoče. Čeprav vi nimate v tej statistiki teh
               podatkov teh ohišnic in tako dalje, to ste prej rekli, vendar kljub temu, na ta
               način, če bi bilo več te popolnoma lastne pridelave, bi bili verjetno neki vsaj
               neuradni podatki o samooskrbi bistveno boljši, ampak očitno nam v preteklih letih
               tega ni bilo treba, pa nič se ni splačalo. Želite še nekaj reči na to? Izvolite.</p>
            </sp>
            <sp xml:id="SDT6-OZKGPIO-redna-24-2013-10-09.sp32">

               <speaker>DR. TINA VOLK:</speaker>

               <p>Samo toliko, da bo jasno, torej o tem smo že govorili, torej tako kot so zdaj
               računane te bilance proizvodnje in porabe, kar se živalskih proizvodov in tega tiče,
               več ali manj jaz osebno ocenjujem, da so kar realne, torej ta stopnja samooskrbe je
               pa verjetno tako, če še enkrat rečemo in tudi verjetno mi, veliko od nas, doma na teh
               hišnih vrtovih pridela predvsem sadje in zelenjavo, pa verjetno tudi, če bi pri
               perutnini, bi verjetno tudi bila številka malenkost drugačna, čeprav je ta delež v
               primerjavi s to tržno pridelavo v perutninarstvu pa tako majhen, da je vprašanje,
               koliko bi to vplivalo. <stage type="mag"/>
               </p>
            </sp>
            <sp xml:id="SDT6-OZKGPIO-redna-24-2013-10-09.sp33">

               <speaker>PREDSEDNIK JAKOB PRESEČNIK:</speaker>

               <p>Hvala lepa. To ni bil očitek vam, to je očitek nam vsem. Želite gospod Jakša še
               odgovoriti? Na prevoznice ste odkimavali, ali je to kar je bilo rečeno dovolj? Hvala
               lepa. Besedo ima gospod Dragan Bosnić.</p>
            </sp>
            <sp xml:id="SDT6-OZKGPIO-redna-24-2013-10-09.sp34">

               <speaker>DRAGAN BOSNIĆ (PS PS):</speaker>

               <p>Hvala za besedo. Lep pozdrav. Mogoče za začetek razmišljanje na razmišljanje
               predsednika Presečnika. Namreč, babice oziroma tašče, mame, kot zanimivost, v
               Mariboru ste verjetno spremljali projekt ekoloških brazd, ki je nastal v okviru
               EPK-ja. S tem projektom se zna zgoditi enako kot se je s projektom alpskih mest leta
               2000, kjer so nastale kmečke tržnice, ki so edine preživele projekt in ostale. Te
               brazde se širijo, to mogoče odgovor oziroma razmišljanje na to temo. Mislim, da je
               trenutno prijavljenih 250 čakajočih na svoje vrtičke. Kar pomeni, mogoče zopet,
               Maribor ni samo v nogometu prvi, je tudi v tem razmišljanju, da mogoče poskusi si
               pridelati solato, krompirja oziroma paradižnika. To je spodbudna zadeva. In mogoče bo
               ta delež zelo pomemben v teh poročilih, ki jih boste v nadaljevanju pisali. Se pravi,
               ta del.</p>
               <p>Kar se poročila samega tiče, dejansko je obsežen. In jaz, na žalost, nisem v svojem
               predalniku našel skrajšane verzije. verjetno sem spregledal in sem se tu prebijal,
               podobno kot nekateri kolegi. Pri določenih zadevah, kjer nisem doma, sem pač malo
               hitrejše šel, pri nekaterih sem se pa ustavil. In o teh bi sedaj govoril.</p>
               <p>Nekaj ste že povedali o teh pozitivnih zadevah, pač ljudje vidimo različne stvari,
               kako isto stvar beremo. Kolega Ficko je izpostavil bistven problem. Premalo izplena
               za velik vložek. Se pravi, če razmišljamo v tej smeri kako to popraviti. Vi ste ravno
               sedaj na koncu nekaj ne to temo povedali. Mislim, da tekmujemo, v narekovajih, na
               napačen način v napačnih disciplinah. Da bom bolj nazoren. Če bi mi Usain Bolt ta
               trenutek ponudil možnost, da z njim tekmujem in da z njim tekmujem in da si sam
               izberem panogo, če bi izbral šprint, potem sem ....<stage>/nerazumljivo./</stage> Jasno je, kaj bi
               se zgodilo. Se pravi, treba bi bilo izbrati neke panoge, kjer sem lahko bolj uspešen.
               Če gledam sedaj prašičerejo famozno, težko je z Danci tekmovati. To je nemogoče. To
               je izgubljena zadeva že v štartu ali z žitorodnimi deželami ali z deželami, kjer je
               neko zelenjadarstvo, recimo, v ospredju. Zato bi kazalo razmišljati o tem, kje
               tekmovati, da smo lahko uspešni. Se pravi, kaj so tiste naše možnosti v katerih
               dejansko lahko izkažemo nek efekt. Osebno v subvencije ne verjamem. Subvencije niso
               neka rešitev problema. Subvencija je o.k., recimo, s smučarskih skokih, pa ti da malo
               vetra, težo izračuna, potem si konkurenčen nekomu, ki je dejansko boljše skočil.
               Tukaj vztrajanje oziroma spodbujanje domačega avtohtonega. Čeprav se lahko sliši
               čudno, čeprav mogoče v štartu gre za neke butične zadeve, se meni zdi ključnega
               pomena. To vpeljati preko nekih okusov, če uporabim ta izraz, vsi se verjetno
               spomnimo nekih okusov iz otroštva, ne vem sadja, hrane, česarkoli. Jaz mislim, da
               otroci dan danes se spomnijo bolj oblike, barve, recimo, ne vem če imajo neke
               zakodirane okuse. In naša naloga je, da jim ponudimo te. Da oni to osvojijo in
               ohranjajo. Če bi izpostavil, recimo, stvar, ki mi je všeč, tukaj 5.331, verjetno sem
               se zmotil, ampak nisem se, če bi se, potem ne bi povedal številke, to je število
               akcesij rastlinskega genetskega materiala. In to je opcija na kateri je treba
               graditi. 107 sort sadja. Ampak prej smo govorili o tržnici. Zadnjič sem na tržnici
               iskal <stage type="mag"/> <stage>(Nadaljevanje)</stage> vinogradske breskve, ni
               šans. Ponujali so mi pač druge. S tistimi ni bil problem. Se pravi, če bi na tem
               gradili, mislim, da je to zelo pomemben dejavnik, ker to imamo. Tudi tekmovati, ne
               vem, z razno raznimi žitaricami, sedaj je pira trenutno zelo "in", pa tudi vemo, da
               je zelo elementarno žito, izhodiščna žitarica, najbolj "pra" in primitivno primarna.
               Ampak se bolj obravnava kot modna zadeva. Enako, vi ste prej rekli, 1% ekoloških, 0,2
               od tega slovenskih. O.k., ampak eko hrana je draga. Ljudje pa ta trenutek bolj
               gledajo tisto, kar jim je cenovno sprejemljivo. Število ekoloških kmetij se je
               povečalo, in sedaj na kakšen način približati oziroma mogoče, ljudem, da jedo zdravo.
               Pred časom je na enem odboru, mislim kolega, ki ga sedaj ni tukaj, kolega Žnidar, je
               izpostavil pomen lokalnih tržnic pri samooskrbi. Tu imamo vse zajeto, prevoz,
               govorimo pa o varni hrani, se pravi samooskrbi in o varni hrani. Se pravi, direktna
               iz zaledja se pripelje in se ponudi ljudem in je to pač njim sprejemljivo oziroma
               dostopno. Enako je z mlekom in si siri. Ne vem, kupujem trapiste, gavdo, ementaler.
               Ementaler je stara slovenska vrsta sira, popravite me, če se motim. Sigurno ni.
               ...<stage>/nerazumljivo./</stage> ker pač gre za lokalni zrak, ampak... Se pravi, preko tega
               ponujati. Sedaj zadeve okoli lesa in prevoznic.</p>
               <p>Takrat, ko smo govorili o zakonu o gozdovih sem opozoril eno zadevo, in sicer gozd
               predstavlja eko sistem. Mi ga gledamo kot, ne vem, drevesnico. Tam se pač drevesa
               posekajo. Po drugi strani pa govorimo v tem poročilu tudi o ohranjanju
               biodiverzitete, ne vem česa, subvencij, ki jih potem dobijo lovci ali kdorkoli, zato
               da ta sistem ohranja. Se pravi, to je rahla dvojnost.</p>
               <p>Seveda pa absolutno iz tega lesa je treba nekaj narediti. Ker jaz v vsem tem času,
               razen Ribničanov, nisem videl ljudi, ki bi temu lesu dali neko dodatno vrednost. Samo
               tam sem videl.</p>
               <p>Ampak še enkrat, da bom pravilno razumljen. Jaz gledam poročilo kot odraz nekega
               dejanskega stanja in razmišljam o tem, da bi bilo naslednje boljše. Se pravi moja
               razprava gre v to smer, kaj bi se dalo narediti, da bi bilo naslednje poročilo
               boljše. Hvala.</p>
            </sp>
            <sp xml:id="SDT6-OZKGPIO-redna-24-2013-10-09.sp35">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Besedo ima mag. Jana Jenko.</p>
            </sp>
            <sp xml:id="SDT6-OZKGPIO-redna-24-2013-10-09.sp36">

               <speaker>MAG. JANA JENKO (DeSUS):</speaker>

               <p>Hvala lepa za besedo. Vsem lep pozdrav. To letno poročilo. Vsako leto ga dobi odbor
               na mizo in vsako leto je stanje izkazano slabše pri samooskrbi, pri vsem v bistvu. To
               mi je zanimivo. Tu gledam podatke koliko sredstev dobimo iz EU. Ne vem kaj bi sploh
               slovensko kmetijstvo počelo brez toliko sredstev, ker je to kar nekaj sredstev. Ne
               vem, kako bi drugače, ali bo čisto vse šlo k vragu, čeprav ne verjamem. Isto bi si
               kmetje sami pomagali. Nepovratna sredstva, koliko je bilo teh sredstev, za kaj so jih
               kmetje porabili. Če pogledamo, sploh Gorenjska, se mi zdi, da se to širi tudi dol, so
               traktorji, rumeno-zelene znamke, ki je bila včasih prestiž, imaš jih cel kup.</p>
               <p>Kdo je kriv za tako stanje v kmetijstvu se sprašujemo vsa leta? Mislim, da vsi po
               malem, kmetje tudi zaradi svoje nepovezanosti, potem kmetijsko-gozdarska zbornica,
               kmetijske zadruge. Spet bom ponovno rekla, vedno rečem, da so bile premalo spodbudne.
               Takrat, ko je bil še jugo trg, recimo, je to fino laufalo, pridelki so šli v prodajo.
               Ko pa je Jugoslavija razpadla, pa je trg nekako <stage type="mag"/><stage>(Nadaljevanje)</stage> razpadel in se niso dosti hitro obrnili in poiskali
               trga v evropskem prostoru. Mislim, da je tu tudi malo krivde tega. Je pa tako
               slovenska posebnost, vseh Slovencev, pa naj bodo to kmetje ali bančniki ali kdorkoli
               drug, da vsak čaka na pomoč države. Tu kmetje zelo, se mi zdi, tudi pričakujejo, vsaj
               po medijskih izjavah, pa tudi kar jih osebno poznam.</p>
               <p>Zdaj bi se obrnila na poročilo in na to stagnacijo pridelkov. Recimo, jaz izhajam iz
               okolice Kranja. Tam je bil včasih krompir doma na vseh njivah. Zdaj ga vidiš redko
               kje kakšno njivo. Jaz izhajam s kmetije, kjer je bilo včasih doma po 4, 5 hektarjev
               krompirja, letos ga ni bilo tudi vrstice ne. Lani so imeli nekih 18 vrstic mogoče še,
               letos nič. Vem, da se je ta krompir včasih - včasih je šel ta promet nekaj preko
               zadruge, nekaj na trge preko kmetijske zadruge, veliko pa so ga kmetje sami prodajali
               po mestih. Odkar so trgovski centri, ki imajo na razpolago krompir dnevno za svoje
               potrošnike po kilah, prodaja po blokih v bistvu ne gre več. In tu bi se morali spet
               bolje povezati. No, saj ta povezava se zdaj nekako vzpostavlja s trgovskimi centri,
               trgovci, da bi odkupovali bolj slovenski krompir. Zdaj v Mercatorju vidim samo od
               enega pridelovalca, ostalo so tujci. To je kmetija Drenovec, tam iz okolice Voklega.
               To je vse, kar vidim v Tržiču, slovenskega krompirja v Mercatorju. Meni se zdi to
               čisto premalo.</p>
               <p>Dotakniti se moram tudi prevoznic. Moram reči, da me zelo, zelo čudi napadanje
               oziroma debata zdajšnje opozicije, ker te prevoznice so se pripravljale že v času, ko
               smo bili še skupaj koalicija. In vem, da niso kaj dosti drugačne, kot so bile v
               pripravi takrat. Tako da me zdaj to res malo preseneča, no, kakšna je debata. Šli smo
               se tudi, ali bodo veje vključene ali ne bodo in tako naprej. Pa so zdaj tudi izvzete,
               tako kot tam. To me pač vedno znova preseneča, na vsaki seji kmetijskega odbora imamo
               te prevoznice skoraj. Mogoče sem malo "zašpecala", ampak tako je bilo, no.
               ...<stage>/Smeh./</stage>...</p>
               <p>Kot je povedala državna sekretarka, mislim, da moramo tu graditi res na kakovosti, ne
               na količini. Slovenija je preveč razdrobljena, da bi lahko neko masovno proizvodnjo
               se šla kot nekatere druge države. Recimo, prašičereja, pač nimamo pogojev, ker nimamo
               velikih površin za žita, razen Prekmurja. Ostalo, če pogledamo Gorenjsko, je to
               skoraj nemogoče. </p>
               <p>Moram reči, da spet apeliram na to, da se kmeta usmeri v pridelavo takih izdelkov,
               glede na te vremenske neprilike, sušo, deževja, da se osredotočijo tista območja, ki
               so sušna, zdaj se pa že ve, katera so to območja, da tam pridelujejo tako kulturo, ki
               sušo dobro prenese. Ne vem, kaj se tu še dogaja. Zdaj mi ne reči, da kmet tega
               morebiti ne bo sprejel. Glede na ta podatek, da je izobrazba zelo nad povprečjem v
               Evropski uniji, ker je vedno veljalo, da kmet neizobražen, in mislim, da se mu to z
               res veliko kampanjo lahko dotajči oziroma tudi z odvzemom nekih subvencij, če ne boš
               tega tu sadil, pač, glej, ne bo subvencij.</p>
               <p>To so moja opažanja. Aja, še nekaj. Gospa Dimic se bo mogoče potem oglasila, ampak
               tisto o kozolcih je bilo tako, tako. Zdaj so tudi verjetno na podlagi subvencij
               oziroma nepovratnih sredstev namesto kozolcev sušilne naprave pri kmetih...
               <stage>/smeh/</stage>..., <stage type="mag"/><stage>(Nadaljevanje)</stage> tako da je veliko
               olajšano delo, pa malo manj lep izgled, ampak olajšano delo pa zelo. Hvala lepa.</p>
            </sp>
            <sp xml:id="SDT6-OZKGPIO-redna-24-2013-10-09.sp37">

               <speaker>PREDSEDNIK JAKOB PRESEČNIK:</speaker>

               <p>Hvala lepa. No, kozolcev je v Sloveniji, k sreči, še kar precej. Res je pa, da je
               tehnologija v kozolcih druga, ni tista, ki je bila včasih. Ampak k sreči jih še
               imamo, kar na marsikaterem območju, tako imenovane toplarje, enojne, takšne in
               drugačne.</p>
               <p>Besedo ima gospod Tomaž Lisec.</p>
            </sp>
            <sp xml:id="SDT6-OZKGPIO-redna-24-2013-10-09.sp38">

               <speaker>TOMAŽ LISEC (PS SDS):</speaker>

               <p>Hvala. Lep pozdrav tudi v mojem imenu!</p>
               <p>Upam, gospa državna sekretarka z ekipo, da boste naše predloge, pripombe, tudi
               opozorila, da poročilo za leto 2013, 2014 ne bo slabše, kot je zdaj, prenesli
               ministru. Kajti, če bo šlo tako naprej, bodo očitno ta poročila še veliko bolj
               katastrofalna, kot je poročilo za leto 2012.</p>
               <p>Glede na to, da je gradivo zelo obsežno in celovito, sem sam bolj podrobno pogledal
               predvsem tisto, ki tangira regijo, iz katere prihajam, torej bolj Posavje. Zato sem
               se bolj osredotočil na sadje, vino in vinogradništvo, meso, govedino, meso prašičev,
               pa tudi na problematiko medu oziroma čebelarstva. </p>
               <p>Če grem po vrsti. Glede sadjarstva moram reči, da sem zgrožen prebral, ko piše v
               poročilu: "Prodaja sadja po vinitiranih tržnih poteh se je v letu 2012 po dveh letih
               rasti zmanjšala za 35% in je znašala le 36 tisoč ton." Tu me resnično zanima, sicer
               je bilo danes že nekaj govora, glede kmečkih tržnic. Tudi v naši občini imamo
               zaenkrat kar dobro urejeno, upamo tudi na en evropski projekt. In me resnično zanima,
               kljub temu, da so tu ti podatki na koncu v tabeli, kako zgleda kmečka tržnica, odkup.
               Dejstvo je, da dovoz na tržnice naših, slovenskih domačih pridelkov upada. Če se ne
               motim, je bilo kar nekaj, določen del evropske kmetijske politike namenjene temu, da
               se te lokalne kmečke tržnice spodbuja, da se s tem poveča samooskrbo. Kajti, kot so
               že nekateri predhodniki rekli, očitno je dejstvo, da gre slovensko kmetijstvo v to
               smer, da naj bi za samooskrbo skrbeli samo veliki vinogradniki ali sadjarji ali
               pridelovalci takšnega in drugačnega mesa. Osebno sicer ocenjujem, da tudi malo večji
               vrt doma pri starših ali kje drugje je lahko tista dodatna pikica za slovensko
               samooskrbo. Ampak očitno je naša kmetijska politika naravnana v drugo smer. Zato me
               resnično zanima glede kmečkih tržnic. Saj pravim, razen teh podatkov nisem zasledil
               drugega, pa me zanima, kakšni so ukrepi, da bo številka za leto 2013 boljša in bolj
               uspešna.</p>
               <p>Kar se tiče področja grozdja in vinogradništva. Tu se že kažejo neki zametki
               zaraščanja slovenskega podeželja, konec manjših vinogradnikov s 400, 700, 800 trt.
               Vemo, da so to večinoma starejši ljudje. Tu piše, da se je število kmetijskih
               gospodarstev v zadnjem desetletju zmanjšalo za četrtino. Kar pomeni, ljudje so
               starejši in ukrepi očitno niso usmerjeni v to, da bi se z vinogradništvom ukvarjalo
               čim več ljudi. Očitno je tudi tu tendenca, da se z vinogradništvom ukvarjajo predvsem
               večji vinogradniki, tisti manjši pa očitno za slovensko Ministrstvo za kmetijstvo
               niso primarni oziroma interesantni. Na srečo, verjamem, da bo poročilo za 2013
               boljše, zato ker smo pred poletjem predvsem na predlog Poslanske skupine SDS zadržali
               to norost, ki se je pripravljala, glede ugotavljanja katastrskega dohodka. Že takrat
               smo ugotavljali, za področje Dolenjske in Posavja bi bilo to ugotavljanje uničujoče,
               pa ne glede na to, ali so tu manjši vinogradniki ali večji. Moram reči, da sem se v
               poletnem času na takšnih in drugačnih prireditvah, pa tudi na določenih okroglih
               mizah seznanil z delovanjem vinogradnikov. In moram reči, da ni važno, ali so prišli
               do mene tisti, ki imajo 400 trt ali pa tisti, ki imajo več kot 20 tisoč trt. In vsi
               so bili zgroženi, kako jih je lahko <stage type="mag"/><stage>(Nadaljevanje)</stage> domače oziroma resorno ministrstvo skušalo pripeljati
               skoraj na boben. Zelo me je zmotilo tudi naslednje. Po podatkih statistike je bilo
               skupaj pridelanega 92 tisoč ton grozdja, kar je skoraj četrtino manj kot leta 2011.
               Sicer se ministrstvo sklicuje na neugodne vremenske razmere, ampak osebno ocenjujem,
               da niso samo neugodne vremenske razmere tiste, ki so privedle do tega zmanjšanja,
               temveč je tudi neugodna kmetijska politika.</p>
               <p>Imam vprašanje, ki se tiče vinogradništva in trgovine, predvsem problematike uvoza in
               izvoza. Tu ste zapisali: "Količinsko je bilanca zunanje trgovine z vinom od leta 2006
               dalje ves čas negativna." Zanima me, kakšni so ukrepi, od tega, da se posamezni
               pridelovalci določenih sort vina združujejo, ali so kakšni drugi ukrepi oziroma
               spodbude s strani ministrstva, da bi ta negativna zunanja trgovina z vinom bila v
               naslednjih letih bolj pozitivna, pravim, bolj pozitivna, ker pozitivna nikakor ne bo
               zaradi vseh ukrepov, ki so in se pripravljajo.</p>
               <p>Moram reči, da na strani 78 poročila 1 berem, površine vinogradov, vključene v ukrepe
               kmetijske politike 2009-2013. Tu so površine glede prestrukturiranja vinogradniških
               površin, trajna opustitev vinogradov in zelena trgatev grozdja. Predvsem ti dve
               zadnji komponenti, me zanima, če lahko malo več poveste predvsem glede zelene trgatve
               grozdja. Sicer tu pišete, da so se iztekla nadomestila, pa morda kakšen stavek več o
               tem.</p>
               <p>Če grem na meso. Sicer stanje na področju mesa govedi ni tako zaskrbljujoče. Glede
               mesa prašičev so že kolegi kar precej povedali. Imeli smo že tudi sejo odbora na to
               tematiko. Tudi sklepi Poslanske skupine SDS gredo v to smer, naj se ministrstvo bolj
               resno ukvarja s to problematiko. Ko prebiramo ta poročila, moram reči, da imam skoraj
               vse podčrtano, kajti vsepovsod so neki negativni trendi, tako s cenami, tako z
               dobavo, tako s problematiko uvoza in izvoza. In me resnično zanima, kako naprej na
               področju prašičereje, kajti očitno ne gre samo za to, da je Slovenija po vstopu v
               Evropsko unijo, da se je postopoma premaknila iz skupine držav z visokimi cenami
               prašičev v skupino držav z najnižjimi cenami. Če bo šlo tako naprej, ne bomo imeli ne
               prašičev niti cen ne več naprej.</p>
               <p>Na našem območju je dokaz intenzivna panoga čebelarstva. In me zanima, glede na to,
               da od leta 2000 do leta 2012 točen med, prodaja in proizvodnja, bom rekel, letina
               zelo varira. Pa bom rekel čisto tako, sam nisem čebelar, vendar me resnično zanima,
               zakaj je tako drastično, tudi do 50% posamezna količina medu, letina. Bi pa opozoril
               na uvoz in izvoz, kjer se izvoz rapidno poslabšuje, uvažamo pa čedalje več medu. Kaj
               to pomeni, da slovenski med ni dober ali pa slovenski čebelarji niso dobri?</p>
               <p>Morda še nekaj zadev, ki so bile v letu 2012. Morda kolegici iz Poslanske skupine
               DeSUS glede prevoznic. Ja, v našem mandatu Zakon o gozdovih ni šel naprej ravno
               zaradi problematike prevoznic. Večina poslanskih skupin je temu takrat nasprotovalo.
               Očitno ste se nekateri premislili, pač, očitno je šlo za neko idejo nekih uradnikov,
               izkušnje pa na žalost kažejo, da ta problem rešujete na popolnoma napačnih osnovah.
               Celo to, kar zdaj slišim, da bo neko delo elektronsko, in me zanima, kako bo
               povprečen slovenski kmet v starosti preko 60 let se zabaval z elektroniko, ko bo
               skušal iz gozda pripeljati les za domačo porabo. Že takrat smo govorili o tem, koliko
               lahko pripelje in kakšna naj bo debelina lesa. Kje ste zdaj našli to številko, 6
               kubičnih metrov, da lahko nekdo domov pripelje. <stage type="mag"/> <stage>(Nadaljevanje)</stage> Morda pa še glede namembnosti kmetijskih zemljišč.
               Zakon je bil v vaši Vladi, ko je bil minister isti kot je zdaj, glede spremembe
               namembnosti, pa me resnično zanima, koliko sredstev je bilo zbranih - vi ste rekli
               okoli milijona - ampak predvsem pa me zanima, čisto konkretno, kaj je bilo s tega
               denarja narejeno? Ali je bil denar samo pobran in se ne bom zadovoljil s temi nekimi
               vprašanji, odgovori, da ste morda kje kakšen kos naše države izkoreninili oziroma šli
               v nasprotju z zaraščanjem.</p>
               <p>Zanimata me mogoče še dve zadevi. Moram reči, da sem pred pol leta bral zelo zanimiv
               članek, vzgajanje polžev. Baje je to, ne samo trend v Evropi, ampak tudi po celem
               svetu. V Sloveniji mislim, da je eno oziroma dve podjetji oziroma kmetijstvi, ki se s
               tem ukvarjata. Vemo, da v bistvu rabimo zelo malo površine za pridelavo polžev pa me
               morda res zanima, če je kakšen podatek, saj pravi, jaz nisem tega zasledil?</p>
               <p>In pa za zaključek. Zanima me, vem da do leta 2006 ali do leta 2007 je bil s strani
               Evropske komisije oziroma neke Evropske institucije dostopen seznam vsem prejemnikov
               subvencij na področju kmetijstva, v zadnjih letih pa tega seznama ne moremo več
               zaslediti. Pa me resnično zanima tudi to kar so prej kolegi rekli, ta problematika
               subvencij. Ali je to edini ukrep, ki lahko pripomore k razvoju kmetijstva ali pa so
               morda kakšne druge davčne in še drugačne spodbude, ki bi morda lahko nadomestile
               subvencije. Me zanima kaj je s tem seznamom. Skratka, glede na to kaj vse se
               napoveduje v letu 2013, moram reči, da me je zelo strah, ko bomo brali, če bomo
               seveda še v tem Državnem zboru, kakšno bo poročilo o stanju kmetijstva, živilstva,
               gozdarstva in ribištva v letu 2013, 2014, itn., ker ukrepi po mojem mnenju nikakor ne
               gredo v pravo smer. Hvala.</p>
            </sp>
            <sp xml:id="SDT6-OZKGPIO-redna-24-2013-10-09.sp39">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Preden dam naprej besedo, bi eno pojasnilo glede čebelarstva, bom kar jaz
               dal.</p>
               <p>Torej to seveda ni kriva ne politika ne ničesar takega, ampak je bila lani ena
               najslabših let kar se tiče čebelarstva, kar se tiče čebelje proizvodnje, predvsem na
               področju medu. Tako da, tukaj ni kriva politika.</p>
               <p>Bi vas pa nekaj popravil. Da smo tisto zadevo okrog nenormalnega povečanja KD-ja
               zahtevali v naši poslanski skupini in ne vi. Poslanska skupina SLS je zahtevala nujno
               sejo in so bili tudi zelo dobri rezultati in smo omilili, bistveno omilili tiste
               takratne predloge.</p>
               <p>Naprej dajem besedo gospodu Branku Kurnjeku. Prosim.</p>
            </sp>
            <sp xml:id="SDT6-OZKGPIO-redna-24-2013-10-09.sp40">

               <speaker>BRANKO KURNJEK (PS DL):</speaker>

               <p>Hvala za besedo, gospod predsednik. Vsi prav lepo pozdravljeni. Jaz bi se tukaj želel
               obrniti na besede gospe državne sekretarke, ki je na nek način izpostavila pozitiven
               trend in sicer zaupanje Slovencev oziroma slovenskih prebivalcev v proizvode
               slovenskega porekla. Jaz mislim, da ta trend lahko raste samo v primeru oziroma bo
               lahko rastel samo v primeru, če se bo dogajalo čim manj tako imenovanih afer Trst bom
               temu rekel, saj vsi vemo za kaj se gre. Namreč vsakršna takšna afera in ta ni bila
               majhna, bo ta trend zelo porušil oziroma zaupanje slovenskega kupca zelo zelo
               porušil. Povedati s tem želim to, da je torej izredno pomemben nadzor ustreznih služb
               in mora biti večkraten in temeljit in seveda v največji možni meri onemogočiti takšne
               dogodke kot so se dogajali. Le na ta način mi lahko pričakujemo nadaljnjo rast trenda
               zaupanja v slovenske proizvode.</p>
               <p>Mogoče, če se delno navežem še na to. Če bi recimo ustrezen nadzor obstal tudi v
               naših slovenskih trgovinskih verigah, kjer lahko vidimo, da se prodaja, pa ne bom
               rekel drugo razredno, ampak kar peto razredno sadje in zelenjava, greste samo preko
               meje v Italijo in v Avstrijo pa boste videli razliko. Predvidevam, da bi lahko tudi
               inšpekcija na tem nadzoru naredila kaj. Takšno sadje in zelenjavo, seveda če je to v
               skladu s pravili izločila in s tem dala, ker je takšno sadje in zelenjava tudi
               ustrezno cenovno na nižjih nivojih in s tem seveda odprla tudi slovenskemu
               pridelovalcu možnost vstopa <stage type="mag"/> <stage>(Nadaljevanje)</stage>
               in prodaje svojih pridelkov, če smo prej rekli, da želimo tudi v javne zavode
               spraviti sadje in zelenjavo našega porekla. Torej tudi tukaj jaz vidim eno izmed
               priložnosti.</p>
               <p>Morda pa samo še glede živilsko-pridelovalne industrije. Prav zanima me v bistvu
               podatki, ki bodo prišli za to leto in kasneje. Kakšni trendi se bodo dogajali po
               prodaji vsaj za enkrat dveh igralcev na trgu živilsko-pridelovalne industrije. Bom
               rekel mogoče ne sicer največjih, ampak vsekakor pomembnih pri nas, torej Fructala in
               Ljubljanskih mlekarn, me zanima ali bodo ti trendi v teh podjetjih in mogoče še
               kasneje v kakšnem drugem, pokazali kakšno drugačno stanje kot prej, kot so bila ta
               podjetja v naši lasti. V bistvu ti podatki bodo najverjetneje res zelo zanimivi. Pa
               še nekaj. Poglejte, če kriza vpliva na vse pore našega življenja in se meni zdi čisto
               normalno, da tudi živilsko pridelovalna industrija malenkost pada, saj je
               povpraševanje po izdelkih enostavno pada. Tako da, tukaj jaz ne vidim nekih kriznih
               podatkov, ampak pač vidim enostavno odraz stanja, ki je in upamo, da se bo v
               prihodnosti tudi na tem področju to spremenilo. Hvala lepa.</p>
            </sp>
            <sp xml:id="SDT6-OZKGPIO-redna-24-2013-10-09.sp41">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Bom dal še zadnjemu razpravljavcu, ki je prijavljen, besedo. Ne, ne bom,
               ker ga trenutno ni, gospod Jerko Čehovin.</p>
               <p>Ja, prosim, imate proceduralno. Gospa državna sekretarka, nekaj vprašanj je vseeno
               bilo še ob koncu, potem bomo pa zaključili razpravo. Prosim, izvolite.</p>
            </sp>
            <sp xml:id="SDT6-OZKGPIO-redna-24-2013-10-09.sp42">

               <speaker>MAG. TANJA STRNIŠA:</speaker>

               <p>Hvala lepa za vse komentarje, za razpravo. Z mnogimi ugotovitvami in mnenji se lahko
               tudi strinjam. Nekaj je bilo tudi vprašanj, pa mi dovolite kratke odgovore.</p>
               <p>Če začnem pri čebelah. Dejansko je bilo lani, tako kot je gospod Presečnik povedal,
               dosti slabše medenje in ker je bilo slabše medenje pa zmrzal. Mi smo imeli lani še
               zmrzal spomladi, zaradi česar je že akacija slabše medila in skozi naprej. Povedala
               bi samo to, da smo tudi pred kratkim izplačali neko minimalno pomoč prizadetim
               čebelarjem v skupni višini 200 tisoč evrov. To je bila pomoč čebelarjem zaradi
               lanskega neugodnega medenja kot posledica suše in spomladanske zmrzali.</p>
               <p>Potem glede, zelo je bila izpostavljena, mislim da danes večkrat v razpravi ta
               lokalna samooskrba, lokalna hrana, kmečke tržnice in tudi pomen tega, da se
               zagotavlja, če deklariramo slovensko poreklo, da ga tudi zagotavljamo. Skratka
               mislim, da je bila rečena afera Trst. Mi se tega zelo dobro zavedamo in še posebej me
               veseli, da so se primarni proizvajalci, kmetje, v bistvu zelo pozitivno odzvali na to
               v tem smislu, da se zavedajo pod kakšno tveganje se postavlja zaupanje slovenskega
               potrošnika v slovensko kakovost, v slovensko poreklo zaradi neke take afere. Zato smo
               tudi v soglasju z njimi pripravili določene zakonske spremembe v okviru že omenjenih
               načrtovanih sprememb Zakona v kmetijstvu. In ena je ta. Vsi vemo, da danes lahko kmet
               lastne pridelke prodaja doma, na tržnici, brez računov, ker je obdavčen po
               katastrskem dohodku, razen za tiste, ki presegajo katastrski dohodek pa so pač davčni
               zavezanci po dohodku od dejavnosti. Skratka, in morajo sicer biti, če prodajo, če
               imajo tržne viške, vpisani v register kmetijskih gospodarstev, sicer pa to lahko
               počnejo. V izogib temu, da so mnogi bili vpisani v register, pa imajo majhne
               kmetijske površine, so prodajali kmetijske pridelke, pa dostikrat ne samo svoje. To
               so bili prav primeri iz Trsta. V izogib nadaljnjim takim situacijam, smo sedaj v
               zakon jasno zapisali, da kdor prodaja svoje kmetijske pridelke, lahko prodaja samo
               svoje oziroma drugače, že zdaj, če je pa nekdo prodajal še od sosednjega kmeta ali pa
               od več kmetov, je pa moral imeti <stage type="mag"/>
               <stage>(nadaljevanje)</stage> registrirano dopolnilno dejavnost za prodajo, za neposredno prodajo
               kmetijskih pridelkov ali pa s.p., karkoli. In zdaj smo v zakon zapisali, da kdor
               prodaja kot s.p. ali pa kot dopolnila dejavnost kmetijske pridelke, se pravi tudi od
               drugih, prodaja lahko samo v okviru te oblike. Se pravi, bo tudi svoje pridelke
               prodal svoji firmi, tako rekoč, in bo potem prodajal vse skozi račune, da se izognemo
               tem dvoživkam, kot jim tako rečemo v žargonu, tem ljudem, ki so izigravali zaupanje
               potrošnikov. In s tem so se strinjali vsi kmetje, celo tisti kmetje, ki se ukvarjajo
               s predelavo mesa, so nas prosili, da za njih naredimo isto. Da če ima nekdo
               dopolnilno dejavnost predelavo lastnega mesa, jo ima lahko samo za lastno meso. Če pa
               on predeluje še meso od drugih pa dela, celo kupi v trgovini pa dela klobase, mora
               imeti pa s.p. In so celo primeri, ko je nekdo imel dopolnilno dejavnost in s.p. in so
               celo ti kmetje rekli, kdor ima dopolnilno dejavnost, ker prideluje samo svoje meso,
               naj ima samo to in se strinjajo s tem, da ne sme imeti tudi s.p. ravno zaradi tega,
               da se bomo lahko zanesli na to poreklo. Mi smo tudi povečali, bolj strogo bomo
               nadzorovali ali so res ti ljudje vpisani, kdor prodaja na tržnici, v register
               kmetijskih gospodarstev. Primerjali bomo kakšne površine ali pa katere pridelke tam
               prideluje, ker to se vidi iz zbirne vloge in kaj prodaja, če se to ujema in seveda
               smo povečali kazni prej, ne me držati za, ker nimam tega gradiva pri sebi. Prej so
               bile kazni, mislim da 60 do 20 evrov za zavajanje potrošnika, se pavi za napačne
               navedbe, če je nekdo prodajal breskve, pa je trdil, da so slovenske, v resnici jih je
               pa kupil na tržnici za mejo. Zdaj bomo pa te kazni za zavajanje potrošnika povečali
               za 3-krat, samo za napačne informacije ali pa za pomanjkljive informacije pa bodo
               tudi višje kazni. Tako, da to se mi zdi ključen ukrep za to, da ne izgubimo zaupanje
               v potrošnikov.</p>
               <p>Potem bi mogoče še kratek komentar na temo vinogradništva. Mi imamo samooskrbo z
               vinom tam nekje na 100%, malo več kot 100%. Pa zelo drobno posestno strukturo. Poraba
               vina se manjša zaradi protialkoholne zakonodaje, zaradi česarkoli. Slovenski
               vinogradniški sektor je odvisen od uvoza. Za uvoz potrebujemo dvoje, koncentracijo...
               Izvoza, se opravičujem, če sem rekla uvoza. Skratka, mora nujno del vina izvoziti. Za
               izvoz, za nastop na tujih trgih rabimo koncentracijo ponudbe. Ne more vsak
               posameznik, najmanjši vinogradnik seveda prodajati vina in iskati kupca zunaj. In
               tudi koncentracijo promocije. Jaz bi, zaradi tega je pomembno, da se tudi ti majhni
               proizvajalci združujejo, in da skupaj nastopajo na trgu, ker bodo, ker so te
               neposredne tržne poti, neposredne prodaje, ima pač neko omejeno možnost na slovenskem
               trgu in mora iti ven. Zaradi tega smo tukaj še posebej pozorni, da na nek posreden
               način spodbujamo povezovanje zaradi tega že od leta 2010 ali 2011, ne vem, je že
               minister Židan v prejšnjem mandatu uvedel, da je sredstva za promocijo vinogradništva
               na zunanjih trgih vezal na skupen nastop. Se pravi, podpiramo samo določene ciljne
               trge, omejeno število trgov, omejeno število držav in sejmov, kjer nastop odpiramo in
               še tam morajo vsi skupaj nastopati pod eno, na eni stojnici, pod Slovenijo, tudi če
               so različni proizvajalci in različna vina, ravno zaradi tega, da bi bilo kaj učinka.
               In tudi letošnja sredstva za to promocijo mislim, da so na ravni okrog 560 tisoč
               evrov, so bila ohranjena glede na lansko oblast, so včasih tudi že 900 tisoč, v teh
               kriznih letih nekoliko zmanjšana, ampak letos, v letošnjem proračunu jih nismo
               zmanjšali glede na lansko leto, ravno zaradi tega, ker se pač zavedamo,
               vinogradništvo je panoga, če se zdaj izrazim, kot se je gospod Bosnić, kjer imamo
               primerjalne prednosti, ker imamo kakovost, kjer je smiselno vztrajati seveda tudi v
               prihodnosti, ampak za to potrebujemo izvoz, rabimo tuje trge in enoten nastop in
               promocijo.</p>
               <p>Toliko. Hvala.</p>
            </sp>
            <sp xml:id="SDT6-OZKGPIO-redna-24-2013-10-09.sp43">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Eno kratko razpravo ima še gospod Jerko Čehovin. Izvolite. <stage type="mag"/>
               </p>
            </sp>
            <sp xml:id="SDT6-OZKGPIO-redna-24-2013-10-09.sp44">

               <speaker>JERKO ČEHOVIN (PS PS):</speaker>

               <p>Hvala predsednik. Res prav kratko. namreč, danes smo že toliko stvari slišali, da bi
               lahko verjetno pet sej imeli, pa ne bi vsega dorekli. Jaz osebno menim, glede na to,
               da imamo poročilo o kmetijstvu v letu 2012, da je ta material, ki smo ga dobili že
               prej pa tudi danes na mizo, da je pravzaprav osnova za to, kako delati naprej. Dela
               je pa ogromno. Pri tem pa mislim, da je najbolj pomembno, da pa ločimo od tistega,
               kar je res problem kmetijstva, to je itak problem cele Evrope, kmetijstvo.</p>
               <p>Drugo, kar je pa del našega ljubiteljstva, našega, ne vem, takih prostočasnih
               aktivnosti, povezanih tudi s kmetijstvo, tisto pa seveda ni predmet, ki bi ga naj
               obravnavali na teh naših odborih. Kljub temu pa mislim, da neki trendi so tukaj
               zaznani, o katerih je bilo že govora. Jaz osebno tudi ne mislim, da je slabo, če
               imamo dobro izobrazbeno strukturo kmetov, da se izboljšuje, zato ker to je pravzaprav
               tudi temelj na podlagi, človeški faktor je tisti, ki bo lahko tudi spremenil te
               ustaljene navade in kmetijstvo že dolgo časa ni več neka romantika, neka nostalgija,
               vračanje na staro, jasno je, ne moremo mi z ekstenzivnimi kulturami in monokulturami
               in tako naprej dosegati tisto, kar so včasih morda naši dedje delali. In to dobro ali
               slabo. Da ne govorimo pa o vseh drugih momentih, o katerih je bilo že danes govora,
               Mirko je nekaj omenil okoli lesa in tako dalje. Tako, da bi res bilo fejst, da mi
               tukaj tiste bolj strateške usmeritve obravnavamo, ne pa, da se ukvarjamo z detajli.
               Čeprav se pa strinjam, da je dobro, da že svoje otroke in vnuke naučiš, da mu daš en
               košček vrta, če ga imaš, pa naj se uči že od začetka, če ne drugega, da spoštuje,
               kako se pridela hrano.</p>
               <p>Tukaj bi jaz omenil, da neki premiki so bili narejeni in recimo tudi se vidi po
               rezultatih. Recimo ribištvo skorajda pri nas ni več takšen problem, kot je bil še
               pred nekaj leti. Mislim, tudi nekateri dobri proizvajalci, ne bom zdaj delal reklame
               za nikogar, ampak so našli tržno nišo v tem, to pomeni, da imamo neke možnosti.
               Recimo v Prekmurju so tudi nekateri mlajši, recimo zdaj razvili to blagovno znamko
               slovenskega paradižnika, pa rezanega cvetja, pa recimo se obrnem na neposredno
               okolico, kjer živim. Recimo, moral je priti en kmet od drugje, da je od kmetijske
               zadruge vzel v zakup velika zemljišča in da zdaj s petimi ljudmi dejansko proizvede
               toliko, kot jih je prej 50 ljudi. To pomeni, da so neki premiki v miselnosti in tako
               dalje. In seveda, so pa nekatere stvari, to pa moram reči, ki so pač čiste politične
               odločitve, tukaj pa imamo različne poglede. Recimo okoli nepremičninskega davka, ki
               je bilo danes govora, čeprav to ni predmet poročila za lansko leto, jaz vseskozi
               zagovarjam tezo, da tukaj ne gre za davščino kot tako, ampak da morajo, je element
               tudi prostorske in razvojne politike. Kaj pomeni konkretno v kmetijstvu? Že ta
               podatek, ki je bil mimogrede izrečen, da imamo 460 tisoč malih lastnikov gozdov in da
               ni dostop do teh gozdov tak kot je, izkoriščen ne, to pomeni, da dejansko mi
               vzdržujemo v državi umetno neko rentništvo. Ne pa produkcijo. Mi bi se morali začeti
               ukvarjati, da stimuliramo tiste stvari, ki so namenjene za trg, ne pa, da
               konzerviramo neka preživela razmerja. In seveda, če bo moral plačati nekaj davka,
               čeprav ta davek še zdaleč ne bo tako visok kot je recimo v kakšnih drugih državah, ga
               bo morda samo simuliral, da bo razmišljal o tem ali bo tudi posekal ali bo delal vsaj
               sanitarno sečnjo ali bo dovolil tudi, da bo prišla gozdna cesta ali pa vlak do
               dogovora<stage>(?)</stage> in tako dalje. Ne nazadnje, če sem že pri gozdu mi moramo razmišljati,
               danes moramo razmišljati, kako bomo podeljevali koncesije, ko se iztečejo leta 2016 s
               sedanjim GGJ-em ali bomo mi dajali koncesije samo izvajalcem ali bomo dejansko
               zahtevali kaj drugega, recimo, da ima, da bomo dali koncesijo nekomu, ki bo rekel,
               bom naredil tovarno pohištva ali pa imam že tovarno pohištva<stage type="mag"/><stage>(nadaljevanje)</stage> ali pa tovarno peletov in še nekaj drugega in
               tako dalje. Ali bomo zdaj samo po nekih drugi kriterijih dajali in vzdrževali neko
               ... <stage>/ nerazumljivo./</stage>... govorim za koncesijo o državnih gozdovih. Po drugi strani je
               pa še vedno problem v kmetijstvu, ker imamo in tudi tukaj mora biti del prostorske
               tiste politike, združevanje, povečevanje proizvodnih zmogljivosti. Mi imamo zanimivo
               strukturo, največ morda kmetijskih takšnih drobnih gospodarstev, največ traktorjev,
               če gledamo na člana, na ljudi, ki se ukvarjajo s kmetijstvom, pa proizvodnja pa v
               primerjavi z ostalimi toliko nižja. Seveda omejitve, faktorji podnebni in tako dalje,
               tudi igrajo svojo vlogo. Samo hočem, kjer so dobro organizirani, kjer so ljudje dobro
               se organizirali, dam primer Brda, Brda pred 20-imi leti je bila katastrofa, Goriška
               Brda. Mislim, tam je bila goščava, robida in akacija je rasla. Danes poglejte, Brdo
               je cvetoče, tudi je med dopolnilno dejavnostjo, tudi turizem na kmetijah in recimo
               kulturne prireditve in razstave, pa vse to, skratka so kultivirani kraji in je dobra
               simbioza. Oljčno olje, ki ga pred 20-imi leti skoraj nismo v Sloveniji imeli in zdaj
               je le bil en velik preobrat narejen. Enako velja za del slovenske Istre. Res pa je,
               še enkrat povem, da tudi pri vinogradnikih moramo pa mi ločiti med tistimi, ki ima za
               sebe in za nekaj prijateljev in sorodnikov, tukaj ne more biti predmet kmetijske
               politike, to je čisto njegova zadeva, mi mu lahko pomagamo posredno, da lahko dobi
               ustrezna škropiva v trgovinah, bio škropiva, da lahko dela, ampak ni pa to zdaj
               stvar, kar bo pa rešilo slovensko kmetijstvo in zato recimo drug primer na
               Primorskem, so pa recimo zanemarjeni Brkini. Brkini, ki so pred vojno bili v
               nasprotju s tem, kar so ta Brda, ker so pridelali toliko in toliko sadja, so pa danes
               praktično izumrli. To pomeni, da še enkrat govorim o tem, da mora tudi ta davčna
               politika, ne sme, samo se kot fiskus, ampak mora biti tudi del neke razvojne politike
               in ravno tako mora biti v te vse politike pri nas, ki jih imamo, moramo vedeti, kaj
               so naše komparativne prednosti: poleg dobre izobrazbe, poleg tradicije, poleg
               podnebnih razmer takšnih kot so, je seveda tudi najpomembnejši resnično ta, pamet, če
               tako rečem, tudi pamet v kmetijstvu in gozdarstvu mora prevladati, pa s tem tudi
               vzgoja in odnos do tega. Samooskrbe mi z dekreti ne bomo povečali, povečali bomo s
               tržno atraktivnostjo, pa s primernim urejanjem trga in to je tisto, kar lahko gre
               naprej. Ampak vsak mora, hočem reči, Slovenija pa res. To je ista stvar, kot pri
               turizmu, ne more se vsaka kmetija posebej promovirati, kako vsak hotel pri nas, ampak
               cela Slovenija je majhna za svetovni globalni trg in zato je treba najti te zadeve in
               pa najti tiste produkte, kjer smo lahko tudi, ne samo konkurenčni, ampak, kjer smo
               lahko tudi edinstveni, ker so tudi neke butične izvirnosti recimo od starih sort, pa
               do še kaj drugega.</p>
               <p>Da ne bi zdaj jaz razkladal, ker sem rekel, da bom kratek, bi predlagal, da se vzame
               te materiale kot neko izhodišče za delo in delo čaka pa res ogromno. In še nekaj,
               glede na to, da imamo okolje in kmetijstvo v istem resorju, naj se vendar poenostavi
               postopke za recimo za melioracije, pa za navodnjavanje in tako naprej. Ker tukaj je
               res, kar je prej rekel Mirko, mene... pravijo, ali ste vi tam v parlamentu "sami
               butci", pravi, ta Vogršček je postal simbol spomenik človeške neumnosti, tako da ne
               moremo, 15 let ne moremo rešiti eno tehnično po mojem zelo enostavno zadevo. In še
               marsikaj takih stvari, ampak res pa je, da dajmo te <stage type="mag"/> <stage>(nadaljevanje)</stage> posamične primere ne jih potem posplošiti kar je pri
               nas dostikrat navada, da mi delamo zmeraj indukcijo iz posameznih primerov po
               splošno. Dajmo raje delati v obratni smeri. Dajmo raje v tistem kar je dobro najti
               tiste trapaste primere, ki nam delajo škodo. Hvala.</p>
            </sp>
            <sp xml:id="SDT6-OZKGPIO-redna-24-2013-10-09.sp45">

               <speaker>PREDSEDNIK JAKOB PRESEČNIK:</speaker>

               <p>Hvala lepa. S tem mi dovolite, da zaključim razpravo. Glede na to, da sicer ni
               potrebno odbor ne sprejema nobenega ... torej ne glasuje o tem poročilu.</p>
               <p>Odbor se je seznanil s poročilom, dal je pa kolega Zvonko Lah oziroma poslanska
               skupina SDS v razpravo in potem na glasovanje in naslednja dva predloga sklepov. Tu
               smo jih tudi malo popravili ampak ne vsebinsko.</p>
               <p>In sicer prvi predlog sklepa: Odbor za kmetijstvo, gozdarstvo, prehrano in okolje
               predlaga pristojnemu ministrstvu, da pripravi program ukrepov na področju samooskrbe
               Slovenije s hrano predvsem na področju zelenjadarstva in prašičereje. Ministrstvo
               odboru o sprejetih ukrepih poroča v roku 6 mesecev.</p>
               <p>In drugi predlog sklepa: Ministrstvo za kmetijstvo in okolje naj pripravi program
               ukrepov proti zaraščanju kmetijskih zemljišč v Sloveniji in ga predloži odboru v roku
               6 mesecev.</p>
               <p>Dajem v razpravo ta dva predloga sklepa. Na glasovanje jih bom dal ločeno.</p>
               <p>Kdo želi razpravljati o predlogih sklepov? Izvolite gospod Brulc.</p>
            </sp>
            <sp xml:id="SDT6-OZKGPIO-redna-24-2013-10-09.sp46">

               <speaker>MIRKO BRULC (PS SD):</speaker>

               <p>Hvala lepa. Jaz se zavedam dobrega namena ampak v ministrstvu vsi ti ukrepi že
               tečejo.</p>
               <p>Lahko mi zahtevamo, da nam poročajo sprotno kaj se dogaja ampak saj se v teh
               dokumentih vidi, da se te stvari peljejo in da ima ministrstvo to nalogo zelo jasno
               opredeljeno.</p>
               <p>Jaz ne morem teh sklepov podpreti, ker ni potrebe. Hvala lepa.</p>
            </sp>
            <sp xml:id="SDT6-OZKGPIO-redna-24-2013-10-09.sp47">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospod Zvonko Lah. Izvolite.</p>
            </sp>
            <sp xml:id="SDT6-OZKGPIO-redna-24-2013-10-09.sp48">

               <speaker>ZVONKO LAH (PS SDS):</speaker>

               <p>Hvala lepa. Ravno zaradi tega poročila, kjer je stanje na teh področjih zelo
               vprašljivo oziroma pereče in trend gre samo navzdol, ko ste, gospod Brulc rekli, če
               se ti ukrepi že pripravljajo potem pa sploh ne bo težko v roku 6 mesecev dati neko
               poročilo, kje v kakšnem stanju to je. Saj ne pričakujemo, ker če hočemo biti
               učinkoviti na tem odboru in da bodo ljudje videli, da nam ni vseeno, potem je prav,
               da smo sproti obveščeni kam stvari peljejo. Ker zdaj vsa ta leta, zadnjih 20 let je
               šlo navzdol in bi bil zelo vesel, če bi določene znake ... državna sekretarka je na
               določenih področjih povedala, da se določene iskrice kažejo, kot je recimo večje
               povpraševanje po ekološko predelani hrani, kot je ponudba in kakšno je mnenje
               potrošnikov. Tu je neka iskrica ampak temu se je treba pravilno odzvati in če se to
               že pripravlja, potem bi bil zelo vesel in verjetno bo vsem nam to v dobro, da dobimo
               neko poročilo v roku pol leta kje smo in kakšni so rezultati in kaj pričakujemo.</p>
               <p>Jaz sem mogoče prej v razpravi malo presegel današnjo temo ko sem se spraševal in
               mogoče sem pričakoval tudi nek odgovor o tem glede na slabe rezultate in trend teh
               rezultatov kaj pomenijo nove bremenitve kmetijstva, ki se zdaj kažejo in so v
               proračunu že zajeti, kot prihodek iz podeželja na konkurenčnost, ker me je strah in
               našo poslansko skupino, da bo to nov šok za tako občutljivo gospodarsko panogo, kot
               je predelava hrane v Sloveniji na območjih z omejenimi dejavniki, z recimo tako
               težkimi pogoji, kjer smo lahko konkurenčni ...</p>
            </sp>
            <sp xml:id="SDT6-OZKGPIO-redna-24-2013-10-09.sp49">

               <speaker>PREDSEDNIK JAKOB PRESEČNIK:</speaker>

               <p>... gospod Lah <stage type="mag"/> <stage>(nadaljevanje)</stage> prosim, da se
               omejite na predloge sklepov.</p>
            </sp>
            <sp xml:id="SDT6-OZKGPIO-redna-24-2013-10-09.sp50">

               <speaker>ZVONKO LAH (PS SDS):</speaker>

               <p>Ok. No zato še enkrat poudarjam, da se mi zdi, da bi bilo prav, da ne bo težko vladi
               dati eno tako poročilo in upam, da bomo pozitivni vtis presenečeni.</p>
            </sp>
            <sp xml:id="SDT6-OZKGPIO-redna-24-2013-10-09.sp51">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Mislim, da ni več razprave.</p>
               <p>Govorimo o dveh predlogih sklepov, zato dajem najprej na glasovanje prvi predlog
               sklepa. Saj vemo za katerega se gre.</p>
               <p>Pričanjem z glasovanjem. Glasujemo. Zaključujem glasovanje.</p>
               <p>Kdo je za? <stage>(4 člani.)</stage> Kdo je proti? <stage>(8 članov.)</stage></p>
               <p>Sklep ni sprejet.</p>
               <p>Drugi predlog sklepa. Pričanjem z glasovanjem. Oprostite, ne deluje. Dajmo ročno.
               Kdor se strinja z drugim predlogom, prosim dvigne roko.</p>
               <p>Kdo je za? <stage>(4 člani.)</stage> Kdo je proti? <stage>(8 članov.)</stage></p>
               <p>Sklep ni sprejet.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - POBUDE IN VPRAŠANJA ČLANOV ODBORA</title>.
               Želi kdo besedo? Če ne želi, zaključnem tudi 2. točko in zaključujem 24. sejo odbora
               kmetijstvo, gozdarstvo, prehrano in okolje. Vsem sodelujočim prisrčna hvala za
               udeležbo. <stage type="time">Seja je bila zaključena 9. oktobra 2013 ob 17.00.</stage>
               </p>
            </sp>
         </div>
      </body>
   </text>
</TEI>