<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZKGPIO-redna-21-2013-05-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo, prehrano in okolje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">80BF8DB112D6F0FEC1257D1F005A7441</idno>
               <idno type="custom" subtype="day">69A03556505C2752C1257B7B002D629F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=69A03556505C2752C1257B7B002D629F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZKGPIO-redna-21-2013-05-29.OZKGPIO" n="21">
               <name>redna seja</name>
               <date when="2013-05-29"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZKGPIO-redna-21-2013-05-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZKGPIO-redna-21-2013-05-29.OZKGPIO">
                        <orgName key="OZKGPIO">Odbor za kmetijstvo, gozdarstvo, prehrano in okolje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO, PREHRANO IN OKOLJE</stage>
            <stage type="session">21. seja</stage>
            <stage type="date">(29. maj 2013 )</stage>
            <stage type="chairman">Sejo je vodil Jakob Presečnik, predsednik Odbora za kmetijstvo, gozdarstvo,
            prehrano in okolje. </stage>
            <stage type="time">Seja se je pričela ob 14.01. </stage>


            <sp xml:id="SDT6-OZKGPIO-redna-21-2013-05-29.sp1">

               <speaker>PREDSEDNIK JAKOB PRESEČNIK:</speaker>

               <p>Spoštovani vsi prisotni, pričenjam z 21. sejo Odbora za kmetijstvo, gozdarstvo,
               prehrano in okolje. Vsi lepo pozdravljeni</p>
               <p>Obveščam vas, da se je za današnjo sejo opravičila članica odbora, mag. Jana Jenko
               in, da namesto gospoda Mirka Brulca seji prisostvuje dr. Ljubica Jelušič. Ugotavljam,
               da je odbor sklepčen zato lahko pričnemo z delom. </p>
               <p>S sklicem seje, z dnem 15. maja smo prejeli naslednji dnevni red: 1. točka - predlog
               resolucije o jedrski in sevalni varnosti v Republiki Sloveniji za obdobje 2013 - 2023
               in pa 2. točka - pobude in vprašanja članov odbora. Naknadno, 22. maja ste prejeli
               tudi predlog za širitev dnevnega reda s točko 1.a - pobuda Državnega sveta Republike
               Slovenije v zvezi z zaščito oskrbe s pitno vodo pred privatizacijo z dopolnitvijo
               Ustave.</p>
               <p>Prehajamo na odločanje o predlogu za širitev dnevnega reda. Sprašujem, če želite
               predstavniki poslanskih skupin razpravljati o predlogu za širitev dnevnega reda?
               Ugotavljam, da ne zato prehajam na odločanje o predlogu za širitev dnevnega reda in
               glasujemo o temu predlogu.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Menim, da je tako razširjen dnevni red današnje seje tudi sprejet <stage type="mag">(nadaljevanje)</stage> skupaj seveda s to izglasovano novo 1.a
               točko dnevnega reda.</p>
               <p>Tako prehajamo na <title>1. TOČKO DNEVNEGA REDA - TO JE PREDLOG RESOLUCIJE O JEDRSKI IN
                  SEVALNI VARNOSTI V REPUBLIKI SLOVENIJI ZA OBDOBJE 2013 - 2023.</title>
               </p>
               <p>Odbor je matično delovno telo. Predlagatelj predloga resolucije je Vlada Republike
               Slovenije. K obravnavi te točke sem vabil Vlado Republike Slovenije, Ministrstvo za
               kmetijstvo in okolje, Zakonodajno-pravno službo, Upravo Republike Slovenije za
               jedrsko varnost, Upravo Republike Slovenije za varstvo pred sevanji, Agencijo za
               radioaktivne odpadke, Inštitut Jožefa Štefana, Sklad za financiranje razgradnje
               nuklearne elektrarne Krško in odlaganje odpadkov iz NEK - nuklearno elektrarno
               Krško.</p>
               <p>S sklicem seje ste poleg predloga resolucije prejeli še mnenje Zakonodajno-pravne
               službe. Naknadno ste prejeli tudi mnenje Komisije za lokalno samoupravo in regionalni
               razvoj Državnega sveta in predloge za amandmaje odbora, ki jih je pripravilo
               Ministrstvo za kmetijstvo in okolje na podlagi pripomb Zakonodajno-pravne službe.</p>
               <p>V poslovniškem roku nihče od kvalificiranih predlagateljev ni vložil kakršnih koli
               amandmajev. Preden preidemo pa na razpravo in odločanje op posameznih delih oziroma
               poglavjih predloga resolucije in predlogih za amandmaje odbora dajem besedo
               predstavniku vlade oziroma ministrstva za dodatno obrazložitev predložene resolucije.
               Verjetno uvodoma državna sekretarka, mag. Andreja Jerina. Prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp2">

               <speaker>MAG. ANDREJA JERINA:</speaker>

               <p>Hvala lepa gospod predsedujoči, spoštovane poslanke in poslanci, dragi kolegi in
               kolegice. </p>
               <p>Pred nami je predlog resolucije o jedrski in sevalni varnosti v Republiki Sloveniji
               za obdobje naslednjih desetih let, to se pravi za obdobje od leta 2013 do leta 2023.
               Resolucija predstavlja temeljno politično usmeritev in zavezanost k jedrski in
               sevalni varnosti kot prioriteto pred vsemi drugimi vidiki uporabe jedrske energije in
               ionizirajočih sevanj v državi. Resolucija katero bo potem kasneje malo več o njej
               spregovoril direktor Uprave za jedrsko varnost. Ta resolucija podarja predvsem deset
               temeljnih varnostnih načel h katerim je usmerjen zakonodajni okvir v Republiki
               Sloveniji. Na kratko opisuje jedrske in sevalne varnosti v državi, obširno podaja
               pregled mednarodnega sodelovanja na temu področju, predstavi kratek opis veljavne
               zakonodaje na področju jedrske varnosti in varstva pred sevanji, opiše osnovi
               institucionalni okvir in ne zaobide niti vprašanj kompetentnosti strokovne podpore.
               Zaključni del pa je posvečen ciljem in ukrepom za njihovo doseganje ter spremljanje
               in poročanje o izvajanju resolucije.</p>
               <p>Preko te resolucije in njenih temeljnih načel se zagotavlja zadovoljevanje
               človekovih, gospodarskih, socialnih in drugih potreb, ki jih nudi uporaba virov
               sevanja in miroljubna uporaba jedrske tehnologije. Izhajajoč iz omejitev, ki jih
               postavlja zakonodajni okvir, na področju varstva pred ionizirajočimi sevanji in
               jedrske varnosti.</p>
               <p>Kot ste že povedali, predsedujoči, smo zraven podali tudi predloge amandmajev,k i smo
               jih v bistvu pripravili na podlagi pripomb službe za Zakonodajo Državnega zbora, na
               gradivo, ki se večinoma nahajajo na nomotehnične izboljšave samega teksta in smo tudi
               vse upoštevali. Edina zadeva, ki je nismo upoštevali je bilo sicer predlog oziroma
               predlagani popravek, ki je opozoril<stage type="mag">(nadaljevanje)</stage> na morebitno netočnost stavka v drugem poglavju v podpoglavju z 10.
               načelom, ki pravi, citiram: "Pogosto pa je za zmanjševanje izpostavljenost pred
               takšnimi naravnimi viri sevanj nemogoče storiti le malo." Namreč, dejstvo je, da ta
               dikcija je dobesedni prevod mednarodnega standarda in odraža nesporno veljavno
               dejstvo. Namreč, naravno sevanje je naravni pojav, tako kot recimo dež in sonce in
               marsikdaj lahko kaj naredimo za zmanjšanje posledic nevarnega sevanja, pogosto pač
               ne. In zdelo se nam je, da tam kjer citiramo določila mednarodnega standarda ni
               iskati drugih dikcij zato smo tako zapisali in tudi nismo potem upoštevali oziroma
               smo se odzvali na to morebitno napačno oziroma netočno dikcijo za katero menimo, da
               ni.</p>
               <p>Toliko z moje strani. Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp3">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Resolucijo bo obrazložil verjetno direktor Uprave Republike Slovenije za jedrsko
               varnost, dr. Andrej Stritar, izvolite.</p>
            </sp>
            <sp xml:id="SDT6-OZKGPIO-redna-21-2013-05-29.sp4">

               <speaker>DR. ANDREJ STRITAR:</speaker>

               <p>Hvala lepa. Lepo pozdravljene vse poslanke in poslanci. Me veseli, da smo pred vami s
               tem predlogom.</p>
               <p>Temeljna vsebina je bila že predstavljena, kaj je vsebina resolucije je že gospa
               državna sekretarka podala. Naj povem, še malo ozadje zakaj prehajamo v Državni zbor z
               njo; v bistvu, v državi imamo kar dobro postavljen institucionalni in zakonodajni
               okvir za vse, kar je v zvezi z jedrsko varnostjo, z jedrsko energetiko, z uporabo
               viri ionizirajočih sevanj in zlasti z jedrsko varnostjo, tako da vsebinsko kakšnih
               nujnih potreb po spremembah niti ni. Smo zelo dobro usklajeni z mednarodno prakso,
               tako z mednarodnimi standardi kot s prakso v drugih državah pa seveda tudi z evropsko
               zakonodajo. Se je pa pojavilo v teh mednarodnih standardih pred približno tremi leti
               so enega izmed standardov izboljševali in so dodali notri tudi neko zahtevo, da naj
               bi vsaka država, ki se gre jedrsko energetiko na takšen ali drugačen način imela tudi
               nek krovni dokument politiko in strategijo ravnanja v jedrski energetiki, torej
               politiko in strategijo jedrske in sevalne varnosti. No in ker dejansko v tej državi
               takšnega krovnega dokumenta nismo imeli, kljub vsej zakonodaji, ki jo imamo smo potem
               razmišljali kako to vrzel pokriti in smo nekako prišli do sklepa, da verjetno
               resolucija državnega zbora takšen krovni dokument, ki zadosti tej zahtevi
               mednarodnega standarda.</p>
               <p>Kot je bilo rečeno torej zdaj v temu krovnemu dokumentu smo kot temeljne načela v
               bistvu prepisali in prevedli mednarodni standard, ki se mu po angleško rečen
               "fundamental safety principles" ali temeljna načela varnosti na področju porabe
               jedrske energije, to je nekih deset zapovedi ki jih po vsem svetu na takšen ali
               drugačen način upoštevajo pri zagotavljanju jedrske varnosti. Večino tega besedila
               smo praktično prepisali v prvo poglavje te resolucije s tem, da smo seveda iz tiste
               globalne dikcije prevedli v našo nacionalno.</p>
               <p>Potem sledi opis trenutnega stanja glede objektov in dejavnosti, ki jih imamo v
               državi na temu področju, opis zakonodajnega okvira, ki je, kot sem že rekel, v bistvu
               usklajen z vsem kar je smiselno danes imeti. Opis institucionalnega okvira katere
               uprave in katere organe imamo da se vse to ustrezno izvaja. Opis mednarodne vpetosti,
               ki moram reči, da je izjemno velika, ker smo izjemno tesno vključeni v globalna
               dogajanja na področju jedrske varnosti in sevalne varnosti, tako da to zahteva kar
               precej našega angažmaja.</p>
               <p>Končno pa še poglavje o kompetencah, potrebni za zagotavljanje jedrske varnosti kjer
               smo strnili izzive glede zadostnega števila kadrov in zadostnih finančnih sredstev
               zato, da v državi smotrno ravnamo na temu področju. Lahko izpostavim, da se nam ta
               segment zdi<stage type="mag">(nadaljevanje)</stage> dolgoročno seveda
               problematičen, da moramo paziti, da se v bodoče zadeve ne bodo preveč poslabšale
               kajti razmere niso rožnate na temu področju.</p>
               <p>No in na koncu je še poglavje o ciljih in ukrepih za njihovo doseganje. Kot sem že na
               začetku rekel, mi ne čutimo potrebe po dramatičnem spreminjanju sistema zato tudi
               notri ni nekih dramatičnih ciljev, ki bi nas v kratkem roku ali pa srednjeročno na
               glavo postavljali zakonodajo ali pa celotni sistem. V bistvu so cilji usmerjeni v to,
               da zagotavljamo to kar že imamo in da sledimo razvoju in da seveda se dinamično
               prilagajamo in izboljšujemo tisto kar se bo pokazalo, da bo potrebno v bodoče
               narediti.</p>
               <p>Mislim, da bi toliko za uvod potem pa na vprašanja, če bo potrebno lahko še
               odgovarjamo. Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp5">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Želi besedo predstavnica Zakonodajno-pravne službe, gospa Špela Maček
               Guštin, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp6">

               <speaker>ŠPELA MAČEK GUŠTIN:</speaker>

               <p>Hvala lepa.</p>
               <p>Torej, samo na kratko, naše mnenje sestavljajo pretežno oziroma samo pripombe
               nomotehnične narave pri čemer gre večinoma za opozorila na manjkajoče podatke o
               objavi predpisov in drugih dokumentov na katere se besedilo predloga resolucije
               sklicuje. Dali smo tudi nekaj pripomb, ki se nanašajo na morebitne izboljšave
               besedila, opozorili smo pa tudi na konkretizacijo pristojnih organov za doseganje
               posameznih ciljev.</p>
               <p>Torej, ugotavljam, da s predlogi za amandmaje odbora, ki jih je predložilo
               ministrstvo za kmetijstvo in okolje so naše pripombe praktično upoštevane s tem, tako
               da s tem naši pomisleki so odpravljeni. Drugih pripomb v temu trenutku nimam, če bo
               potrebno se lahko oglasim kasneje. Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp7">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>No, ker je že predstavnica Zakonodajno-pravne službe rekla so te njihove pripombe
               upoštevane v temu predlogu amandmajev, ki smo jih dobili tudi v, bi rekel, vsi na
               mizo oziroma že prej po pošti. Sprašujem, če želi še kdo od ostalih vabljenih besedo,
               predstavnik... Torej resolucijo je obravnavala tudi Komisija za lokalno samoupravo in
               regionalni razvoj pri Državnemu svetu, gospod Jernej Verbič, imate besedo,
               prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp8">

               <speaker>JERNEJ VERBIČ:</speaker>

               <p>Hvala lepa gospod predsednik, spoštovani vsi prisotni.</p>
               <p>Komisija je na svoji redni seji obravnaval predlog resolucije in seveda ta predlog
               resolucije tudi podprla. Komisija je bila uvodoma seznanjena, da ima Slovenija po
               oceni zunanjih opazovalcev področje jedrske varnosti dobro urejeno in ni nobene
               potrebe po večjih spremembah, to ste slišali tudi od mojega predhodnika dr.
               Stritarja.</p>
               <p>Ne glede na to pa je komisija mednarodnih ekspertov Sloveniji priporočila pripravo in
               sprejem krovnega strateškega dokumenta v jedrski varnosti. Standardi mednarodne
               agencije za tonsko energijo in mednarodna praksa kaže, da je pri zagotavljanju
               jedrske in sevalne varnosti ključna politična zavezanost državam, da je jedrska in
               sevalna nevarnost najvišja prioriteta. Zaradi navedenega je pripravljena ta
               resolucija, ki v bistvu pomeni krovni strateški dokument, ki sledi standardom
               mednarodne agencije za atomsko energijo, poleg tistih desetih načel, ki so bile prej
               navedene.</p>
               <p>Komisija ugotavlja, da seveda resolucija ne prinaša nekih bistvenih sprememb na temu
               področju in do njih tudi v prihodnje ne bo prišlo saj je že danes področje jedrske in
               sevalne varnosti v Sloveniji urejeno v skladu z najboljšo svetovno prakso. Bili smo
               seznanjeni glede slabega stanja pri zagotavljanju kompetentnosti strokovne podpore,
               saj bi nas moralo zaradi majhnega interesa mladih za izobraževanje na tem področju ob
               istočasnem staranju izkušene generacije strokovnjakov ter mednarodne konkurence
               dolgoročno tudi skrbeti kako bomo ohranili <stage type="mag">(nadaljevanje)</stage> in seveda tudi vzdrževali kompetentnost stroke. Iz predloga resolucije
               izhaja, da so usposobljeni ljudje temeljni predpogoj za zagotavljanje visoke stopnje
               jedrske in sevalne varnosti. Komisija seveda ugotavlja, da je za usposabljanja kljub
               finančni krizi treba nameniti več sredstev.</p>
               <p>Bili smo seznanjeni, da se je nuklearna elektrarna Krško pritožila glede izvajanja
               javnih naročil in, ker je merilo za izbiro najugodnejšega ponudnika praviloma
               najnižja cena ampak pri jedrski varnosti gre za nekaj drugega. Zato se komisija
               pridružuje apelu Uprave Republike Slovenije za jedrsko varnost, da Vlada ugodi
               pritožb nuklearne elektrarne Krško.</p>
               <p>Komisija se je tudi seznanila, da bi morala država Slovenija postati donatorka ne pa
               več prejemnica tehnične pomoči, vendar pa, glede na dejstvo, da Slovenija zamuja tudi
               s plačilom članarine za članstvo mednarodne agencije z atomsko energijo bomo počakali
               primerne in boljše čase. Komisija tudi ugotavlja, da predlog resolucije napoveduje
               združitev uprave za jedrsko varnost in upravo za varstvo pred sevanji v samostojno
               javno agencijo, kar bi omogočilo vzpostavitev plačila tarife za uporabnike uslug
               javne agencije s čimer bi financiranje delovanja javne agencije postalo neodvisno od
               zmožnosti državnega proračuna. Vendar to prinaša nekatere negativne, hkrati pa tudi
               pozitivne učinke. In zato tudi dokončne odločitve o tem še ni.</p>
               <p>Če se dobro spomnite je Državni svet konec prejšnjega mandata obravnaval zaključke
               21. mednarodne konference Jedrska energija za novo Evropo in ob tem izrazil mnenje,
               da je jedrska energija pomemben, zanesljiv in varen ter konkurenčen vir za
               proizvodnjo električne energije v naši državi. Prav tako je Državni svet podprl
               gradnjo drugega bloka Nuklearne elektrarne Krško. Ne samo zaradi večjih potreb po
               električni energiji ter zanesljivi varni in konkurenčni oskrbi z nizkoogljično
               energijo ampak tudi zaradi pozitivnih finančnih učinkov in tako naprej na razvoj
               slovenskega gospodarstva et cetera in tako naprej.</p>
               <p>Vendar pa, na koncu je komisija opozorila še na en pereč problem, izgradnjo končnega
               odlagališča nizko in srednje radioaktivnih odpadkov. Zato komisija pričakuje, da bo
               ta investicijski program čim prej potrjen, da bo lahko agencija za radioaktivne
               odpadke nadaljevala z aktivnostmi za izgradnjo odlagališča. Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp9">

               <speaker>PREDSEDNIK JAKOB PRESEČNIK:</speaker>

               <p>Hvala lepa za mnenje Državnega sveta oziroma Komisije Državnega sveta.</p>
               <p>Zdaj pa sprašujem ostale vabljene goste, če želi še kdo besedo uvodoma pred razpravo
               poslank in poslancev. Ugotavljam, da ne zato dajem besedo poslankam in poslancem.
               Prvi se je prijavil gospod Tomaž Lisec. Prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp10">

               <speaker>TOMAŽ LISEC (PS SDS):</speaker>

               <p>Hvala predsednik. Lep pozdrav vsem vabljenim gostom, kolegi, kolegice.</p>
               <p>Naslov resolucije, ki jo danes obravnavamo je v bistvu zelo zanimiv, kaže neko temo s
               katero bi se morali pozabavati saj govori o naši prihodnosti, na žalost pa vseh teh,
               mislim da petinštirideset strani govori o golih dejstvih, o vpisu stanja, nekaj celo
               zgodovinskih dejstev, kar mislim da je zelo podrobno predstavilo oziroma opazila tudi
               kolegica Jelušičeva. Tako da celo zgodovinska dejstva so notri.</p>
               <p>Meni je zelo žal, da je iz tega dokumenta ušla oziroma se je umaknila beseda
               "strategija", kajti drugače imam resnično pomisleke zakaj danes sploh to obravnavamo,
               če govorimo o nekih golih dejstvih, z vsem spoštovanjem do vseh tistih, ki so
               pripravil ta dokument me resnično zanima koliko ljudi in koliko časa je sodelovalo
               pri temu dokumentu? Moje osebno, skromno mnenje <stage type="mag">(nadaljevanje)</stage> je, da nek povprečni študent elektrotehnike, morda
               fizike, bi lahko ta dokument skupaj spravil v eni solidni seminarski nalogi. Mislim
               da celo mentor mu ne bi dal desetko ampak kar neko povprečno oceno. Resnično me
               zanima zakaj resolucija nosi te letnice 2013 - 2023 ko pa v njej ni skoraj nič, bom
               rekel, če od skupaj petinštirideset strani vzamemo ne dobimo ven eno stran podatkov o
               tem, kaj sploh želimo do leta 2023.</p>
               <p>Tako da jaz osebno bi to resolucijo skrčil na deset strani golih dejstev potem pa bi
               pričakoval vsaj deset do dvajset strani tistega kar naj bi ta resolucija, kljub temu
               da ne govori o strategiji zajemala, to pa je kje in kako z našo jedrsko varnostjo in
               našo jedrsko energijo tudi v prihodnje.</p>
               <p>Jaz moram, ko sem zelo pozorno prebral ta dokumente, moram reči, da znotraj je zelo
               malo besed glede samega energetskega programa za katerega vemo, da se pripravlja pa
               se umika iz ministrstva pa se umika iz vlade pa se spet daje v predal in tako naprej.
               Resnično me zanima kaj je s tem dokumentom, bi danes prosil en takšen odgovor, da
               vsaj nekje vidimo kaj se v bodoče pričakuje oziroma predlaga s strani pristojnega
               ministrstva. Jaz imam občutek, da se s to resolucijo in pa s tem nacionalnim
               energetskim programom dela bolj tako v ozadju. Zdaj, sam imam strah, da se dela s
               temi dokumenti zato tako, bom rekel pavšalno in slabo, zato ker tako skoraj škoda da
               govorimo o razvoju jedrske varnosti in jedrske energije v Sloveniji, ker smo večino
               sredstev, ki bi prišla prav pri varnosti in jedrski energiji zapravili že za TEŠ 6,
               ki po mojem mnenju, lahko bi tudi magnetograme in izpisek glasovanja, jaz absolutno
               nasprotujem temu projektu, ker mislim da se piše leto 2013 in nismo več v
               industrijski dobi oziroma v dobi industrijske resolucije, ko bi gradili takšne
               objekte tako potratne, bom rekel, da ne govorimo o tem kako so okoljsko
               nesprejemljivi.</p>
               <p>Tako da me resnično zanima s katerim dokumentom mislijo pristojni priti na plano,
               kjer bomo govorili o nacionalnem energetskem programu, o tem kaj vse je še odprto.
               Sam moram reči, da sem, najbolj zanimivo je bilo branje državnega sveta kjer so se
               dotaknili vseh tistih dokumentov na eni strani ki v bistvu jih resolucija niti ne
               zajema, to pa je, predvsem za nas, ki prihajamo iz Posavja, odlagališče nizko in
               srednje aktivnih odpadkov, tudi problematika tako imenovane rente. Kdor si je pred
               časom prebral poročilo Računskega sodišča je notri kar nekaj nakazanega ampak moram
               reči, da Posavci imamo, bom rekel, jedrski blok v svojem okolju. Mislim, če bi dali
               eno javnomnenjsko analizo se v bistvu kar strinjamo, da je tam, seveda ne moremo niti
               prestaviti. Že kar nekaj časa se govori o drugem blogu ampak v tej strategiji, ki
               zajema čas do leta 2023 o tem ne duha ne sluha. Tako da me zanima ali se je resorno
               ministrstvo oziroma ta vlada odločila, da o drugem bloku niti ne bo razmišljala,
               verjetno potem zaradi tega, kot sem že prej rekel, ker denarja ni oziroma je denar
               šel v Termoelektrarno Šoštanj, tako da me zanima kaj je z odlagališčem. Kot veste
               tudi občinski svet Krško ima skoraj vsako leto eno izredno sejo občinskega sveta kjer
               se ukvarja s to temo ampak očitno opažamo, da tudi lokalna politika, kljub temu da so
               imeli v preteklosti celo ministra resornega je premalo močna, da bi te mline pognala
               naprej, da bi se odlagališče končno uredilo oziroma, bi nastalo in bi potem lahko
               razmišljali tako o zaprtju tega bloka kot pa tudi o gradnji drugega bloka.</p>
               <p>Moj predlog sicer bi bil da danes skoraj brez veze, da glasujemo o kakršnih koli
               sklepih, seznanili smo se. Jaz mislim, da tisti ki so pripravili resolucijo, saj
               pravim, pa za vsem spoštovanjem do vseh strokovnjakov, naj nesejo resolucijo nazaj,
               naj pripravijo eno resolucijo, ki bo zajemala čas od 2013 do 2023 predvsem pa načela,
               to so čisto klasična načela o tem kako moramo varno delovati in varno uporabljati vse
               te zadeve. Mislim da je to jasno otrokom v petem razredu, ni potrebno da to
               obravnavamo in sprejemamo v Državnemu zboru. Predvsem pa sem bil zelo razočaran od
               strani šestintrideset dalje, ko se je resolucija celo dotaknila ciljev ampak, v
               bistvu sam sem si zapisal to glede ciljev: "bla, bla, bla", konkretno stanje, nič za
               na naprej... Če so cilji, so cilji <stage type="mag">(nadaljevanje)</stage> za naprej. Verjetno ni cilj nekega smučarja, da stoji na startu ampak
               ima nek cilj, da pride do cilja in se ve v katerem času in kako bo prišel do cilja.
               Ampak tukaj pa tudi pri ciljih govorite izključno o opisanih dejstvih oziroma o opisu
               stanja, tako da sem sam zelo razočaran.</p>
               <p>Edino kar bom podprl bom podprl amandma kolegice Jelušičeve k temu 8. poglavju - cilj
               in ukrepi ker tudi sama v obrazložitvi zelo natančno vidi, da v bistvu kot je
               napisala: "Vendar s predloženega besedila ni mogoče razbrati kaj naj država dela na
               temu področju v prihodnjih desetih letih." To bom podprl, ostalo pa mislim da je
               škoda da skoraj kar koli, bom rekel razpravljamo, sprejemamo neke nomotehnične
               amandmaje, če pa je resolucija zanič in je sam na žalost ne morem podpreti.
               Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp11">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Preden dam besedo naprej ostalim prijavljenim naj povem, da, naj popravim
               malo svojo napako, torej glede na to, da smo prešli na razpravo posameznih članov
               odbora naj pojasnim, da razpravljamo o posameznih poglavjih in bomo nato o posameznih
               torej posameznih predlogih amandmajev k posameznim poglavjem tudi sproti glasovali.
               Na koncu pa bomo glasovali o vseh poglavjih predloga resolucije skupaj. Kdo temu
               takšnemu načinu dela nasprotuje? Opažam da ne zato, kot rečeno ampak jaz se zavedam,
               da je razprava k prvemu poglavju vedno splošna razprava ampak kljub temu dajem v
               razpravo poglavje številka ena, torej prvo poglavje pa naprej dajem besedo dr.
               Ljubici Jelušič, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp12">

               <speaker>DR. LJUBICA JELUŠIČ (PS SD):</speaker>

               <p>Najlepša hvala, spoštovani predsednik, spoštovana državna sekretarka, lepo
               pozdravljeni kolegi in kolegice s strani vlade, spoštovani kolegi in kolegice
               poslanci.</p>
               <p>Jaz pozdravljam ta predlog resolucije o jedrski in sevalni varnosti predvsem zato,
               ker je dobro slišati, da smo na temu področju, kar se tiče slovenskega stanja v korak
               z mednarodnim okoljem. Mislim, da je tudi prav, da obravnavamo to resolucijo dane in
               pa da se ob njej dotaknemo tudi tistih odprtih vprašanj, ki morda niso bile zajete v
               tej resoluciji pa sodijo v neke druge dokumente, ki so že sprejeti v tej državi in
               nekateri, tudi v resoluciji vi pravite, so še v postopku sprejemanja tako da smo v
               bistvu v neki čudni situaciji, da je precej dokumentov od katerih je odvisna ta
               resolucija v bistvu že sprejetih, nekateri pa še niso. Predvideva pa se, da bi ta
               resolucija vendarle imela nek status krovnosti.</p>
               <p>Jaz imam na celotno resolucijo nekaj pripomb. Te pripombe na katere sem oblikovala v
               obliki dopolnil, če se boste strinjali na temu odboru kot dopolnila odbora, kar se pa
               tiče konkretno prav tega prvega poglavja, to je uvod bi jaz opozorila na dejstvo, da
               ko se ob zaključku tega uvoda, to je osmi odstavek, predzadnji odstavek celotnega
               uvoda, sklicujete pri izdelavi te resolucije na različne druge resolucije s katerimi
               je ta resolucija v neposredni povezavi opozarjam, da je v najbolj tesni zvezi ta
               resolucija z resolucijo o strategiji nacionalne varnosti. Ta je bila v Državnemu
               zboru sprejeta leta 2010, marca, objavljena v Uradnem list št. 27/2010 in v njej je
               tako v poglavju, ki govori o virih ogrožanja kot potem kasneje v drugih poglavjih, ki
               govorijo o odzivih na vire ogrožanja, omenjena tudi jedrska tehnologija. Se pravi, da
               mi imamo krovni dokument o državni nacionalni varnosti za katerega se je pričakovali
               takrat, predpisali so ga pa skupaj vsi resorji vlade, da je podlaga za izdelavo potem
               vseh področnih resolucij o različnih področjih nacionalne varnosti. In področje
               jedrske in sevalne varnosti je zagotovo eno od področij nacionalne varnosti.</p>
               <p>Tako da, jaz bi z dopolnilom predlagala, da se potem v ta osmi odstavek vključi še
               navedbo oziroma sklicevanje na strategijo nacionalne varnosti oziroma resolucijo o
               strategiji nacionalne varnosti.</p>
               <p>To je, spoštovani predsednik moja pripomba na prvo poglavje, če ste<stage type="mag">(nadaljevanje)</stage> nas nekako disciplinirali sedaj tako da bom
               kasneje pri drugih poglavjih povedla pa druge pripombe.</p>
            </sp>
            <sp xml:id="SDT6-OZKGPIO-redna-21-2013-05-29.sp13">

               <speaker>PREDSEDNIK JAKOB PRESEČNIK:</speaker>

               <p>Hvala lepa. </p>
               <p>Torej, kot rečeno mi imamo za prvo poglavje dva amandmaja, en predlog amandmaja je
               pripravljen predvsem na podlagi menja Zakonodajno-pravne službe in pa drugi amandma
               ravnokar pojasnjeni amandma kolegice dr. Ljubice Jelušič. Tako da, dajem besedo
               naprej, o tem bomo seveda najprej tudi glasovali po razpravi. No, gospod Dragan
               Bosnić, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp14">

               <speaker>DRAGAN BOSNIĆ (PS PS):</speaker>

               <p>Hvala za besedo.</p>
               <p>Jaz vas ne želim jeziti glede teh poglavij zato ne bi zdaj bi pa kasneje pri poglavju
               sedem diskutiral. Za začetek bi ta amandmaja oba podprl. Drugače pa ne bi želel
               zlorabiti zdaj besede pa bom počakal do poglavja, ki govori o kompetentnosti
               strokovne podpre <stage>/ Nerazumljivo./</stage></p>
            </sp>
            <sp xml:id="SDT6-OZKGPIO-redna-21-2013-05-29.sp15">

               <speaker>PREDSEDNIK JAKOB PRESEČNIK:</speaker>

               <p>Hvala lepa. No, saj nisem mislil, da me kdo jezi, to pa nisem niti rekel.</p>
               <p>Ali želi še kdo od kolegov in kolegic poslank oziroma poslancev besedo glede
               amandmajev k 1. poglavju. Če ne ali lahko pričakujemo kakšen odgovor na razpravo, ki
               je bila dana? Dr. Andrej Stritar, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp16">

               <speaker>DR. ANDREJ STRITAR:</speaker>

               <p>Hvala lepa.</p>
               <p>Ja, nekaj stvari bi rad pokomentiral; bilo je vprašanje koliko ljudi je sodelovalo,
               lahko rečem, da smo napisali to, več ali manj sodelavci uprave za jedrsko varnost s
               tem, da smo sprožili že zelo zgodaj v postopku pisanja, približno eno leto nazaj smo
               začeli, smo sprožili razpravo znotraj stroke in tudi širše v javnosti, tako da je
               bilo vpletenih precej ljudi. Lahko pa povem, da nismo porabili niti centa denarja za
               kakršno koli financiranje zunanjih avtorjev, vse je bilo narejeno v sklopu delovnega
               časa javnih uslužbencev.</p>
               <p>V tej strategiji načrtno ni ničesar o uporabi jedrske energije, torej o tistem
               promocijskem delu. Zelo, v mednarodni praksi in v mednarodnih standardih se zelo
               ostro zahteva ločitev med jedrsko varnostjo in nadzorom nad jedrsko varnostjo in
               tistimi, ki hočejo proizvajati elektriko in ki imajo za cilj proizvajati elektriko in
               pridobivati dobiček. zato smo v tej resoluciji načrtno izogibali vsemu kar bi
               govorilo o tem kako misli ta država uporabljati jedrsko energijo. Zato se strinjam z
               vami, da seveda je prostor v nacionalnem energetskem programu, ki res zamuja in je ne
               vem kje, tam bi morala biti poglavja o tem kakšno strategijo ima ta država v smislu
               uporabe jedrske energije. Medtem ko ta naša resolucija pa mora, neodvisno od tistega
               govoriti o tem kaj so zahteve in kako bomo zahtevali zahteve stališča jedrske
               varnosti.</p>
               <p>Bil je očitek, da ni desetletnih ciljev oziroma da ni videti kaj naj bi v desetih
               letih spremenili. Pri tem smo imeli seveda problem ker smo se tudi sami s tem precej
               ukvarjali, dobro, resolucija mora imeti neko vizijo, nekaj kam hočemo in kot sem že
               na začetku omenil, v bistvu imamo v Sloveniji zadeve urejene smiselno, tako da smo
               zelo primerljivi z rešitvam v drugih državah, da smo v skladu z mednarodnimi
               standardi in zdaj preprosto ne čutimo potrebe, da bi dramatično nekaj spreminjali, da
               bi si postavljali neke dolgoročne cilje, ki bodo zadeve temeljito spremenili. Zato je
               res, da tisto poglavje o ciljih in ukrepih je bolj kot ne zapisano v stilu tega, da
               bomo zagotavljali, da tako visoko ostanemo in da v primeru, da se bo kaj na
               mednarodnem področju ali pa na strokovnem področju še izboljšalo v bodoče, da bomo
               fleksibilno se hitro prilagodili.</p>
               <p>Omejeno je bilo odlagališče <stage>/ Nerazumljivo./</stage> Jaz lahko samo delim skrbi vseh, ki ste
               razpravljali o tem, da to zamuja. To je res žalostno, da v tej državi ta projekt
               stoji vendar ponovno, ta resolucij se ne ukvarja z radioaktivnimi odpadki in je tudi
               v uvodu eksplicitno navedeno, da zato imamo v tej državi drugo resolucijo, ki je v
               veljavi mislim da že od leta 2005 ali 2006, 2015 jo bo potrebno obnoviti. In vsi ti
               problemi so pokriti<stage type="mag">(nadaljevanje)</stage> s tisto
               resolucijo in seveda z vsem tistim, kar je ta država sprejela na vseh nivojih in se
               strinjam s tem, da te stvari ne tečejo dobro in da je potrebno nekaj narediti, da se
               to premakne naprej.</p>
               <p>Bila so omenjena tudi nadomestila lokalnim skupnostim. Nadomestila lokalni skupnosti
               tudi niso neposredno vezana na jedrsko varnost ampak so tudi bolj v zvezi z uporabo
               jedrske energije, torej tudi bolj sodijo v druga področja. Zato jih tudi v tej
               resoluciji ni.</p>
               <p>Denar za TEŠ pa za nadgradnje pa kam ta država daje denar, torej moram pa tukaj
               poudariti ponovno kar večkrat poudarjam v javnosti, d imamo trenutno zelo zdravo
               situacijo, da oba dva lastnika nuklearke, torej Gen energija in hrvaški HEP zelo
               razumno podjetju NEK d.o.o., ki je upravljavec, zagotavljata dovolj sredstev za
               investicijska vzdrževanja in za nadgradnjo jedrske varnosti. Imajo petletne programe,
               ki jih letno obnavljajo in puščajo vodstvu nuklearke, da nekaj deset milijonov na
               leto investira v nadgradnjo jedrske varnosti. Jaz sem večkrat že opozarjal, da je to
               nekaj kar se moramo že zelo dobro zavedati, da je to ključno za dolgoročno stabilnost
               na temu področju kajti kakor hitro se bodo ta sredstva skrčila ali izničila potem
               seveda se lahko zapeljemo v slabše scenarije kjer zaradi pomanjkanja sredstev ne bo
               izboljšav, ne bo vzdrževanja in to seveda lahko vodi v zelo slabe situacije.</p>
               <p>Tako da, v temu trenutku tega problema ni, izkoriščam pa priliko, da ponovno rečem,
               da je to zelo pomemben segment, ki je eden ključnih za razmeroma dobro stanje, ki ga
               imamo na temu področju v Sloveniji. Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp17">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Želi še kdo razpravljati o prvem poglavju? Opažam, da ne zato zaključujem razpravo in
               prehajamo na glasovanje. Najprej o predlogu amandmaja, ki je bil podan že prej s
               pošto, torej popravljenega predloga amandmaja k poglavju številka ena, nato bomo pa
               glasovali v drugi rundi o amandmaju dr. Ljubice Jelušič. Torej, glasujemo o amandmaju
               odbora, ki ga imamo predloženega.</p>
               <p>Glasujemo, kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>In glasujemo še o drugem amandmaju, ki je enako amandma odbora, ki ga pa imamo na
               listu, ki je podpisan od dr. Ljubice Jelušič.</p>
               <p>Glasujemo, kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Ugotavljam torej, da sta oba amandmaja sprejeta.</p>
               <p>In prehajamo na poglavje številka dva: to je načela jedrske in sevalne varnosti. Pri
               tem imamo amandma odbora v temu predlogu z dnem 28. maja.</p>
               <p>Želi kdo razpravljati? Dr. Ljubica Jelušič, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp18">

               <speaker>DR. LJUBICA JELUŠIČ (PS SD):</speaker>

               <p>Najlepša hvala za besedo spoštovani predsednik.</p>
               <p>Jaz predpostavljam, da so ta načela, tisti del ki je verjetno povzet po temu
               mednarodnem dokumentu, ki ste ga omenili direktor... Jaz imam eno temo, ki sodi po
               vsej verjetnosti v poglavje o načelih ali pa med cilje in tukaj bi potrebovala vašo
               pomoč, zato tudi tega nisem oblikovala kot dopolnilo. Namreč gre za vprašanje
               varnostne kulture; vi ste varnostno kulturo omenjali tukaj pod tretjim načelom,
               vodenje in upravljanje v zvezi z varnostjo. Jaz bi pa rada opozorila, da je v problem
               varnostne kulture viden tudi pri prebivalcih, ne samo pri tistih, ki vodijo bodisi
               jedrske objekte bodisi so kakor koli odgovorni za reševanje ob nesrečah s čimer se
               ukvarja <stage type="mag">(nadaljevanje)</stage> potem mislim da 9.
               načelo - pripravljenost in odziv v primeru izrednega dogodka.</p>
               <p>Jaz na to opozarjam zaradi tega, ker je bila pred časom narejena ena dokaj
               poglobljena raziskava, študija, ki jo je naročila nuklearka in je bila potem ta
               študija objavljena v dveh knjigah. Druga knjiga nosi naslov Spoznavni in zaznavni
               vidiki evakuacije ob jedrski nesreči, vodja projekta je bil Marjan Malešič in še
               vrsta drugih kolegov s fakultete za družbene vede, filozofske fakultete in drugi in
               oni so ugotovili, da je pri prebivalcih v okolici nuklearke težava v tem, da se ne
               zavedajo do nevarnosti do katere lahko pride pri morebitni jedrski nesreči in tisti,
               ki imajo neko zavedanje o tem ne vedo kaj storiti ko do nesreče pride, kje je njihovo
               zaklonišče, v katero smer se umaknejo, kje je ta evakuacijski kanal in tako naprej. </p>
               <p>To v bistvu pomeni, da če smo že z vsem drugim zadovoljni, na področju jedrske
               varnosti v Sloveniji, z zavedanjem ljudi v okolici jedrskih objektov o nevarnosti, ki
               jih lahko doživijo ne moremo biti zadovoljni. Jaz mislim, da je potrebno nekje v temu
               dokumentu omeniti ta problem varnostne kulture prebivalcev, ki živijo ob jedrskih
               objektih in da je potrebno slediti tudi priporočilom, ki so jih raziskovalci napisali
               v to knjigo in jih v nuklearki tudi zelo dobro poznajo, ker je bila nuklearka
               naročnik te raziskave.</p>
               <p>Skratka, gre za celo vrsto priporočil, ki zadevajo prav pouk, poduk ljudi o tem kam
               se evakuirajo, kako z otroci, kje v šolah, kdo skrbi za prevoz in takšne konkretne
               zadeve. Ampak tisto kar verjetno mora vsebovati takšna resolucija pa je zavest o tem,
               da je potrebno prebivalcem v okolici objektov spremeniti njihovo varnostno kulturo in
               jih poučiti predvsem o tem kako naj ukrepajo v primeru nesreče in kako ravnajo v
               primeru evakuacije Zdaj, kam to zapisati ali v ta načela ali med cilje in ukrepe, na
               koncu jaz ne vem, puščam odprto in spoštovani predsednik, tukaj prosim, če lahko
               predstavniki vlade oziroma obeh uprav dajo kakšen razumen predlog kako to vključiti.
               Mislim pa, da je to eno področje ki se mu ne moremo izogniti ob takšni resoluciji.
               Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp19">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Želite odgovoriti? Dr. Andrej Stritar, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp20">

               <speaker>DR. ANDREJ STRITAR:</speaker>

               <p>Hvala dr. Jelušičeva. Jaz sem prej pozabil omeniti, da na prvi amandma nismo imeli
               nobenih problemov da je bil zelo dober prvi vaš predlog, se opravičujem da nisem prej
               povedal našega stališča, tako da, dobro da imamo še tisto resolucijo o nacionalni
               varnosti vključeno notri.</p>
               <p>No, glede tega zdaj pa seveda imate načeloma prav, nikakor ni to področje
               spregledano. Kot veste v državi imamo državni načrt za ukrepanje v primeru jedrskega
               ali radiološkega dogodka, ki je v veljavi že dolga leta, to je ena od tistih stvari,
               za katero sem na začetku rekel, da v bistvu večino stvari že imamo in tudi v temu
               državnemu načrtu je podrobno razložen. Ampak pravi nastavki za to kako ukrepati v
               primeru nesreče in tudi kako informirati prebivalstvo, kako pripraviti evakuacije in
               kdo mora kaj narediti. Jaz, ko govorim, da imamo pri nas zadeve urejene, s tem imam
               predvsem v mislih na sistemskem nivoju, torej imamo postavljen sistem, se pa globoko
               strinjam z vami, da marsikje je pa še marsikaj za narediti. In eno od takšnih
               področij, kjer imamo še za veliko narediti je tudi na tem, kot se reče po angleško,
               "off side emergency", torej pri tem zagotavljanju ukrepanja izven nuklearke v primeru
               jedrske nesreče, ne "on side" kot je na sami lokaciji, kjer je operater zadolžen
               ampak "off side", tam je pa precej stvari, ki jih je potrebno izboljšati in na tem se
               dela vendar seveda marsikdaj bi želeli, da bi stvari šle hitreje. Tisto analizo, ki
               so naredili lansko leto ali ti dve knjigi, ki so jih objavili lansko leto poznamo.
               Pripravljajo, izboljšujejo se tisti lokalni regijski in občinski načrti za ukrepanje
               in se na temu področju nekaj dela.</p>
               <p>Zdaj, kam to dati v to resolucijo? Zdaj ta resolucija je na zelo visokem nivoju in
               tukaj ta načela so <stage type="mag">(nadaljevanje)</stage> v bistvu
               neka načela pod katerimi mora biti sistem zgrajen. Nekaj o pripravljenosti in odzivu
               o primeru izrednega dogodka je deveto načelo, to ste verjetno opazili. Zdaj, ta hip
               ne znam povedati ali eksplicitno piše o informiranju prebivalstva ampak implicitno
               vem, da je to notri. In iz tega načela izhaja, da moramo imeti državni načrt, ki
               potem to definitivno pri nas razdela, to pa je dejstvo. Tako da nekaj je pokrito
               tukaj, nekaj je pa v tistem kar ste o varnostni kulturi, ko ste omenjali tisto, izraz
               varnostna kultura se vendarle bolj nanaša na same izvajalce dejavnosti, na tiste ki
               zadeve upravljajo, kajti oni se morajo dobro zavedati kaj delajo in ves čas paziti na
               to, da ne bo šlo kaj narobe, ne toliko na prebivalce, torej prebivalci morajo biti
               informirani in od njih ne moremo zahtevati ne vem kakšnega ukrepanja, ki bi presegalo
               tisto normalno reakcijo prebivalstva. Medtem ko tretje načelo to o vodenjem in
               upravljanju v zvezi z varnostjo je pa namenjeno tistim, ki so odgovorni in ki morajo
               to skrajno resno upravljati.</p>
               <p>Tako da, na tej načelni ravni ne vem, kam bi zdaj to dali zlasti glede na to, da je
               vse skupaj prevod mednarodnega standard, ki naj bi že vse to zaobjel, že globalno je
               bilo dogovorjeno, da je to, to. Kasneje v besedilu in v opisu sedanjega stanja pa so
               dresirane tudi te pripravljenosti na izredne dogodke, kot rečeno v podrejenih
               dokumentih pa to že imamo. Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp21">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Zdaj moram poslovniško vprašati ali menite ali predlagateljica ali predstavniki
               vlade, da bi bilo potrebno dati kakšen amandma, potem ga je potrebno seveda
               pripraviti in napisati. Če je pa za vas odgovor zadovoljiv pa gremo lahko naprej.
               Izvolite dr. Ljubica Jelušič.</p>
            </sp>
            <sp xml:id="SDT6-OZKGPIO-redna-21-2013-05-29.sp22">

               <speaker>DR. LJUBICA JELUŠIČ (PS SD):</speaker>

               <p>Najlepša hvala predsednik.</p>
               <p>Jaz mislim da je tako kot pravi direktor mogoče razumeti, da je vprašanje
               pripravljenosti prebivalcev verjetno zajeto nekako z 9. načelom in da lahko rečemo
               tudi njihova varnostna kultura oziroma način obnašanja ob nesreči previden s tem, ko
               pravimo, da moramo na lokalni regijski in državni ravni imeti ustrezne državne načrte
               zaščite in reševanja. Bomo razumeli, da je to vsebovano tam tako da se odpovedujem
               pričakovanju o dopolnilu.</p>
            </sp>
            <sp xml:id="SDT6-OZKGPIO-redna-21-2013-05-29.sp23">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Želi še kdo razpravljati o drugem poglavju? Ugotavljam, da ne želi zato dajem predlog
               za amandma k drugem poglavju na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma na takšen način sprejet.</p>
               <p>Amandma imamo naprej pri poglavju štiri pa najprej sprašujem ali želi kdo
               razpravljati o poglavju tri, kjer pa ni amandmaja? Vprašanje za poglavje tri,
               izvolite dr. Ljubica Jelušič.</p>
            </sp>
            <sp xml:id="SDT6-OZKGPIO-redna-21-2013-05-29.sp24">

               <speaker>DR. LJUBICA JELUŠIČ (PS SD):</speaker>

               <p>Hvala.</p>
               <p>V temu tretjem poglavju se omenjajo vsi jedrski objekti pri nas in eden od teh je
               tudi rudnik urana Žirovski vrh, ki je zaprt od leta 1990. Tukaj ste napisali eno
               zanimivo trditev, proizvodnja je bila ustavljena junija 1990 zaradi ekonomskih in
               političnih razlogov. Zdaj, tisti ki smo novejši v tej zgodi vas vseeno prosimo, vsaj
               jaz vas prosim, če poveste kaj je bilo mišljeno s temi političnimi razlog?</p>
               <p>Moram pa povedati, da na mednarodnih kartah, geoloških kartah, je naš rudnik urana še
               vedno narisan. Se pravi, da določene zaloge urana so tukaj še vedno prisotne ampak
               očitno ne takšne, da bi se jih splačalo izkoriščati sedaj, mogoče se jih pa kdaj v
               prihodnosti bo. Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp25">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Dr. Andrej Stritar, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp26">

               <speaker>DR. ANDREJ STRITAR:</speaker>

               <p>Hvala lepa.</p>
               <p>Če se spomnite oziroma kot pravijo jaz se malo spomnim, okoli leta 1990, ko smo
               spreminjali državo se je tudi začelo gledati na ta rudnik na smiselnost poslovanja
               tega rudnika in tudi v luči zelo negativnega odnosa do jedrske energije v tistem
               trenutku, tam nekaj let v začetku devetdesetih je bilo zelo prisoten negativen odnos,
               tudi političen do jedrske energije. No, ampak <stage type="mag">(nadaljevanje)</stage> ne glede na politiko je bilo takrat ugotovljeno, da je
               pridobivanje tistega urana zelo drago. Jaz zdaj na pamet govorim ampak recimo v
               spominu imam, da je bila takrat tržna cena urana okoli petdeset do šestdeset na
               nekaj, na neko unčo ali nekaj takšnega, enot, medtem ko je bila ta cena iz rudnika že
               takrat sto, torej je bilo že takrat skoraj dvakrat držaje kot je bila cena urana na
               trgu oziroma cena urana je bila celo nižja. Lahko bo dr. Žagar potem
               pokomentiral.</p>
               <p>Tako, da to je zagotovo bil ekonomski razlog, da je to bilo zaprto, dejstvo je pa, da
               je urana tam notri toliko kot ga je bilo že od nekdaj oziroma malo manj kakor se ga
               je izkopalo in da zaloge tam neke so vendar v današnjem svetu so predrage. Danes uran
               kopljejo v odprtih kopih, kjer z ogromnimi bagerji odnesejo pol hriba naenkrat, tukaj
               so morali pa vrtati notri in to je seveda bistveno dražje. Tako da v temu trenutku in
               v doglednem času ni videlo, da bi se to spremenilo, res pa je da so pa v Slovenijo že
               prihajali predstavniki velikih mednarodnih korporacij spraševati ali bi lahko
               zakupili te zaloge za v bodoče, ampak kot jaz vem ni bilo te želje. Morebiti lahko
               dr. Žagar iz GEN energije še podrobneje opiše.</p>
            </sp>
            <sp xml:id="SDT6-OZKGPIO-redna-21-2013-05-29.sp27">

               <speaker>PREDSEDNIK JAKOB PRESEČNIK:</speaker>

               <p>Dr. Žagar, imate besedo, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp28">

               <speaker>DR. TOMAŽ ŽAGAR:</speaker>

               <p>Hvala lepa. Lep pozdrav tudi v moje imenu.</p>
               <p>V podjetju GEN energija smo pred leti naročili študijo, ki je pregledala te zaloge se
               pravi odgovarja na vprašanje glede rudnika urana Žirovski vrh. Ta rudnik ni nikoli
               deloval s polno zmogljivostjo. Je edini rudnik v Sloveniji, ki je deloval samo v fazi
               odpiranja in pa fazi zapiranja, nikoli ni doživel polne proizvodne zmogljivosti, tako
               da so tudi cene verjetno bile takrat malo previsoke, ravno zaradi tega. So pa zaloge
               tega urana v energetski vrednosti enakovredne ali celo malo večje kot vse zaloge
               rjavega in <stage>/ Nerazumljivo./</stage> premoga v Sloveniji. To se pravi energetsko je teh zalog
               več kot katerega koli drugega energetskega vira v Republiki Sloveniji, fosilnega, v
               ekvivalentu let je energije dovolj za šestdesetletno obratovanje,
               petinštiridesetletno, tam nekje vmes, jedrske elektrarne Krško.</p>
               <p>Glede cen; cene po novih analizah tudi zdaj niso ekonomsko zanimive namreč cene so na
               svetovnih tržiščih tam nekje petdeset dolarjev za kilogram. V tistih letih, ko se je
               rudnik zapiral je bilo dvajset dolarjev za kilogram. Cene proizvodnje so pa res nekje
               redne velikosti sto, do sto dvajset dolarjev za kilogram iz tega rudnika. V letih
               2008, ko je Uran doživel neko špico so cene na svetovnih trgih presegle to vrednost,
               takrat bi se to ekonomsko splačalo, danes se pa ne splača. Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp29">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Želi še kdo razpravljati? Opažam, da ne zato prehajamo na poglavje številka štiri,
               mednarodno sodelovanje. Želi kdo razpravljati o predlogu amandmaja k poglavju štiri?
               Opažam, da ne zaradi tega preidemo na glasovanje.</p>
               <p>Glasujemo, kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma k poglavju štiri sprejet.</p>
               <p>Prehajamo na poglavje pet in pripravljen predlog amandmaja. Želi kdo razpravljati?
               Dr. Ljubica Jelušič.</p>
            </sp>
            <sp xml:id="SDT6-OZKGPIO-redna-21-2013-05-29.sp30">

               <speaker>DR. LJUBICA JELUŠIČ (PS SD):</speaker>

               <p>Najlepša hvala.</p>
               <p>Jaz bi opozorila na eno, kako se temu reče, redakcijski popravek. In sicer vse opombe
               v temu tekstu so urejene tako, da je potem v tekstu številka, pod črto je pa opis
               tiste opombe. V temu delu, v temu poglavju se pojavita dve opombi, dvanajst in
               trinajst, ki pa nista opisani pod črto in tudi po številčenju nista skladni z
               ostalimi opombami. Tako da, djaz mislim da je to redakcijski popravek, ki ga je
               potrebno dopolniti z vsebino teh dokumentov, gre v bistvu za dve direktivi Evropske
               Unije, ki jih je po vsej verjetnosti potrebno pravilno citirati, napisati kaj sta to
               za eni dve direktivi in potem bo ta dokument popoln. Pa urediti je potrebno seveda
               potem oštevilčenje vseh teh opomb pod črto v ustreznem vrstnem redu. Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp31">

               <speaker>PREDSEDNIK JAKOB PRESEČNIK:</speaker>

               <p>Hvala lepa za pripombo. Zdaj ali to <stage type="mag">(nadaljevanje)</stage> rešujemo z amandmajem ali je to resnično to kar ste rekli tudi kot
               varianta redakcijsko čisto brez amandmaja. Ste hoteli besedo? Dr. Andrej Stritar.</p>
            </sp>
            <sp xml:id="SDT6-OZKGPIO-redna-21-2013-05-29.sp32">

               <speaker>DR. ANDREJ STRITAR:</speaker>

               <p>Hvala lepa.</p>
               <p>Vsebinsko to seveda ni problem, seveda kakor koli bo potrebno popraviti redakcijsko
               ali kakor koli, seveda hvala za pripombo, to je verjetno nastalo zdaj v teh zadnjih
               popravkih nomotehničnih pa smo morebiti kaj spregledali.</p>
            </sp>
            <sp xml:id="SDT6-OZKGPIO-redna-21-2013-05-29.sp33">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Torej, tukaj so me podučili na moji desni strani da se to lahko v končni
               redakciji na ta način kot ste vi razložili tudi popravi.</p>
               <p>Torej, želi še kdo razpravljati? Nihče, potem dajem na glasovanje predlog amandmaja k
               poglavju pet.</p>
               <p>Pa začenjamo z glasovanjem, kdo je za? <stage>(8 članov.)</stage> Je kdo proti? <stage>(nihče.)</stage></p>
               <p>Amandma k poglavju pet je sprejet.</p>
               <p>Smo pri poglavju šest, pri temu poglavju imamo dva amandmaja, enega na gradivu, ki
               nosi datum 28. 6. in drugi amandma predlog ki ga je podala dr. Ljubica Jelušič.
               Odpiram razpravo. Dr. Ljubica Jelušič, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp34">

               <speaker>DR. LJUBICA JELUŠIČ (PS SD):</speaker>

               <p>Najlepša hvala. </p>
               <p>Jaz imam eno vprašanje pri temu poglavju pa ta amandma, ki je tudi na nek način
               redakcijske narave in sicer že nekje na začetku omenjate, tam kjer naštevate te
               objekte omenjate ta reaktor fakultetni, univerzitetni raziskovalni reaktor Triga mark
               2 in jaz predlagam, da se po celem tekstu uporablja isto ime za ta jedrski reaktor in
               sicer, da se tudi v temu poglavju potem, to je zdaj šesto, institucionalni okvir, na
               strani sedemindvajset tam kjer se govori o Ministrstvu za izobraževanje, znanost in
               šport napiše celotno ime tega Triga mark 2 reaktorja.</p>
               <p>Moje vprašanje v zvezi s tem poglavjem je pa povedano s tistim na kar je opozoril že
               predstavnik Državnega sveta in sicer v temu dokumentu se že uvodoma omenja združitev
               obeh uprav, torej uprava za jedrsko varnost in pa uprava za varstvo pred sevanji v
               samostojno javno agencijo. Zdaj me pa zanima ali je ta ideja oziroma ta zamisel
               ostala še iz tistih starih časov Pahorjeve, se pravi naše vlade, ko je bilo precej te
               podpore, vladne podpore, o nastajanju raznih agencij ali je to zdaj nova zamisel, ki
               pa ne vem, se mi zdi da od Pahorjeve vlade naprej je vsem manj podpore nastajanju
               takšnih novih agentov državne uprave.</p>
               <p>Tako da me zanima, če imate tukaj sicer pravite, v prihodnosti je načrtovana
               združitev obeh organov s samostojno javno agencijo, če imate še kakšno drugo rešitev,
               ki bi bila še vedno v okviru državne uprave pa bi ravno tako pripomogla k združitvi
               jedrske varnosti pa varnosti pred sevanji in to ne bi bila javna agencija. Ker ne vem
               če je v prihodnjih desetih letih mogoče pričakovati, da bi vlade bile še tako
               naklonjene nastajanju agencij, kot je to bilo pred petimi leti. Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp35">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Dr. Andrej Stritar, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp36">

               <speaker>DR. ANDREJ STRITAR:</speaker>

               <p>Hvala lepa.</p>
               <p>Poročilo komisije Državnega sveta je zelo povzelo kar so nas že tam vprašali in kar
               smo odgovorili. Torej, na idejo o tej javni agenciji smo prišli na naši upravi
               neodvisno od drugega dogajanja, potem ko že vrsto let smo deležni krčenju državnega
               proračuna in temu, da čedalje težje dihamo, to je čedalje težje upravljamo svoje
               funkcije in, ko smo pogledali kako imajo to rešeno v tujini. Marsikje v tujini imajo
               nekaj podobnega našim javnim agencijam, torej imajo možnost, da zaračunavajo usluge
               tistim, ki imajo dovoljenja za obratovanje. Torej, vsak<stage type="mag">(nadaljevanje)</stage> upravljavec objekta mora plačevati, po angleško se
               reče "licensing fee", torej letno mora plačati toliko in toliko denarja upravnemu
               organu in to razmeroma stabilno, ve se vnaprej koliko boš dobil, tisti ki hoče imet
               nuklearko mora toliko in toliko denarja dati za to, da je ta nuklearka nadzirana.</p>
               <p>No in, ko smo pri nas vedno težje živeli z omejitvam proračuna smo začeli se ozirati
               okoli kako bi pa mi to spremenili, bi lažje živeli nekako bi lažje preživeli in smo
               podrobneje prešturidrali ta Zakon o javnih agencija in dejansko, ta podlaga bi bila
               smiselna podlaga za to, da bi lahko uvedli to, dikcija je tarifa ali pa taksa ali
               kako je dikcija v zakonu. torej, da je financiranje agencije neodvisno od državnega
               proračuna, ker dejansko tisti, ki ga nadziraš je znan, točno se ve kaj dela in če on
               hoče delati elektriko mora plačevati svojemu nadzorniku za to, da ga ta nadzira.
               Seveda je potem tudi zakon tukaj predvideva, da ni prostora za pogajanja o tem ali bo
               kaj naredil ali ne, ali bo dal denar ali ne ampak je to kar neke vrste davščina za
               njega. Zdaj mi smo to idejo potem razvijali, kakšno leto smo jo razvijali in
               konzultirali ljudi naokoli po drugih organih in tudi pri politikih smo preverjali in
               smo pripeljali do tega, da je to zdaj vključeno tudi v tej resoluciji.</p>
               <p>Lahko pa povem, da medtem se pa vedno bolj pojavljajo tudi ne samo ti pozitivni
               vidiki, stabilno financiranje kar je glavni pozitivni vidik pač pa cel kup
               negativnih. Eno je gotovo to kar omenjate, dr. Jelušičeva, da nikakor niso popularne
               agencije zaradi slabih izkušenj. Drugo je pa potem še da naša stranka ni samo
               nuklearka ampak tudi cela vrsta državnih inštitucij torej objektov in izvajalcev
               sevalnih dejavnosti, ki so v državni lasti kjer bi pa ponovno naleteli na probleme
               financiranja. Potem bi se pojavil problem, da je potrebno v bistvu v temeljih
               spremeniti način delovanja naših uprav v nekaj drugega, ne kot proračunski uporabnik
               ampak kot drug način delovanja. Morali bi zaposliti nekoliko več ljudi kar bi bilo
               danes skorajda nemogoče v javni upravi...</p>
               <p>Tako da lahko povem tukaj javno zdaj, da nas je to navdušenje minilo ta hip in da v
               kratkem ne nameravamo predlagati to pot glede na vse te negativne vplive se nam zdi,
               da morebiti pa ta trenutek nima smisla, da to porivamo, ker vendarle tisti pozitivni
               učinki vendarle niso tako veliki kot pa so tisti negativni pomisleki, ki jih zdaj
               vidimo. Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp37">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Želi še kdo razpravljati o predlogih amandmajev k poglavju šest? Ne želi, zato
               zaključujem razpravo. In glasujemo najprej o predlogu za amandma, ki ga je podpisala
               dr. Ljubica Jelušič.</p>
               <p>Glasujemo, kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Amandma je bil sprejet.</p>
               <p>In glasujemo še o enem amandmaju na gradivu z datumom 28. 6.</p>
               <p>Kdo je za? <stage>(7 članov.)</stage> Je kdo proti? <stage>(nihče.)</stage></p>
               <p>Amandma je sprejet.</p>
               <p>Prehajamo na sedmo poglavje, kjer ni pripravljenega predloga amandmaja. Želi kdo
               razpravljati? Gospod Dragan Bosnić, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp38">

               <speaker>DRAGAN BOSNIĆ (PS PS):</speaker>

               <p>Resolucija govori o varnosti in varnost je po mojem zelo vitalno povezana s
               kompetentnostjo strokovne podpore. In tukaj bi nekaj razmišljanj rad podal.</p>
               <p>In sicer, vsi se spomnimo oziroma, mogoče je kdo mlajši ampak vsi se<stage type="mag">(nadaljevanje)</stage> spomnimo dogodka, ki se je pred
               sedemindvajsetimi leti zgodil tri dni nazaj, 26. aprila mislim da je četrti reaktor v
               Černobilu... <stage>/ Oglašanje iz klopi./</stage> Aprila? Dobro. Zakaj omenjam ta dogodek, grem
               malo v zgodovino nazaj namreč kompetentnost odgovornih, popravite me če se motim
               ampak koliko se spomnim je bil direktor jedrske elektrarne pred tem direktor termo
               elektrarne, glavni inženir je bil na hidroelektrarni, edini ki je imel neke povezave
               z jedrsko je bil pomočnik inženirja, ki je bil nekje na jedrski podmornici.</p>
               <p>In ti gospodje so si privoščili nekaj eksperimentov, prvi se ni izšel in potem so pri
               drugem, kolikor se spomnim je bilo tudi dosti upora na sami jedrski elektrarni, so si
               privoščili eksperiment pogona drugega agregata pri hlajenju. In se je zgodilo to kar
               se je zgodilo in zaradi česar smo tudi tukaj čutili neke določene posledice, čeprav
               gre za skoraj tisoč šesto kilometrov. No in to vprašanje se zdi meni ključno, namreč
               vprašanje kompetenc, zato sem ta dogodek omenil.</p>
               <p>Tukaj berem, da je drugostopenjski magistrski študij je organiziran na fakulteti za
               matematiko in fiziko o podpori Inštituta Jožef Štefan. In ti dve inštituciji sta za
               mene zelo dobra garancija, da gre za kakovostni program. Skrbi me pa dejstvo, da na
               dodiplomskem ni organiziranega študija jedrske tehnike ali jedrske varnosti, kar je
               tukaj zapisano.</p>
               <p>Skratka, zakaj to govorim? Pojavlja se tudi problem staranja kompetentnih oseb in me
               zdaj zanima pravzaprav na kakšen način se izvaja ta, da uporabim izraz, "back up", ki
               je, z vsem spoštovanjem do starejših jasno, je nujen oziroma ga vidim kot zelo
               pomembnega. Tukaj tudi, to kar je moja predhodnica v eni od prejšnjih točk tudi
               govorila o programu samozaščite oziroma varovanja ljudi, ki so tam v neposredni
               bližini. Spomnite se ruskega primera, tam so vojaki v gumijastih škornjih z lopatami
               metali pesek na reaktor, potem jih niti Robert Gail<stage>/?/</stage> ni mogel reševati naknadno, po
               tem kar se je dogajalo.</p>
               <p>Skratka, tukaj vidim jaz neko, ne vem, nek problem oziroma to je stvar, ki me skrbi
               bistveno bolj kot tiste, z vsem dolžnim spoštovanjem, ki so bile prej ampak so neke
               druge narave... Skratka ta povezava kompetenc.</p>
            </sp>
            <sp xml:id="SDT6-OZKGPIO-redna-21-2013-05-29.sp39">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Dr. Andrej Stritar, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp40">

               <speaker>DR. ANDREJ STRITAR:</speaker>

               <p>Bom jaz začel potem bom pa prosil kolege, ki so neposredno vpleteni.</p>
               <p>Torej, vsekakor se lahko strinjam z vami, ključni smo ljudje. Pri vsem kar se dogaja
               nam nobena limuzina ne pomaga, če je šofer zanič se bo zaletel. Tako da ključni smo
               ljudje, ki smo vpleteni na kakršni koli način in je zagotovo res, da je ta
               kompetentnost in da kadri, mladi, stari vse mora biti smiselno postavljeno, tista
               varnostna kultura mora biti prisotna, vsi se moramo odgovorno obnašati in morajo biti
               pravi načini nadzora ves čas vpleteni. In res je to kar pravite, v Černobilu ni bilo
               nobene tehnične napake, tam so ljudje zamočili in ljudje niso dobro delali. V
               Fukushimi podobno, kljub temu, da se je zgodil cunami, kljub temu da je bila blazna
               naravna nesreča zdaj cel svet ugotavlja, da ni bilo potrebno da je bila takšna škoda,
               da so bili krivi ljudje, ker niso pravilno ocenili možnost takšne nesreče, da so
               podcenili to nevarnost in niso ustrezno zaščito postavili. če bi postavili tam deset
               metrov višji nasip pred elektrarno pa ne bi bilo nič. Torej, zagotovo je res, da za
               vse kar delamo smo predvsem ljudje odgovorni.</p>
               <p>Torej, kar se kompetenc tiče, glede na to, da smo v Evropi in v globalnem svetu ta
               hip za nuklearko ni težko dobiti najboljše kar je na svetu, ker zberejo tistega
                  <stage type="mag">(Nadaljevanje)</stage> dobavitelja in tisto
               znanje, ki je najboljše na svetu, to se danes za denar lahko dobi. Tisto, kar pa
               moramo kot država zagotavljati, da imamo tudi v državi dovolj jedrnih kompetenc, da
               bomo znali vsaj prepoznati probleme in da bomo znali vprašati prava vprašanja, da
               bomo znali razumeti odgovore in ustrezno ukrepati - to pa je to, kar adresira tudi ta
               resolucija. To je to, kjer rabimo lastne kadre, kjer rabimo lastni sistem
               usposabljanja, izobraževanja, in kjer je marsikaj, kar bi se lahko še izboljšalo.</p>
               <p>Zdaj bi pa prosil, če lahko damo besedo dr. Tislu z Inštituta Jožef Štefan, ki je
               vpleten tudi v podiplomski študij na Fakulteti za matematiko in fiziko, pa dr. Žagar
               bi tudi rad še nekaj dodal, če lahko.</p>
            </sp>
            <sp xml:id="SDT6-OZKGPIO-redna-21-2013-05-29.sp41">

               <speaker>PREDSEDNIK JAKOB PRESEČNIK:</speaker>

               <p>Kar po vrsti, dr. Iztok Tiselj, Inštitut Jožef Štefan, izvolite.</p>
            </sp>
            <sp xml:id="SDT6-OZKGPIO-redna-21-2013-05-29.sp42">

               <speaker>DR. IZTOK TISELJ:</speaker>

               <p>Hvala za besedo. Spoštovane poslanke in poslanci! Tu sedim kot raziskovalec Inštituta
               Jožef Štefan, sem pa tudi redni profesor na Fakulteti za matematiko in fiziko,
               predstojnik Katedre za jedrsko tehniko.</p>
               <p>Torej, študij jedrske tehnike je organiziran dejansko samo na magistrskem nivoju. To
               se mi ne zdi posebej problematično, kar precej evropskih držav, ki so tudi večje od
               nas, če dam Belgijo za primer ali pa v Italiji, vem, da imajo tudi, sicer to ni
               praktično več jedrska država. Tako da zajemamo študente iz vseh tehničnih in
               naravoslovnih smeri, ki zaključujejo svoje študije.</p>
               <p>Naše preživetje ni prav enostavno, to pa moram priznati, da bi bil bolj vesel, če bi
               imeli kje kakšen košček še malo bolj zacementiran tudi v tej strategiji, da dejansko
               ta država potrebuje kadre na področju jedrske tehnike, jedrske varnosti. Z najemanjem
               kadrov, ja, to je rešitev, ampak kljub vsemu mislim, da je bolje, če ima država svojo
               vojsko pa svojo policijo in svoje gasilce, pa tudi svoje strokovnjake za jedrsko
               varnost, in je prav, da se potrudi, da financira tudi študij na tem področju.
               Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp43">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Ali želite še vi, dr. Tomaž Žagar? Izvolite.</p>
            </sp>
            <sp xml:id="SDT6-OZKGPIO-redna-21-2013-05-29.sp44">

               <speaker>DR. TOMAŽ ŽAGAR:</speaker>

               <p>Hvala lepa.</p>
               <p>Kot predstavnik generije lastnika jedrske elektrarne bom tu dopolnil, kar se tiče
               usposabljanja, tako kot tudi že piše v resoluciji. V Sloveniji imamo dejansko težavo,
               da je usposabljanje s področja ne samo jedrske varnosti in sevalne varnosti samo na
               podiplomskem študiju, ampak nasploh na sevalnih in jedrskih tehnikah ga v srednjih in
               visokih šolah praktično ni. Ne v srednji šoli niti osnovni šoli, pa tudi celo na
               fakultetah študentje ne izvedo o sevanju, o jedrski energiji praktično nič. Tega se
               jedrska elektrarna zelo močno zaveda in kot odgovoren upravljavec ima izpostavljen
               zelo močan sistem usposabljanja, edinstvenega na svetu. In skupaj z Inštitutom Jožef
               Štefan v dolgem programu, to je tri leta, kadri, ki pridejo s fakultet - in tu
               govorimo o inženirjih, ne magistrih - pa tehnike, se pravi, tisti, ki končajo srednjo
               šolo, usposobimo za varno in odgovorno delo, varnostno kulturo, znanje in vse jim
               damo. To traja tri leta in je precej zahteven tečaj. Mislim, da na tem področju, tako
               kot je, je zelo dobro rešeno, res pa je, da bi bilo veliko bolje, če bi kadri že več
               vedeli, ko končajo šolanje.</p>
               <p>Druga stvar, ki je povezana s tem, je pa tisto, kar ste prej, dr. Jelušič, omenili,
               to je pa tista splošna varnost ali pa splošna izobrazba državljanov. Mislim, da bi
               bilo razumevanje tudi lokalnih prebivalcev veliko boljše in bi pravilno ravnali v
               kakršnikoli nesreči, če bi že prej kaj izvedeli o jedrski energiji, o sevanju, v
               srednjem šolstvu, osnovnem šolstvu ali pa ne vem kje. Tako mislim, da je pomembno, da
               tu mogoče navežemo, da se jedrska varnost navezuje na resolucijo o šolstvu, visokem
               in srednjem, in tudi v raziskovalnem delu.</p>
               <p>Zdaj, kako naprej. Za samo znanje znotraj obratujoče jedrske elektrarne Krško, je za
               zamenjavo kadrov z obstoječim sistemom združevanja do te mere, da lahko zagotavljamo
                  <stage type="mag">(Nadaljevanje)</stage> varnost. Se pravi,
               zamenjavo kadrov se izvaja z zaposlovanjem novih kadrov, ki se izobražujejo najprej
               na usposabljanju, potem pa še interno. Za širše znanje, to je pa za kadre, ki bi jih
               potrebovala državna uprava, nadzorne institucije, raziskovalni inštituti, in seveda
               tudi za kadre, ki jih potrebujemo za razvoj in dolgoročno uporabo jedrske energije,
               pa ne, recimo, Agencija za radioaktivne odpadke, inštituti in vsi ostali se soočajo z
               velikim pomanjkanjem kadrov. Tu bi bilo pa res treba nekaj narediti in poudariti
               pomen izobraževanja v najširšem pomenu, za dolgoročno uspešno, ekonomsko in družbeno
               uspešno uporabo jedrske energije v tej državi. Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp45">

               <speaker>PREDSEDNIK JAKOB PRESEČNIK:</speaker>

               <p>Hvala.</p>
               <p>Dr. Stritar, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp46">

               <speaker>DR. ANDREJ STRITAR:</speaker>

               <p>Navezal bi se na to, kar je kolega Žagar ravnokar omenil. Lahko povem, da me kot
               direktorja Uprave za jedrsko varnost zelo skrbi sedanje stanje, ko je zaukazano
               krčenje kadra. Če mi kdo da odpoved, ga ne smem nadomestiti. Če zaposlim nekoga,
               rabim leto ali dve, da se usposobi, da bo lahko relevantno stvari opravljal, in to je
               potencialna nevarnost. Na srečo imam sodelavce, ki se, zgleda, kar dobro počutijo pri
               nas, da zdaj že dve leti nihče ni odšel, zdajle se bosta dva upokojila, ampak to je
               potencialna nevarnost, kamor bredemo, in na žalost je lahko nevarno. Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp47">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Ugotavljam, da ne želi nihče več razpravljati. Amandmajev nimamo.</p>
               <p>Prehajamo na poglavje 8, "Cilji in ukrepi za njihovo doseganje", kjer imamo dva
               amandmaja, eden je v pregledu z dne 28. maja 2013, in drugi s podpisom dr. Ljubice
               Jelušič, oba sta amandmaja odbora. Želi kdo razpravljati? Dr. Ljubica Jelušič.</p>
            </sp>
            <sp xml:id="SDT6-OZKGPIO-redna-21-2013-05-29.sp48">

               <speaker>DR. LJUBICA JELUŠIČ (PS SD):</speaker>

               <p>Najlepša hvala.</p>
               <p>Želim pojasniti, kaj sem hotela doseči z na videz takim nepomembnim dopolnilom.
               Namreč, predlagam, da bi bil naslov tega poglavja "Cilji in ukrepi za njihovo
               doseganje v obdobju do leta 2023". In sicer predlagam to zato, ker ob branju tega
               poglavja, ki je napisano v sedanjiku, nekako nisem mogla jasno dobiti predstave o
               tem, kaj se namerava v prihodnjih 10 letih storiti na področju povečevanja ali pa
               vsaj vzdrževanja stanja jedrske in sevalne varnosti na ravni, kot je zdaj. Počasi, ko
               zdaj pri posameznih poglavjih poslušamo tudi vaše odgovore, vidimo, da so problemi in
               da bi na nekaterih točkah bilo dobro biti celo bolj zavezujoč ali pa vsaj mi,
               zakonodajalci, bi se morali zelo dobro zavedati, da s tem, ko se tako resolucijo
               sprejme, se v bistvu sprejme tudi neke usmeritve za delovanje izvršne oblasti v
               prihodnosti. S tem je povezano tudi vprašanje izobraževalnega sistema, denimo. Ta
               resolucija bi lahko bila na področju ciljev mirno bolj zavezujoča v smislu ohranitve
               in čuvanja študijskih programov, pa četudi na drugi stopnji, ki zadevajo jedrsko
               varnost. Kakor bi tudi lahko bila še bolj zavezujoča, ko gre za raziskovalne
               programe, kjer se vidi, da se sicer vzdržuje nekaj teh osnovnih raziskovalnih
               projektov temeljnega značaja na Inštitutu Jožef Štefan, ostalo pa, kar je uporabnih
               raziskav, pa očitno financirajo bolj, če že, nuklearka ali pa energetske firme.
               Skratka, vidi se, da država na tej točki omaguje, bomo rekli. Tako da pri teh ciljih,
               kot rečeno, se mi zdi, da bi v celoti mogoče morali zgledati malo bolj ambiciozni.
               Dobila sem občutek, da skorajda ni videti, kaj se bo zgodilo do leta 2023. Lahko se
               namreč v tem obdobju zgodi - pisali ste o izgradnji novega jedrskega objekta, lahko
               se zgodi gradnja drugega bloka in bo s tem povezanih spet veliko novih vprašanj glede
               zagotovitve varnosti, pa kaj bo s prvim blokom v tem času. Postavlja se vprašanje, do
               kdaj je še uporabna ta Westinghouseova tehnologija; nas so nekoč učili, da bi zdaj
               počasi že morala poteči njena uporabnost oziroma življenjski cikel. Seveda, te stvari
               se obnavljajo z novimi<stage type="mag">(Nadaljevanje)</stage>
               postopki, tako da se njena življenjska pot lahko podaljšuje. Pa vendar, v tem času se
               lahko zgodi, da se nuklearko tudi zapre, če ne bo drugega bloka. Skratka, do leta
               2023 je dosti odprtih vprašanj, ki so res povezana s tistim, kar je kolega, mislim,
               da je bil kolega Lisec, rekel, nacionalni energetski program je tu problem in od tega
               je potem odvisna tudi ta resolucija.</p>
               <p>Tako da sem predlagala v duhu bolj jasnega zagotovila, da v bistvu gre za cilje, ki
               jih nameravamo uresničevati do leta 2023, da bi to vsaj napisali v naslov poglavja in
               bi potem vedeli, da se to poglavje v resnici nanaša na tisto, kar je temelj oziroma
               ključno sporočilo celotne resolucije - ne to, kako je stanje imenitno, ampak to, kaj
               vse bi bilo vendarle treba še storiti v prihodnosti na tem področju. Lahko pa seveda,
               če mislite, da se da to rešiti kako drugače, bodisi da se napiše bolj v prihodnjiku
               kakšno stvar, tudi drugače rešimo to dilemo. Ampak jaz sem bila mnenja, da se mogoče
               da najhitreje rešiti vsaj tako, da bomo imeli poglavje s pogledom v prihodnost.
               Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp49">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Gospod Zvonko Lah.</p>
            </sp>
            <sp xml:id="SDT6-OZKGPIO-redna-21-2013-05-29.sp50">

               <speaker>ZVONKO LAH (PS SDS):</speaker>

               <p>Hvala lepa za besedo, predsednik.</p>
               <p>Večina razprav je bilo pri 1. členu, jaz sem pa namenoma čakal na to 8. poglavje, ker
               bi se navezal na razpravo dr. Jelušič, glede na njeno obrazložitev amandmaja k 8.
               poglavju. Povedal bi, zakaj potrebujemo to resolucijo, kako je do te resolucije
               prišlo.</p>
               <p>Vlada Republike Slovenije je na pobudo Uprave Republike Slovenije za jedrsko varnost
               leta 2011 povabila Mednarodno agencijo za atomsko energijo, da v okviru svojih rednih
               dejavnosti in v skladu z določbami Direktive Sveta 2009/71 EUROTON z dne 25. junija
               2009 o vzpostavitvi okvira skupnosti za varnost jedrskih objektov izvede v naši
               državi tako imenovano misijo IRRS. Misija je podrobno pregledala delovanje Uprave
               Republike Slovenije za jedrsko varnost, ob tem pa je v svoj pregled zajela tudi
               področje dela drugih uprav, ki imajo pristojnosti glede vprašanj jedrske in sevalne
               varnosti v državi. Predvsem je preverila skladnost naše ureditve z varnostnimi
               standardi Mednarodne agencije za atomsko energijo. Kljub jasni oceni v poročilu
               misije, po kateri ima Republika Slovenija celovit in učinkovit zakonodajni okvir, to,
               kar je tudi predsednik uprave prej povedal, pa je v svojem poročilu med drugim tudi
               priporočila, da bi bilo treba izdelati nacionalno politiko in strategijo glede
               jedrske varnosti in njuno izvajanje podpreti z nacionalnim planom, ki bi zagotavljal
               ustrezno nacionalno infrastrukturo. Tudi v naši razpravi, kolegic in kolegov, se je
               to pokazalo, ta pomanjkljivost. In Vlada je ob obravnavi poročila Mednarodne agencije
               za atomsko energijo o delu te misije, ki ga je Vladi predložila Uprava Republike
               Slovenije za jedrsko varnost, s sklepom dne 23.8.2012 Upravi Republike Slovenije za
               jedrsko varnost naložila pripravo resolucije o nacionalni strategiji jedrske in
               sevalne varnosti v državi - še enkrat poudarjam, o nacionalni strategiji jedrske in
               sevalne varnosti v državi. Iz tega je razvidno, da je Mednarodna agencija za atomsko
               energijo po tem pregledu ugotovila, da imamo na krovnem nivoju, na akademskem nivoju
               vse lepo "pošlihtano", v skladu z ostalo Evropo in vsemi evropskimi predpisi. <stage type="mag">(Nadaljevanje)</stage> Vendar, kot smo tudi danes iz
               razprave videli, da tako kot na drugih področjih nam tista realizacija manjka potem.
               Na krovnem nivoju imamo vse lepo. In Vlada je naročila, da naj uprava za jedrsko
               varnost izdela to strategijo, vendar je potem namesto strategije izpadla ta
               strategija, ta beseda ven in je samo resolucije o jedrski in sevalni varnosti, ker
               govori o tem kaj imamo, vse v sedanjiku, nič pa ne govori o tem kaj bomo v desetih
               letih naprej delali, kar je tudi kolegica že povedala. Nimamo načrtov za naprej. In
               zato, tudi pokazalo se je, da nimamo stabilnega financiranja raziskovalni in
               izobraževalne dejavnosti, kar je bilo tudi tukaj povedano od dr. Tisla in dr.
               Žagarja, kar bi bilo tudi nujno potrebno. Pa verjetno še kakšna druga stvar. Zato v
               Slovenski demokratski stranki predlagamo amandma, da bi to resolucijo zavrnili, kar
               se tudi kolegice in kolegi, mi kot zakonodajno telo moramo zavedati svoje
               odgovornosti, ne da kar tako dvignemo roke z nekaj kar je narejenega in naj bi
               pokrivalo za deset let naprej določeno zelo občutljivo območje. Jaz sem se malo
               podučil, sem se pripravil na današnjo sejo, kaj bi se zgodilo recimo v Sloveniji, če
               bi prišlo nekaj takega kot je na Japonskem, Fukušima. Strokovnjaki pravijo, da bi
               prišlo ne do selitev Slovanov, ampak selitev Slovencev. Praktično bi lahko zajelo
               celo Slovenijo. In tudi Japonci niso pričakovali pet metrov višji vodni val pri
               tsunamiju, pa je naredil to, da so imeli obrambni zid dosti visok. Tudi pri nas lahko
               ne pričakujemo potres devete stopnje, pa se lahko kaj zgodi, pa se bomo izgovarjali,
               nismo pričakovali, saj tako hudega potresa, pa je žal prišlo do tega in nihče ne
               odgovarja. Zato mislim, da ni odveč, kot je kolega Bosnič prej povedal, kaj je bilo v
               Rusiji, kaj je bilo na Japonskem, gospod Stritar in mislim, da se moramo tudi mi zelo
               odgovorno, kot poslanci obnašati, zato predlagamo amandma odbora, da odbor predlaga
               Vladi Republike Slovenije, da umakne iz parlamentarne procedure predlog resolucije o
               jedrski in sevalni varnosti v Republiki Sloveniji za obdobje 2013 do 2023 ter
               pripravi nov predlog resolucije o nacionalni strategiji jedrske varnosti ter pri tem
               upošteva zahteve in priporočila mednarodne Agencije za atomsko energijo in s tem v
               zvezi upošteva tudi sklep Vlade z dne, 23. 8. 2012, ker ta resolucija ni tako
               narejena kot je bil sklep Vlade.</p>
               <p>To je naš predlog, gospod predsednik. Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp51">

               <speaker>PREDSEDNIK JAKOB PRESEČNIK:</speaker>

               <p>Torej hvala lepa. Moram dati eno pojasnilo, da o tem amandmaju ne moremo glasovati,
               ampak naj opozorim, da mi ob koncu glasujemo o vseh poglavjih skupaj, o celotnem
               dokumentu in tam je možno seveda glasovati za ali pa dokumentu nasprotovati in v
               primeru, da dokument ne bo sprejel, bo seveda zaveza Vlade, da pripravi novo
               resolucije. Tako je moje razumevanje Poslovnika oziroma obravnave zadeve na seji
               matičnega odbora. Tako, da tega amandma seveda ne morem dati na glasovanje.</p>
               <p>Izvolite.</p>
            </sp>
            <sp xml:id="SDT6-OZKGPIO-redna-21-2013-05-29.sp52">

               <speaker>ZVONKO LAH (PS SDS):</speaker>

               <p>Potem pa predlagam, kolegice in kolegi, da na koncu to resolucijo zavrnemo, glede na
               današnjo razpravo in vse probleme, ki smo jih tukaj <stage type="mag">(Nadaljevanje)</stage> iznesli mi poslanci in tudi na drugi strani pomisleki
               določene stroke.</p>
            </sp>
            <sp xml:id="SDT6-OZKGPIO-redna-21-2013-05-29.sp53">

               <speaker>PREDSEDNIK JAKOB PRESEČNIK:</speaker>

               <p>Do tja še pridemo, ampak najprej se moramo prebiti skozi vsa poglavja. Mi smo pri
               poglavju 8. Sprašujem, če želi še kdo razpravljati? Ugotavljam, da ne.</p>
               <p>Zato dajem na glasovanje najprej predlog amandmaja odbora, ki je podpisan s strani
               dr. Ljubice Jelušič, dajem predlog amandmaja na glasovanje. Odpiram glasovanje.
               Prosim, da glasujemo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>In še amandma iz pregleda amandmajev z dne, 28. 5. Odpiram glasovanje. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet. To je bilo osmo poglavje.</p>
               <p>Smo pri 9 poglavju, kjer imamo - to je poglavje spremljanje izvajanja resolucije in
               poročanje o njej. Želi kdo razpravljati? Imamo en amandma iz pregleda amandmajev z
               dne, 28. 5. Želi kdo razpravljati? Ne želi nihče. Zaključujem razpravo.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Smo pri naslovu. Imamo amandma k naslovu resolucije. Želi kdo razpravljati? Ne želi.
               Dajem amandma k naslovu na glasovanje. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma k naslovu sprejet.</p>
               <p>Ugotavljam, da smo glasovali o vseh predloženih amandmajih. Vsi amandmaji so bili
               tudi sprejeti. Tako smo zaključili razpravo in glasovanje o predlogih amandmajev. V
               skladu s prej sprejeto odločitvijo odbora prehajamo na razpravo in glasovanje o vseh
               poglavjih skupaj. Želi kdo obrazložiti svoj glas? Gospod Zvonko Lah. Prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp54">

               <speaker>ZVONKO LAH (PS SDS):</speaker>

               <p>Hvala lepa. Če še enkrat povzamem. Vlada je sprejela sklep in naročila upravi za
               jedrsko varnost izdelavo resolucije o nacionalni strategiji jedrske varnosti na
               osnovi pregleda, ki ga je opravila mednarodna Agencija za atomsko energijo. Zaradi
               tega naj bi bila tudi ta strategija narejena in kasneje tudi naj bi bila podprta z
               nacionalnim načrtom izvedbe te resolucije v nadaljevanju. Verjetno je bil to zadosten
               vzrok, da se naredi strategija. Tukaj pa vidimo, da strategije ni, čeprav piše,
               strategija do oziroma resolucije do 2023. Zato bomo glasovali v Slovenski demokratski
               stranki proti tej resoluciji, ker ni odraz tistega, kar je s sklepom Vlada zahtevala
               niti mednarodna Agencija za atomsko energijo in apeliram tudi na kolegice in kolege,
               da odgovorno tudi ostali glasujemo do tega, ker to ni dokument, ki bi ga Slovenija
               morala imeti za naslednjih deset let.</p>
            </sp>
            <sp xml:id="SDT6-OZKGPIO-redna-21-2013-05-29.sp55">

               <speaker>DR. LJUBICA JELUŠIČ (PS SD):</speaker>

               <p>Najlepša hvala. Jaz bom podprla ta predlog resolucije o jedrski in sevalni varnosti
                  <stage type="mag">(Nadaljevanje)</stage> v Republiki Sloveniji za
               obdobje 2013 do 2023 z dopolnili kot smo jih danes obravnavali, pri čemer se zavedam,
               da gre za splošen dokument. Splošen usmerjevalni dokument, ki ga v bistvu s
               potrditvijo v Državnem zboru štejemo tudi kot usmeritve zakonodajne oblasti kako
               naprej. Mislim pa, da bi bilo prav, da bodisi uprava za jedrsko varnost ali pa
               Ministrstvo za kmetijstvo in še vse ostale naslove, ki jih ima, poskrbi za to, da v
               kratkem času dejansko pridemo ali do nacionalnega načrta glede jedrske varnosti v
               prihodnje ali pa do tistega, kar imamo za recimo področje upravljanja z
               radioaktivnimi odpadki in se imenuje nacionalni program. Mislim, da to kar kolegi
               danes opozarjajo, je pravzaprav nacionalni program na področju urejanja jedrske
               varnosti in sevanja različnih ionizirajočih elementov. Skratka mislim, da je
               pravzaprav od tega dokumenta, ki je splošen usmerjevalni, potreben še en korak
               naprej, ki pa bo bistveno bolj operativen načrt za delovanje. Ni sicer moja naloga,
               da odgovarjam na nekatere pripombe kolegov poslancev, ampak vseeno bi opozorila, da
               Slovenija ima možnost odgovora na podoben dogodek kot je bil dogodek v Fukušima in
               sicer zato, ker kot je bilo že uvodoma rečeno, ima državne načrte za delovanje ob
               jedrskih nesrečah, ima en obsežen jedrski načrt, torej državni načrt za jedrsko
               nesrečo, ima pa tudi regijske načrte za regijske nesreče in pa seveda tudi lokalni,
               zlasti ta je pomemben, ki ga imajo v Krškem oziroma na Dolenjskem. Skratka, zdi se
               mi, da je dokument vreden podpore. Je pa res, da bomo pričakovali njegovo
               konkretizacijo v prihodnje, ne samo pri poročilih, letnih poročilih Državnemu zboru,
               ampak tudi sicer v obliki nekega nacionalnega programa, ki bo odseval naš odgovora na
               ta vprašanja. Tudi takrat, ko bomo vedeli ali blok 2 bo ali ga ne bo ali bomo zaprli
               nuklearko ali bo kaj drugega z njo se zgodilo. Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp56">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Želi še kdo obrazložiti svoj glas? Ugotavljam, da ne, zato prehajamo na
               glasovanje o vseh, kot rečeno, o vseh poglavjih skupaj. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(4 člani.)</stage></p>
               <p>Ugotavljam, da so poglavja sprejeta.</p>
               <p>S tem zaključujem obravnavo predloga resolucije o jedrski in sevalni varnosti v
               Republiki Sloveniji za obdobje 2013 do 2023. Vsi sprejeti amandmaji bodo vključeni v
               dopolnjen predlog resolucije, ki bo sestavni del poročila odbora.</p>
               <p>Določiti moramo še poročevalca za sejo Državnega zbora. Želi biti kdo poročevalec? Če
               ne želi, bom to jaz kot predsednik odbora. Drugega mi ne preostane.</p>
               <p>Vsem sodelujočim pri tej točki dnevnega reda se zahvaljujem za sodelovanje.</p>
               <p>Prehajamo na <title>1.A TOČKO DENVNEGA REDA - POBUDA DRŽAVNEGA SVETA REPUBLIKE
                  SLOVENIJE V ZVEZI Z ZAŠČITO OSKRBE S PITNO VODO PRED PRIVATIZACIJO Z DOPOLNITVIJO
                  USTAVE.</title> Predlagatelj pobude je Državni svet Republike Slovenije. K obravnavi
               te točke sem vabil mag. Steva Ščavničarja, državnega svetnika. Vlada Republike
               Slovenije in Ministrstvo za kmetijstvo in okolje. S predlogom razširitve seje ste
               prejeli tudi omenjeno pobudo. Preden dam besedo predstavniku Državnega sveta, vas
               želim seznaniti, da je predsednik Državnega zbora, 21. maja 2013 omenjeno pobudo
               poslal mnenje našemu odboru s prošnjo, da do pobude Odbor zavzame stališče. Pri tem
               naj poudarim, da se do konkretne pobude Državnega sveta za dopolnitev Ustave, naš
               odbor ne more opredeljevati, saj Ustava v 168. členu določa, da predlog za začetek
               postopka za spremembo Ustave lahko poda 20 poslancev Državnega zbora, Vlada ali
               najmanj 30 tisoč volivcev. Tako predlagam, da v razpravi namenimo pozornost predvsem
               vprašanju spremembe veljavne zakonodaje v <stage type="mag">(nadaljevanje)</stage> katero bi smiselno vključili predloge Državnega sveta v zvezi z
               vprašanjem preprečitve privatizacije upravljanja s pitno vodo. Pri tem vas želim tudi
               spomniti, da je naš odbor v kratkem času že dvakrat obravnaval problematiko izvajanja
               zakona o vodah, in sicer 22. februarja letošnjega leta na skupni seji z Odborom za
               zadeve Evropske unije in Odborom za finance in monetarno politiko, na kateri so vsi
               trije odbori obravnavali stališča Republike Slovenije pri sprejemanju predloga
               direktive Evropskega parlamenta in sveta o podeljevanju koncesijskih pogodb. Odbori
               so na tej seji sprejeli naslednja sklepa. Prvi sklep: Odbori pozivajo Vlado, da na
               področju storitev javnega dobra ohranja univerzalnost dostopa do pitne vode kot
               uresničevanja temeljnih človekovih pravic. In drugi sklep: Odbori predlagajo, da
               Vlada v sodelovanju z zainteresirano javnostjo pripravi takšno zakonodajo, ki bo
               preprečila morebitno bodočo privatizacijo upravljanja s pitno vodo in ki bo še naprej
               zagotavljala enak dostop do takšne vode vsem državljankam in državljanom. Istočasno
               je Odbor za kmetijstvo, gozdarstvo, prehrano in okolje, torej poleg navedenih dveh
               sklepov, sprejel še naslednji sklep: Odbor za kmetijstvo, gozdarstvo, prehrano in
               okolje pozdravlja evropsko državljansko pobudo "voda in komunalna sta človekovi
               pravici, voda je javna dobrina in ne blago".</p>
               <p>Drugič je odbor na 23. nujni 16. aprila letošnjega leta ob seznanitvi z revizijskim
               poročilom Računskega sodišča Republike Slovenije izvajanje zakona o vodah sprejel
               naslednja dva sklepa. Prvič: Odbor za kmetijstvo, gozdarstvo, prehrano in okolje
               predlaga Vladi, da najkasneje do julija 2013 pripravi novelo zakona o vodah v kateri
               naj določi rok za izdajo koncesijskih aktov za rabo vode in podpis koncesijskih
               pogodb ter določi obveznost plačila koncesijskih dajatev. In drugi sklep: Odbor
               predlaga Vladi, da hkrati, to je najkasneje do julija 2013 sprejme tudi podzakonski
               akt s katerim bi uredila plačevanje vodne pravice, ki izhaja iz vodnega dovoljenja.
               Toliko v informacijo za lažjo razpravo v nadaljevanju.</p>
               <p>Na klop smo v času poteka današnje seje prejeli tudi predlog Poslanske skupine
               Pozitivna Slovenija, in sicer proceduralni predlog za javno predstavitev mnenj o
               pobudi Državnega sveta Republike Slovenije v zvezi z zaščito oskrbe s pitno vodo pred
               privatizacijo z dopolnitvijo Ustave. Ta predlog smo dobili vsi na klop in ga bodo
               zagotovo obrazložili predstavniki Poslanske skupine Pozitivna Slovenija v
               nadaljevanju. Sprašujem, če želi predstavnik Državnega sveta, mag. Stevo Ščavničar
               podati dodatno obrazložitev predložene pobude? Izvolite.</p>
            </sp>
            <sp xml:id="SDT6-OZKGPIO-redna-21-2013-05-29.sp57">

               <speaker>MAG. STEVO ŠČAVNIČAR:</speaker>

               <p>Hvala za besedo. Lep pozdrav tudi z moje strani. Naj v uvodu dam kratko utemeljitev
               te pobude, ki jo je Državni svet sprejel na svoji seji 15. maja, in sicer pobudo, da
               se oskrba prebivalcev s pitno vodo zaščiti pred privatizacijo z Ustavo.</p>
               <p>Obrazložitev oziroma utemeljitev temelji na treh točkah, in sicer najprej
               utemeljujem, da privatizacija predstavlja škodo, da je slaba. Potem utemeljujem
               nevarnost, da bo prišlo do privatizacije, da je realna. In najtežje vprašanje je
               utemeljitev ali je treba to zaščito izvesti v Ustavi ali je zakonska zaščita, ki že
               obstaja zadostna.</p>
               <p>Da je privatizacija škodljiva, to je odgovor na prvo vprašanje, je razvidno iz vrste
               primerov v okoljih, kjer je prišlo o privatizacije oskrbe z vodo, torej oskrba z vodo
               je postala pridobitna dejavnost. In tam, kjer se je to zgodilo je praviloma voda
               postala dražja, slabše kvalitete, koncesionar pa tudi ni poskrbel za obnovitev
               infrastrukture, kar je razumljivo, ker se koncesije podeljujejo za krajše obdobje kot
               je pa življenjska doba infrastrukture. Dejstvo, da preide oskrba v roko kapitala
               jasno pove, da je pravzaprav ta slednji samo <stage type="mag">(nadaljevanje)</stage> zasleduje svoje interese, ker je legitimno in prav, torej dobiček.
               Pomembno je pa to, da pri tem zasledovanju dobička lokalna skupnost, ne le da več
               plača za vodo, ampak tudi izgubi nadzor.</p>
               <p>Skratka, vsi primeri kjer je prišlo do tega kažejo, da se je slabo končalo. V
               nekaterih državah tudi s konec koncev padcem Vlade.</p>
               <p>Ali ostaja realna možnost, da bo do privatizacije prišlo? Tu se zgledujemo po
               primerih v okoljih, ki so prišle v ekonomsko stisko in bile zato primorane, da so
               prodale tudi to storitev, ki jo je dotlej opravljaj javni sektor multinacionalkam.
               Evropska parlament zagovarja oziroma je proti liberalizacije trga oskrbe z vodo.
               Vendar v teh navedenih primerih, prvi tak je bil v Grčiji, nato sta sledila
               Portugalska in Španija, v teh primerih je trojka, se pravi Evropski svet, evropska
               banka in mednarodni monetarni fond, predlagala državam, da to storitev dajo na trg.
               To je bil take vrste predlog, ki se mu je težko upreti. Namreč, te države so bile v
               stiski, morale so najti vire zato, da dobijo vsaj nekaj denarja. V vseh državah so to
               naredili in posledice so take kot so že omenjene.</p>
               <p>Na vprašanje civilne pobude Evropske skupnosti ali to pomeni, da v teh državah ne
               zagovarja več svojega stališča, da je proti liberalizaciji oskrbe z vodo Evropska
               skupnost ni odgovorila. In ta molk pove, da se pravzaprav v teh primerih strinja s
               trojko, skratka, da teh skupnosti ne ščiti na ta način, da bi rekla ne, tega pa ne
               bomo terjali, da daste na trg. Dejstvo je, da smo v Sloveniji v situaciji, ko se nam
               zlahka zgodi, tudi nam to, da bomo prisiljeni dati na mizo stvari, ki jih bomo
               prodajali, ne samo država, tudi občine so v stiskah. In v primeru, da ne bodo zmožne
               zagotavljati oskrbe z vodo ali pa da jim bo zmanjkalo denarja bodo skušnjave zelo
               velike. Skratka, verjetnost, da bo kapital dosegel to, da bi tudi to prišlo na trg je
               velika.</p>
               <p>Tudi resolucija, ki je bila prej omenjena, sicer na prvi pogled izgleda čisto
               nedolžna, ne sili nikogar, nihče ni obvezan svojih storitev dati na trg, vendar pa
               tlakuje pot kapitalu, da če nekdo bo to primoran, da bo kapital to že zlahka uredil.
               Skratka, da bo zakonska podlaga urejena.</p>
               <p>Ali zakonska zaščita ni dovolj? Prvi pomislek je bil tudi v kontaktih s temi, ki je
               to njihov resor, je bil, da saj imamo zakon, ki to ureja, voda je javna dobrina, z
               njo upravlja država. Skratka, zakon naj bi to ščitil. Vendar v Grčiji, ko so bili v
               tej situaciji so zakon spremenili za to, da so lahko prodali vodo. Torej, zakon v
               tistem primeru ni bil zadostna zaščita. Da je to šibka zaščita je tudi stališče
               avstrijskega kanclerja, ki si prav tako prizadeva, da bi zaščita oskrbe z vodo prišla
               v Ustavo. Vsekakor je pa to tema, ki presega predvsem moje kompetence. Ustavno pravo
               je zahtevna tematika, zato sem se obrnil na ustavne pravnike, gospoda Alojzija
               Teodeta in gospoda Cirila Ribičiča, ki sta oba dva potrdila, da se strinjata s
               pobudo, da je to stvar, ki pa jo je v Ustavi težko doseči, da je to zahtevna tema,
               vendar menita, da se to da in da bi bilo pravilno, da to preverimo. Zatorej jaz
               pozdravljam stališče skupine Pozitivne Slovenije, da je potrebna oziroma nujna še ena
               razprava na katero bi povabili vse ljudi, ki imajo relevantne kompetence na tem
               področju, da bi še enkrat pretresli ali je to prava pot oziroma, po mojem mnenju,
               edina pot in na ta način olajšali odločitev. Strinjam se, da končno odločitev je
               danes težko sprejeti. Ne glede na to, da je tudi to formulacijo, ki je pred vami,
               pripravil dr. Ude, vendar tudi sam meni, da to vsekakor ni dovolj, ker sprejetje
               takega člena v Ustavo posega v ustaljen red. Vemo že, da je 32 okolij kjer <stage type="mag">(nadaljevanje)</stage> koncesionar ureja oskrbo z vodo
               in da bi to pomenilo precej dela, preden se takšna pobuda udejanji v točno
               formuliranem členu in tudi predvidi in uredi zakonske posledice. Torej, pozdravljam
               to pobudo, da bi opravili še eno razpravo in sem na voljo tudi za odgovore na
               vprašanja.</p>
               <p>Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp58">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Ali želi, preden dam besedo članom odbora, državna sekretarka?</p>
               <p>Izvolite, mag. Jerina.</p>
            </sp>
            <sp xml:id="SDT6-OZKGPIO-redna-21-2013-05-29.sp59">

               <speaker>MAG. ANDREJA JERINA:</speaker>

               <p>Hvala lepa.</p>
               <p>Prav veliko nimam za povedati, ker vi ste že uvodoma spomnili katere vse sklepe je
               odbor že na to temo sprejemal. Dejstvo je, da nam je naloženo kar veliko aktivnosti
               za relativno bližnjo prihodnost. Dejstvo je, da se odpira zakon o vodah, kjer moramo
               urediti podeljevanje koncesij. Dejstvo je, da je razumemo skrb, ki izhaja iz pobud,
               pa ne bom zdaj zahajala v samo pobudo, ker ste že sami povedali, da so določeni
               procesni zadržki. Dejstvo je tudi, da je generalni sekretariat Vlade na Ministrstvu
               za kmetijstvo, okolje, kot prvo napisanega naslovil prošnjo, da se do pobude
               opredelimo. Ta rok še ni minil, kar pomeni, da vlada o teh zadevah še ni
               razpravljala, zato tudi jaz tukaj ne morem stališča predstaviti. Kot rečeno, pa
               razumemo skrb, ki iz vseh teh dogajanj izhaja in se poraja v različnih skupinah, tudi
               v javnosti, da v bistvu pitna voda ne more biti predmet nečesa na kar bi nekdo koval
               dobiček. To je res. In ko sprejemamo, ko razmišljamo o ustreznih ureditvah v
               zakonodaji, bomo, čeprav sodimo da trenutno mi na tem področju nimamo težav, vendar v
               izogib potencialnim tveganjem nekoč v prihodnost, bomo z vso skrbnostjo razmislili
               ali je treba v sedanji zakonodaji te varovalke vključiti na način, da bomo
               zagotovili, da tudi če so zasebniki tisti, ki se ukvarjajo s področjem, to počnejo na
               način, da se iz tega dela v tem delu ne kuje dobiček.</p>
               <p>Več kot toliko pa jaz mislim, da v tem momentu ne morem povedati. Ko pa bomo
               obravnavali konkretno pobudo, tudi preko vlade, pa lahko kaj več o tem.</p>
               <p>Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp60">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Odpiram razpravo poslank oziroma poslancev. Prvi se je javil gospod Brane
               Golubovič.</p>
            </sp>
            <sp xml:id="SDT6-OZKGPIO-redna-21-2013-05-29.sp61">

               <speaker>BRANE GOLUBOVIČ (PS PS):</speaker>

               <p>Hvala lepa.</p>
               <p>Ravno zaradi tega, kar je povedal predstavnik Državnega sveta in kar je povedala
               predstavnica vlade, smo mnenja, da je o tem treba opraviti javno predstavitev mnenj
               in to je naša možnost, da predlagamo in tudi odbor lahko o tem odloča. Dejstvo je, da
               gre za zahtevno tematiko, dejstvo je, da se stvari v svetu spreminjajo in dejstvo je,
               da nekatere stvari, ki so nam bile še leto nazaj samoumevne, danes temu ni več tako.
               Poglejmo samo primer semen in Združenih držav Amerike. Dejstvo pa je tudi, da voda
               postaja tržno blago, če si hočemo to priznati ali ne, in da velike multinacionalne
               družbe v južni Ameriki in Afriki, območja, ki imajo veliko vode oziroma so
               potencialna, kupujejo nenaseljena in po nekih študijah oziroma analizah bo po letu
               2030 pomanjkanje vode kar 40%, se pravi tak manko vode bomo imeli. Jaz se zavedam, da
               je v Sloveniji naš model upravljanja z vodnimi viri dokaj dobro urejen, vendar pa
               moramo biti pripravljeni na vse. In če ministrstvo pripravlja zakon o vodah oziroma
               spremembe zakona o vodah, potem tudi ve, da v 5. točki 3. člena je določeno, da je
               eno od načel upravljanja z vodami tudi načelo sodelovanja javnosti, ki javnosti
               omogoča sodelovanje pri spremljanju načrtov upravljanja z vodami. Se pravi, treba je
               vključiti v vse te zadeve tudi javnost. Konec koncev gre za našo strateško surovino.
                  <stage type="mag">(nadaljevanje)</stage> Mi smo ena bogatejših
               držav po vodi v Evropi, in zato smo v Pozitivni Sloveniji mnenja, da bi bilo smiselno
               danes opraviti kratko razpravo, potem sprejeti predlog, da gremo v javno predstavitev
               mnenj, kjer se poleg politike, Državnega sveta povabi tudi stroka in zainteresirana
               javnost ter o tem opravi razpravo. Ta razprava lahko odgovori tudi na vprašanja ali
               je to kar predlaga Državni svet smiselno, lahko pove tudi kako na področju koncesij
               urejati stvari glede na direktivo Evropske unije o koncesijah. Marsikaj nam lahko
               odgovori, kar nam bo pomagalo, da se bomo pripravili na to ko bo prišlo do tega, da
               se lahko zgodi, da bo voda tudi v Sloveniji postala tržno blago in da bo nekaj kar
               nam je danes samoumevnega ne bo več samoumevno in se bomo spraševali zakaj nismo
               naredili nečesa, kar nam je bilo predlagano. Se pravi, razprava o tej temi ni
               nepomembna, ampak se mi zdi zelo pomembna in zato predlagam članicam in članom, da ta
               predlog podprete in o tem opravimo širšo javno razpravo.</p>
               <p>Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp62">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Preden dam besedo naprej, naj pojasnim, da bom ob koncu, če ne bo kakšnega drugačnega
               predloga sklepa dal v obravnavo in sprejemanje sklep, da Odbor za kmetijstvo,
               gozdarstvo, prehrano in okolje poziva vlado da realizira sklepe odbora sprejete na
               14. seji 22. februarja 2013 in na 23. nujni seji 16. 4. 2013, to je en sklep in drugi
               sklep, da predlog Poslanske skupine Pozitivna Slovenija. Osebno mislim, to je moje
               osebno mnenje, da bi morali najprej počakati na realizacijo sklepov, da počakamo na
               gradivo, na rezultate oziroma predloge vlade in potem odločati o temu, da se skupno s
               temi spremembami tudi zakonodaje, da eventualno gremo na predstavitev mnenj oziroma
               to javno razpravo o teh problemih. Ampak, to je moje osebno mnenje, tako zaradi
               samega "voznega reda" današnjega poteka seje sem prebral ta predlog sklepa, ki ga
               mislim na koncu predlagati, če ne bo seveda kakšnega drugačnega.</p>
               <p>Besedo ima mag. Katarina Hočevar, prosim.</p>
            </sp>
            <sp xml:id="SDT6-OZKGPIO-redna-21-2013-05-29.sp63">

               <speaker>MAG. KATARINA HOČEVAR (PS DL):</speaker>

               <p>Hvala za besedo. Prav lep pozdrav tudi z moje strani.</p>
               <p>Seveda se strinjam, da voda ne more biti tržno blago in da na njej ne moremo kovati
               dobička. To je dejstvo, in mislim, da smo tukaj enotni. Vse drugo se mi pa zdi čisti
               populizem, tudi razprava o tem. Zaradi mene lahko razpravljamo tudi ali je trava
               zelena ali ne. Ampak, dajmo biti pošteni, galama o tem o privatizaciji vodnih virov
               se je začela o informaciji oziroma ob predlogu direktive Evropskega parlamenta in
               sveta o podeljevanju koncesijskih pogodb. In evropski poslanci, imeli smo že razpravo
               na odboru o tej temi, dejstvo je, da ta direktiva ne zapoveduje ali omogoča
               privatizacijo vodnih virov in ne posega v nacionalno zakonodajo. Pri nas ureja
               podeljevanje vodnih pravic zakon o vodah, ki že več kot 10 let določa upravljanje z
               vodami. In če pobrskate po spletu, lahko najdete jasno sporočilo evropske komisije,
               da bi bila privatizacija vodnih virov v nasprotju z načeli pogodbe EU in tudi
               odločbami sodišča EU. Ta direktiva o kateri se je toliko govorilo in po mojem mnenju
               so nekateri to direktivo izkoriščali za to, da so javnost o tem vznemirjali, govori
               le o tem, da se na bolj transparenten način in s povečanjem konkurence ureja
               podeljevanje izključnih pravic kjer to že zdaj obstaja. To je v bistvu vse kar je
               namen te <stage type="mag">(nadaljevanje)</stage> direktive. Če se pa
               še dotaknem tega predloga, recimo drugi odstavek Državni svet predlaga, da bi vodni
               viri, ki služijo skrbi prebivalstva v pitno vodo, se izkoriščajo v obliki neprofitne
               javne službe. Seveda se strinjam, ampak nimamo vsi prebivalci Slovenije sploh
               možnost, da bi se preklopili na javni vodovod. Ogromno je še tako imenovanih vaških
               vodovodov na podeželju na ruralnih območjih so pač vodovodi zajetja v določenih vaseh
               in kmetijah.</p>
               <p>Če to zapišemo v Ustavo, ali veste kaj s tem povzročamo komunalnim podjetjem? Kakšen
               strošek bomo nakopali, kaj bomo začeli zdaj na podeželju ustanavljati mrežo? Ali
               veste kaj bo to za sabo potegnilo? Recimo to je en vidik, ko ne morem drugega reči
               kot da je to pisal nekdo, ki misli, da življenje v Sloveniji poteka izključno v
               Ljubljani ali večjih mestih. Mislim, da se ta tema izkorišča zato, da govorimo vse
               kar je privatizacija je slabo. S tem se sama kot poslanka liberalne stranke ne morem
               strinjati, pa ne mislim zdaj o vodah, ampak na splošno nacionalni interes je v
               preteklosti pokazal, da je danes to kar statistika, ste 20 let v politiki, nekoč
               zagovarjali, da je nacionalni, interes je žal danes nacionalna katastrofa. Tako, da
               predvsem je bistveno koristi za potrošnika in ne populističen pristop k temu zdaj kaj
               je privatizacija, kaj je dobra in kaj ni. Ne nazadnje omenila sem podeželje, da
               nimamo vsi možnosti priklopa na javni vodovod in kaj bo to za sabo potegnilo, po
               drugi strani pa lahko izpostavim Trzin, ruralno občino, ker se jim ravno v tem,
               mislim občino urbano, ker se jim pa tudi v tem obdobju voda povečuje za 100%, pa
               imajo isto neprofitno javno službo. Kako da potem do tega pride? Veste imamo tudi
               javna podjetja, ki mogoče ne delajo v interesu potrošnikov, ampak ne vem, delajo v
               interesu tega, da je kakšen stadion zgrajen, da ima kakšen direktor dober avto in
               tako naprej. Tako, da jaz prosim, da se ta tema ne izkorišča za to. Še enkrat
               poudarjam, da ne bo moja razprava napačno razumljena, v Državljanski listi vsekakor
               podpiramo to, da pitna voda ne more biti tržno blago. Ampak ne izkoriščajmo pa te
               razprave za to, da v bistvu vse skupaj mešamo eno meglo in da v bistvu peljemo to
               debato čisto v druge vode, kar je pa sploh poanta vsega tega. Toliko z moje strani.
               Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp64">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospa Iva Dimic.</p>
            </sp>
            <sp xml:id="SDT6-OZKGPIO-redna-21-2013-05-29.sp65">

               <speaker>IVA DIMIC (PS NSi):</speaker>

               <p>Hvala lepa za besedo. Spoštovani!</p>
               <p>Ne strinjam se z vsem povedanim, kar je moja kolegica povedala, zato bi sama podala
               nekaj svojih razmišljanj v zvezi z oskrbo pitne vode. O tem, da mora voda ostati
               javno dobro in dostopna pod enakimi pogoji za vse občane in občanke, državljane, se
               zagotovo tudi v Novi Sloveniji strinjamo. V Novi Sloveniji pa ne pristajamo na
               dejstvo, da je kapital posegel že tudi na to področje in so si zasebna podjetja, ki
               so prejela koncesijo prilastila tudi vodo koto javno dobro, ki jo pa uporabnikom
               drago zaračunavajo in na račun javnega dobra kujejo dobičke, ob tem pa ne poskrbijo
               za vzdrževanje infrastrukture. Kljub vsemu pa mislim, da je na mestu tudi danes
               razprava o sedanjem upravljanju s pitno vodo v Sloveniji in bom tudi tukaj malo
               nadaljevala. Z vodo upravljajo javna podjetja, ki pa so po sprostitvi cen komunalnih
               storitev konec lanskega leta bistveno podražila svoje storitve, nekatera so to
               storila že do zdaj, nekatera pa so te zadeve napovedale v prihodnjih mesecih in to ne
               le za nekaj odstotkov, ampak vem za nekatera komunalna podjetja, ki so zadevo
               podražila za 70% pa tudi za 100% ali več, kar v tem času znaša lahko celo več
               položnica za <stage type="mag">(Nadaljevanje)</stage> komunalno
               storitev, pride dražje kot znesek položnice za elektriko.</p>
               <p>Rada bi samo še dodala, da so se z letom 2012, ob prehodu novega leta, se znižali
               socialni transferji, ukinjale so se štipendije za mladoletne dijake, ukinjale so se
               državne pokojnine, istočasno pa so se zvišale cene življenjskih stroškov. Zato bi tu
               res izpostavila tudi višje cene vode in komunalnih storitev, kje je logika. Prav
               namenoma sem šla gledat letna poročila komunalnih podjetij za leto 2012, kjer sem
               zasledila, da plačajo tudi 30.000 evrov davka na dobiček, v letošnjem letu gredo pa
               dvigovat za 70 ali 80% položnice oziroma komunalne storitve.</p>
               <p>Mislim, da so v Sloveniji že sedaj cene komunalnih storitev, vsaj na nekaterih
               območjih, odločno previsoke in bi bila potrebna intervencija države na področju
               določanja cen, ponovno.</p>
               <p>Tu bi opozorila še na 8. člen Zakona o javnih gospodarskih službah, ki govori
               sledeče, ga bom kar citirala: "Gospodarske javne službe se financirajo s ceno javnih
               dobrin, iz proračunskih sredstev in iz drugih virov, določenih z zakonom ali odlokom
               lokalne skupnosti. Republika Slovenija zagotavlja sredstva iz proračuna za
               financiranje republiških gospodarskih javnih služb, lokalna skupnost pa za
               financiranje izbirnih lokalnih javnih služb. Proračunsko financiranje obveznih
               lokalnih gospodarskih služb se razmeji med republiko in lokalno skupnostjo na način,
               ki ga določa zakon." <stage>(Konec citata.)</stage> Lokalne skupnosti zlasti v zadnjih mesecih
               namreč nekritično potrjujejo odloke o višjih cenah teh storitev. Na ta način, po
               mojem prepričanju, celoten strošek oskrbe z vodo in ostalimi gospodarskimi javnimi
               službami prevalijo na potrošnike oziroma občanke in občane. Na ta način se prekomerno
               obremenjuje družinske proračune. Ob tem poudarjam, da nekatere lokalne skupnosti niso
               pripravljene nositi niti najmanjših deležev stroškov gospodarskih javnih služb. Zato
               bi prosila, da se tudi v sklopu tega, čeprav se ravno ni dotikalo, ampak mislim, da
               je moja tema ali moje opozorilo na mestu, bi prosila tudi za kakšen odgovor.
               Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp66">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Če dovolite, preden besedo naprej, mislim, da je ta pobuda Državnega sveta povzročila
               to, da na današnji seji obravnavamo cene komunalnih storitev, cene oskrbe z vodo in
               tako naprej, kar ni predmet današnje razprave. Prej sem opozoril oziroma prebral
               sklepe našega odbora, ki je že dvakrat to obravnaval v preteklih nekaj mesecih, v
               štirih mesecih, tako da predlagam, glede na to, da sem prebral tudi predlog sklepa,
               da se le osredotočimo na dnevni red, na pobudo Državnega sveta in kako bomo v
               nadaljevanju ravnali. Kot rečeno, mi ne moremo sprejeti kakršnegakoli sklepa, ki bi
               šel v smeri zapisa pravice do vode, če poenostavim, v ustavo. Ta pobuda mora priti od
               drugod in mora biti na drugačen način tudi obravnavana.</p>
               <p>Besedo ima dr. Ljubica Jelušič.</p>
            </sp>
            <sp xml:id="SDT6-OZKGPIO-redna-21-2013-05-29.sp67">

               <speaker>DR. LJUBICA JELUŠIČ (PS SD):</speaker>

               <p>Najlepša hvala, spoštovani predsednik. Jaz tudi podpiram to, kar ste zdaj rekli, in
               sicer zato, ker mislim, da bi veljalo ob pobudi Državnega sveta razmisliti vse te
               poti, po katerih se lahko pride do pobude o spremembi ustave. V Poslanski skupini
               Socialnih demokratov smo precej diskutirali o tej pobudi in podpiramo zamisel oziroma
               namen, da tudi na ustavni ravni, če je treba, zaščitimo pravico do vode, kot ste vi
               rekli, predsednik. Tu se pa že vidijo tudi naše razlike. Tisto, kar Državni svet v
               svojem predlogu zasleduje, je, da bi se zaščitilo pitno vodo pred privatizacijo, in
               je to potem povezano s 70. členom ustave. Če govorimo širše o pravici do oskrbe s
               pitno vodo, bo verjetno treba poseči v tiste dele ustave, ki zadevajo različne
               pravice, in je kar nekaj teh pravic naštetih v členih, ki so pred členom 70. Skratka,
                  <stage type="mag">(Nadaljevanje)</stage> smo različnih mnenj glede
               tega, kaj je v resnici treba spremeniti v slovenski ustavni ali normativni praksi, da
               bi dejansko zaščitili svojo pitno vodo in da bi jo oskrbeli oziroma zagotovili vsem
               državljanom. Tudi za to gre, da tudi tisti ljudje, ki živijo na podeželju in v tem
               trenutku nimajo zagotovljene pitne vode kot javne dobrine, do te v nekem doglednem
               času v prihodnosti pridejo, pa četudi na podlagi tega, da bomo to zapisali v
               ustavo.</p>
               <p>Mi smo zavezniki tovrstnih pobud tudi zato, ker so bili naši nekdanji poslanci
               oziroma še tudi nekateri sedanji med prvimi, ki so opozarjali na problem
               privatizacije voda, bodisi mag. Židan, ko je bil poslanec, ali pa gospod Veber. Tudi
               naša evropska poslanka Mojca Kleva Kekuš je kot poročevalka o Direktivi o koncesijah
               pri Evropskem odboru za regionalni razvoj opozarjala na probleme, ki jih lahko
               pripelje s sabo Direktiva o koncesijah.</p>
               <p>Tisto, kar mi razmišljamo, je, da bi dejansko bilo treba dobro proučiti, kaj
               spremeniti v ustavi. Za to pa se potrebuje po eni strani širšo razpravo, kakršno
               predlaga Pozitivna Slovenija in jo podpiramo, hkrati pa potrebujemo tudi dobro
               opredelitev ustavnih pravnikov, kaj je pravzaprav treba v ustavi, kateri člen
               dopolniti, če želimo priti do pravice za vse državljane do zaščitene zdrave pitne
               vode. Zato bi v tem smislu potrebovali Ustavno komisijo in neko njeno strokovno
               skupino, ki bi se glede tega opredelila, seveda upoštevaje vse predhodne postopke, ki
               morajo biti opravljeni, da se sproži neko ustavno spremembo, vključno s tem, kdo bo
               kvalificirani predlagatelj take ustavne spremembe.</p>
               <p>Mislim tudi, da če gremo gledat to, kar vi predlagate, torej spremembo, dopolnitev
               70. člena ustave, ta pravzaprav že v tistih svojih prvih točkah navaja na to, da je
               treba z zakonom urediti porabo naravnih bogastev. In nas napeljuje na to, da Vlada
               mora opraviti neko domačo nalogo, na kar je tudi predsednik tega odbora opozarjal. Se
               pravi, da mora pripraviti ustrezno spremembo zakonodaje, ki bi sledila ciljem, ki ste
               jih v preteklosti bodisi na Odboru za kmetijstvo ali pa tudi na tej skupni seji, na
               kateri so sodelovali trije odbori, Odbor za kmetijstvo, Odbor za finance in Odbor za
               zadeve Evropske unije, 22. februarja 2013, že nekako sklenili. Skratka, mislim, da je
               treba namen pobude Državnega sveta podpreti, da pa je treba poiskati pravo pot za
               bodisi spreminjanje ustave bodisi dopolnitev zakonodaje, s katero bomo zaščitili
               pitno vodo v Sloveniji in jo zagotovili vsem državljanom. Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp68">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Besedo ima gospod Tomaž Lisec.</p>
            </sp>
            <sp xml:id="SDT6-OZKGPIO-redna-21-2013-05-29.sp69">

               <speaker>TOMAŽ LISEC (PS SDS):</speaker>

               <p>Hvala, predsednik, za besedo.</p>
               <p>Resnično nisem imel namena oglašati se, ampak me je kolegica Katarina spodbudila.
               Osebno se strinjam, mislim, da kar z vsakim stavkom njenega izvajanja, kar očitno
               tudi kaže, da koalicija in opozicija včasih tudi enako razmišljamo.</p>
               <p>Zelo zanimiva je debata glede tega, kaj vpisati v ustavo in česa ne. Ko pri nekaterih
               zadevah nekateri drugi predlagajo določene spremembe ustave, imamo potem izgovore,
               kako je treba vse zapisati s tresočo roko, kako je treba vse razmisliti, tu pa
               predvsem na osnovi nekih populističnih razmišljanj posameznikov gremo mimo stroke do
               nekih zadev. Tako da mislim, da bo javna razprava verjetno slonela na polno
               populizma, zelo malo pa bo stroke. Zato se mi zdi, da ta razprava ne bo prinesla
               nekega pozitivnega učinka. Ko pa beremo ustavo, tako 70. člen, ki govori o javnem
               dobrem in naravnih bogastvih, pa tudi 71. člen, glede varstva zemljišč, in 72. člen,
               zdravo življenjsko okolje, vsepovsod lepo piše "zakon določa". Zato imamo zakonodajo,
               da določamo tista pravila, ki nam ustrezajo. Seveda, določena pravila morajo biti
               tudi v skladu z evropskim pravnim redom, torej z evropskimi direktivami. In se mi zdi
               malo nenavadno, da razmišljamo o tem, da bi vodo <stage type="mag">(Nadaljevanje)</stage> zapisali v Ustavo. Pri naslednjem členu sicer imamo zemljo,
               ampak ta razprava me navaja k temu, da verjetno bomo slej kot prej morali tudi
               zapisati, da tudi, bom prebral, vsakdo ima pravico do svežega in čistega zraka, bomo
               verjetno tudi morali dati to v Ustavo. Tako da, res se mi zdi ta debata... Jaz se
               morda v enem delu strinjam s kolegico Jelušičevo, da ustava po teh naših 23. letih je
               verjetno kakšna modifikacija potrebna, ampak ne pa kar takole "at hock" predvsem pa
               na osnovi populizma, ki jo mediji spretno izkoriščajo to debato glede vode, ker se
               potem delimo, ne na strokovnjake, ampak predvsem na tiste ne strokovnjake, ki želimo
               vedeti vse in vemo tudi vse. Tako, da jaz osebno mislim, da več ko govorimo o vodi
               oziroma o odnosu do vode oziroma o zdravi pitni vodi, slabše bo stanje na terenu.
               Hvala.</p>
               <p>Se pa strinjam tudi s kolegico Katarino. Očitno nekateri uradniki zelo pripomorejo k
               temu, da se ta populistična dejanja, kot neka snežna kepa, več govorimo večji val bo
               dobila, da nekateri uradniki, ki očitno živijo v Ljubljani imajo nek svoj pogled na
               življenje. Mi, ki prihajamo iz podeželja, pa smo tudi občinski svetniki in vemo kako
               se na lokalni oziroma na podeželju deluje oziroma upravlja z vodo, pa imamo očitno
               nek pogled, ki se mu reče ZKP, zdrava kmečka pamet in upam, da bo pri tem tudi
               ostalo. Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp70">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Besedo ima gospod Zvonko Lah.</p>
            </sp>
            <sp xml:id="SDT6-OZKGPIO-redna-21-2013-05-29.sp71">

               <speaker>ZVONKO LAH (PS SDS):</speaker>

               <p>Hvala lepa predsednik za razpravo. Ne se bati, ne bom razpravljal toliko dolgo kot
               sem takrat na skupni seji. Sem pa glede na izkušnje, že poimenovanje, dobro poznam
               tudi problematiko in kar precej časa zapravil za to, da smo v svoji občini poiskali
               zdravo pitno vodo in v oskrbi je le velika večina prebivalcev in dobro poznam
               problematiko. Prebral sem pa tudi, da preskočim v enem od tednikov naslov članka,
               trojka nam bo vzelo vodo. To je pa tisti populizem, kar je kolegica Katarina Govorila
               in očitno nekateri gonijo ta strah zaradi mogoče nekih drugih namenov, ampak
               situacija pri nas je taka, da smo zelo bogati s kvalitetno pitno vodo. Res je, da
               imamo kar 2/3 kraškega terena, ker ni voda kvalitetna praviloma in jo je težko
               zagotoviti. Tista druga tretjina pa je zelo vodnata in to je pravo bogastvo in je
               zelo kvalitetna voda. Zato mislim, da bi Vlada morala nekaj narediti, da bi
               ministrstvo, določen resor moral imeti pregled nad to pitno vodo in nekako združiti
               stroko, ki bi imela pregled nad celo Slovenijo in nekako pomagala posameznim regijam
               ali pa občinam, kako oskrbeti prebivalstvo z zdravo pitno vodo, od kod, da ne sme
               biti prepuščena ravno vsaki občini posebej, pa da eni drugi prodajajo pitno vodo, kar
               se dogaja in s tem se tudi povečuje cena. Tudi tam je trgovanje med občinami že.
               Določene bojazni pa obstajajo. Tudi jaz, ko sem sodeloval pri enem kohezijskem
               projektu, kjer sodeluje pet občin in se financira projekt z denarjem, ki ga je
               Slovenija plačala v Bruselj in ga dobiva nazaj pod določenimi pogoji kot so, da mora
               biti na področju petih občin, kjer so zdaj, mislim, da trije upravljavci, samo en
               upravljavec in enotna cena za vse. To je, mislim da tudi ni v skladu ravno z našo
               ustavo. Kar se pa cen tiče, bil sem prisoten na enem posvetu, ki ga je organizirala
               Komunalna zbornica Slovenije v preteklem letu kot predstavnik tega odbora, kjer so
               razlagali, da bo nujno, da bodo komunale, povabljene so bile pa praktično <stage type="mag">(nadaljevanje)</stage> vse komunale, upravljavci te
               vodo oskrbe, da bo nujno zaračunavati amortizacijo infrastrukture. Ker vemo kakšne
               imamo sedaj cene, da cene ne zajemajo še daleč ne, mogoče majhen odstotek
               amortizacije, ker imamo tako razpršeno poselitev, da je infrastruktura tako draga, da
               če bi vso amortizacijo zaračunavali, bi bile cene parkrat višje kot so sedaj. Če se
               to privatizira ali se podeli, ne vem, da se gre v javno zasebno partnerstvo, da
               zasebni partner gradi infrastrukturo, bodo cene parkrat potem vode višje, kar je
               nesprejemljivo. Vemo pa, da javno zasebno partnerstvo se tudi v Nemčiji ne obnese,
               kar je tudi za zasebnika problem iti v neko pogodbo, kjer cene določi občinski svet
               za določeno obdobje in je on pa poleg tega, da dobi nazaj povrnjeno investicijo, mora
               imeti nek minimalni še dobiček. In mi smo daleč od tega in jaz sem takrat na tem
               posvetu povedal, da delajo račune brez krčmarja, da bi morali povabiti občine, tiste
               ki so zadolžene, ker vodooskrba je javna gospodarska služba lokalnih skupnosti in da
               naj razlagajo županom in tistim, ki so odgovorni za cene, kako bodo vso amortizacijo
               zaračunavali, ker bodo šle cene astronomsko visoko. Se pa tudi strinjam, da
               upravljavci, ki so danes komunalna podjetja, ki imajo poleg javnih gospodarskih služb
               tudi neke tržne dejavnosti in znotraj sebe prelivajo. Tudi sam sem bil pobudnik ene
               notranje revizije, kjer je revizor preveril poslovanje tega javnega podjetja, ker to
               je težko s strani občin nadzirati enega velikega upravljavca. Govorim, da kakšnih
               bojazni pri nas, da bi privatizirali, ni. V glavnem je komunalna infrastruktura
               oziroma vodooskrba zgrajena, ne še v popolnosti in je praktično v lasti občin. Lahko
               bi šli korak naprej, pa da bi rekli, da je to neko javno dobro, da se ga zaščiti še
               bolj kot, da je to last občine, ne kot last, tako kot je last občinska cesta občine v
               zemljiški knjigi, v resnici je pa to javno dobro. Potem bi na nek način lahko to
               zaščitili. Tako da, mislim, da bi, nimam nič proti, da se nekaj zaščiti na nivoju,
               ampak mislim, da v ustavo konkretne take stvari ne sodijo, da je pa nujno, da Vlada,
               se strinjam s predsednikom, da počakamo, da Vlada pripravi osnutke tega ali pa
               izvedbo teh sklepov, ki so bili takrat sprejeti in potem predsednik skliče sejo, in
               da potem opravimo razpravo okrog tega. Mislim, da je bojazen odveč, da bi kar na
               hitro privatizirali, čeprav tukaj v gradivu Državni svet navaja določene primere,
               vendar mislim, da gre v teh primerih predvsem za podelitev koncesij za upravljanje z
               infrastrukturo, ne pa za oskrbo v celoti z vodo. Samo upravljanje, da upravljavec
               zaračuna storitev upravljanja, ne vem, energije, menjava števcev, potem odprava
               defektov, da to je nekaj drugega kot pa koncesija, kompletna koncesija za podelitev
               koncesije za oskrbo z vodo. In ker bi cene poskočile parkrat, mislim da pri nas te
               bojazni ni, bi pa vsekakor bilo potrebno, da Vlada oziroma ministrstvo v svojem
               resorju ustanovi nek organ, ki bi imel pregled nad to vodooskrbo ali pa koordiniral
               to vodooskrbo, ker <stage type="mag">(nadaljevanje)</stage> mislim, da
               se tudi ti državni projekti oziroma kohezijski projekti, ki se sedaj izvajajo so
               prebogati marsikje. Bi se lahko marsikaj zgradilo ceneje, bolj rentabilno in čeprav
               se govori, da bo amortizacija morala biti zaračunana verjemite mi, da to ni možno.
               Tudi če bodo komunala, javna podjetja upravljavci, ker bodo cene šle parkrat gor, to
               pa socialno ni sprejemljivo. Če pogledamo potem še strošek odvajanja in čiščenje
               odpadnih voda in ravnanja z odpadki, če pri vseh teh javnih gospodarskih službah se
               zaračunava še amortizacija, da bodo položnice mesečne od sto do dvesto evrov. Smo
               naredili tudi nekateri na hitro izračun na osnovi podatkov, ki nam jih je dala
               komunala in je to praktično nemogoče. Res pa je, da občine ne bodo imele več
               investicijskega denarja za gradnjo teh omrežij, kjer jih še ni. In lahko ostanemo na
               tem kjer smo. Tam pa bo pritisk, seveda, občanov, da se to zgradi in če se bo kakšen
               zasebnik pač ponudil se lahko občina tudi odloči. Ampak imamo tudi primere, ko so se
               zgodile vstaje glede komunalnih prispevkov, ker so bile cene tako visoke zaradi
               javno-zasebnega partnerstva. Ker župan, občinska uprava ni predvidela v začetku kaj
               to pomeni javno-zasebno partnerstvo, na koncu, ko se vse to obračuna. In tukaj bi pa
               bil potreben nek nazor<stage>(?)</stage> s strani države, da ne gremo preko tega socialnega praga,
               ko dejansko ljudje ne bodo mogli si privoščiti, da se bodo priključili na vodovod. In
               se bodo organizirali in uporabljali oporečno vodo, kapnico recimo, ali pa lokalne
               vodne vire, kjer tudi ni pravega nadzora. Ker s kloriranjem se voda ne naredi pitna
               oziroma še neoporečna. Samo s kemijsko analizo se ugotovi, so pa tako drage, da se
               lokalni vodovodi za par zaselkov, recimo, ali par vasi ne more tega privoščiti. In
               vemo, da po zakonu samo vodni viri, kjer je priključenih več kot 50 prebivalcev je
               občina dolžna zagotavljati neoporečno vodo. Pod to, ker imamo še veliko teh zaselkov,
               pa je prepuščeno, ni važno kakšna voda je. Mislim pa, da bi morala država poskrbeti
               na nek način tudi za te prebivalce. Brez solidarnosti ne bo šlo in mislim, da tukaj
               kakšne velike nevarnosti ni. Se pa lahko zgodi, da mesto kot je Maribor, Celje,
               Ljubljana, kjer je koncentracija, tam se pa vidi interes po zasebnem kapitalu. In
               mogoče se lahko zgodi, da bi, nekje se je zgodilo tako, da je komunalno podjetje
               oziroma več občin skupaj gradilo plinifikacijo v eni občini in potem je ta občina to
               omrežje odprodala koncesionarju, čeprav je bilo zgrajeno iz več občin. In druge
               občine niso mogle nič, zato da je v proračun dobila določena sredstva, seveda, cene
               so šle potem pa hitro gor. Določene bojazni obstajajo, vendar apeliram na
               ministrstvo, na Vlado, da se tisti sklepi uresničijo tiste seje in potem skličemo in
               opravimo razpravo. Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp72">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Besedo ima gospod Branko Kurnjek.</p>
            </sp>
            <sp xml:id="SDT6-OZKGPIO-redna-21-2013-05-29.sp73">

               <speaker>BRANKO KURNJEK (PS DL):</speaker>

               <p>Hvala za besedo. Pozdrav vsem skupaj. Malenkost bom nadaljeval, kar so že nekateri
               izmed predhodnikov povedali. Torej, vsekakor je voda nujna in primarna življenjska
               dobrina. Kvalitetna in čista je v bistvu osnovni pogoj za življenje, vendar ni edina
               nujna in primarna dobrina. Tudi kvalitetna hrana je nujna primarna življenjska
               dobrina. <stage type="mag">(Nadaljevanje)</stage> In se ob tem
               sprašujem ali bomo v Ustavo pisali, tako kot je bilo prej že za zrak povedano, ali
               bomo v Ustavo pisali tudi, da smo upravičeni do kvalitetne hrane. Če pogledamo,
               Slovenija ima vsekakor, za sedaj na srečo, presežke vire kvalitetne vode. Pri
               kvalitetni hrani bi težko govorili o tem. Prvič, z vodo samo samozadostni, s hrano
               smo daleč od tega, da bi bili samozadostni. Nimamo nikakršnih kriterijev za
               kvalitetno hrano. Veliko proizvodnih obratov smo ali zaprli ali prodali in nihče se
               ni spraševal o tem, kakšna hrana, kvaliteta torej ali šla iz države, kakšna hrana bo
               prišla v našo državo. Nismo kvalitetne hrane zaščitili z Ustavo, pa je prav tako
               nujna življenjska dobrina. Ne me narobe razumeti. Vsekakor brez vode kvalitetne ne
               moremo in je nujno, da v takšni ali drugačni zakonodaji, in mislim, da že obstaja,
               vodo zaščitimo. Je pa treba poudariti tudi nekaj. Tudi sami ljudje bi se morali
               racionalno obnašati do porabe vode. Če pogledamo ne daleč stran od nas, torej mi
               imamo to srečo, da imamo presežke kvalitete vode in tudi načeloma znamo delati z
               vodo. Če pogledate v države, ne vem, recimo, slabše razvite, tam kjer je vsekakor
               tudi voda nujna življenjska dobrina z vodo niso znali kvalitetno ravnati in vidimo
               kako daleč je pripeljalo. Torej, obsojeni so ali na stekleničeno vodo ali na to, da
               jim kvalitetno vodo resnično ponujajo koncesionarji po visokih cenah, ker si seveda
               to lahko privoščijo, ker vode primanjkuje.</p>
               <p>Torej, jaz bi vsekakor pričakoval, da preden se takšne stvari zapisujejo v Ustavo, da
               se na problem pogleda v celoti, celostno, vse tisto, kar človek potrebuje za osnovno
               normalno preživetje. Voda je le ena izmed nujnih dobrin. Če bomo že spremenili Ustavo
               dajmo to narediti v celoti. Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp74">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Ni nobenega več prijavljenega. Želite razpravljati? Gospod Jerko
               Čehovin.</p>
            </sp>
            <sp xml:id="SDT6-OZKGPIO-redna-21-2013-05-29.sp75">

               <speaker>JERKO ČEHOVIN (PS PS):</speaker>

               <p>Jaz bom res zelo kratek. Pobuda Državnega sveta je legitimna. Dejstvo je, da smo jo
               dobili na mizo. Po drugi strani pa tudi vemo, da je ta direktiva evropska vzbudila v
               Sloveniji precej razburjenja in da se pojavljajo nekatere civilne iniciative, ki tudi
               zbirajo podpise že zato, da se to tako... Da bi se sedaj zapirali oči, da to ni,
               dejstvo je, obstaja ta problem. Kako do tega priti? Mi imamo čisto enostaven predlog,
               da se pač ta zadeva, da se opravi javna predstavitev mnenj, kjer poskušamo, prvič,
               kanalizirati vse te pobude in po drugi strani tudi dati kvalitetne odgovore na to,
               kako naprej z upravljanjem vode in tudi na to, ali se ta pobuda Državnega sveta
               zasluži,da se povzdigne, recimo, na ustavno raven ali pač, da se to ureja tako, kot
               sedaj z zakonom. Osebno imam tudi jaz velike pomisleke, ali bomo vse stvari
               zapisovali v Ustavo. Govorim sedaj osebno. Po drugi strani pa, še enkrat, bi bili pa
               slepci, če ne bi videli, da se pač nekaj na terenu dogaja. In mislim, da je prav, da
               to zadevo mi kot, recimo, demokratično izvoljen parlament, da to znamo tudi
               akceptirati in tudi dati adekvatne odgovore. Zato mislim, da ne bi bilo smisla
               razpravljati naprej o cenah vode o sistemu upravljanja, ampak naj se opravi ta javna
               predstavitev in mislim, da lahko dobimo bolj kvalitetne odgovore, kot pa da se danes
               obremenjuje. Po drugi strani pa damo tudi Vladi čas, da na že sprejete sklepe odbora,
               da pridobimo primerne odgovore. Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp76">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Želi še kdo razpravljati? Ugotavljam, da ne. Zato razpravo zaključujem.
               Izvolite, mag. Stevo Ščavničar, predstavnik Državnega sveta.</p>
            </sp>
            <sp xml:id="SDT6-OZKGPIO-redna-21-2013-05-29.sp77">

               <speaker>MAG. STEVO ŠČAVNIČAR:</speaker>

               <p>Samo nekaj odgovorov na te pomisleke in dileme, mogoče tudi očitke populizma.
               Najlažje to razložim s tem, da pokažem na genezo te pobude. Pobuda ni prišla iz
               Ljubljane. Pobuda je prišla od sedmih županov zgornje Gorenjske, s katerimi se vsak
               mesec srečujemo in razpravljamo o problemih in o priložnostih.</p>
               <p>Namen pobude je evidenten, res pa se strinjam, da Ustave ne moremo kar tako
               spreminjati in da to ni <stage type="mag">(Nadaljevanje)</stage> lahko
               vprašanje. In tega se sigurno ne bi lotil brez poprejšnjega posveta z ustavnimi
               pravniki. Tudi zdaj pričakujem, da če bo ta proces šel naprej, da jih bomo vključili,
               predvsem Inštitut za primerjalno pravo, ki ga vodi dr. Lojze Ude, ki bo pripravil
               detajle, vse to, kar zdaj še manjka.</p>
               <p>Naj samo poudarim, da tu ne gre za privatizacijo vodnih virov, to je bistvena razlika
               - gre za borbo proti privatizaciji oskrbe z vodo, izkoriščanje vodnih virov, za
               oskrbo prebivalcev z vodo. Tu je malo razlike. Zavedam se problemov, tudi župani, ki
               so to predlagali, se zavedajo problemov vaških vodovodov. Vem, da bo treba precej
               narediti, vendar temeljna dilema ostaja - ali je to zadosten problem, da je vreden
               temeljit razmislek o tem, na kakšen način zaščititi oskrbo z javno vodo. Ali bo
               dražja ali ne, gotovo bo dražja, zaradi tega, ker se je zanemarjalo infrastrukturo,
               in nekdo to mora plačati. Zdaj, ali bodo neposredni uporabniki ali pa bomo to preko
               davkov, nekdo bo plačal. To, proti čemur se borimo, je, da bi to povečanje plačali še
               dobiček korporacij, ki bi se s tem ukvarjale. In dejstvo je, da se bojimo ravno tega,
               da bi velike korporacije prevzele ta nadzor. In ta direktiva, ne glede na to, da
               ničesar ne sili, to omogoča. to, kot ste pravilno ugotovili, poveča konkurenco,
               vendar v tej konkurenci, mislim, da bodo naša podjetja nemočna. Ko smo prišli v
               Evropo, smo prišli na veliko dvorišče in smo bili tega veseli, nismo pa vedeli, da
               nas bodo tam čakali tudi veliki fantje, ki nam bodo dali vetra. In to se zdaj dogaja.
               Zato menim, da bi bilo nedopustno, da o teh dilemah, tudi zato, da bi populizem
               zmanjšali, bi bilo nedopustno, če bi rekli, to ni resna grožnja, bomo že z zakonom to
               uredili. Lahko, da se bo na koncu izšlo, da bomo z zakonom uredili, s tem se
               strinjam, vendar razprava o tem je potrebna. Tako kot je tudi gospa Jerina rekla, "mi
               smo proti temu, da se kuje dobiček s tem", če bo koncesionar prišel, naj ga ne bi
               koval, ampak po njegovi definiciji, po svojem poslanstvu koncesionar zasleduje
               profit, javna služba zasleduje blagostanje prebivalcev, in tu bomo težko skupaj
               prišli.</p>
               <p>Zato še enkrat apeliram, da se sprejme pobudo Pozitivne Slovenije, s katero se tudi
               sam strinjam, da se to razpravo opravi. Menim, da mogoče niti ni treba čakati, da se
               najprej ta zakon dopolni, tako kot je bil vaš sklep, da to lahko vzporedno teče. Da
               sestavimo ekipo, v kateri bodo pravniki, ki bodo povedali že na začetku razprave, ko
               bodo prišli opremljeni na razpravo s tem, ali je to možno ali ne, da povabimo
               relevantne strokovnjake in preprečimo, da bi bil to nek populističen shod, na katerem
               bi vsi govorili, kako je to potrebno. Vemo, da grožnja obstaja, primeri so navedeni.
               Jaz govorim o dejstvih, ne o predpostavkah, in je to zadosti, da se koncentriramo na
               razpravo, kakšno zaščito potrebujemo, ali je primerna pravna zaščita, in tako, kot je
               gospod Kurnjek rekel, če mogoče ne bi še česa zaščitili, vendar tega drugega se ne
               upam lotiti, zaradi tega, ker bi preveč razširilo razpravo. Menim pa, da je prav, da
               se razpravo prične. Hvala.</p>
            </sp>
            <sp xml:id="SDT6-OZKGPIO-redna-21-2013-05-29.sp78">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Torej, zdaj razpravljamo o treh stvareh. Eno so sklepi, ki jih je ta odbor v
               sodelovanju z nekaterimi drugimi odbori sprejel na dveh sejah v zadnjih nekaj
               mesecih. Druga zadeva je pobuda, ki je bila danes dana na mizo, Poslanske skupine
               Pozitivne Slovenije. Tretje je pa, kar sem že prej uvodoma podal, da za nas obstaja
               poleg ustave še tako imenovana mala ustava, ker se po poslovniku odbor ne more
               opredeljevati do pobude za spremembo ustave, ampak so za to predvideni drugi
               postopki.</p>
               <p>Zaradi tega, če ni več želje po razpravi, zaključujem... Izvolite, gospod Brane
               Golubović.</p>
            </sp>
            <sp xml:id="SDT6-OZKGPIO-redna-21-2013-05-29.sp79">

               <speaker>BRANE GOLUBOVIĆ (PS PS):</speaker>

               <p>Moje osebno mnenje je, da bi morali pravico do vode, če ne že v ustavo zapisati, pa
               osebno verjamem, da jo je treba v ustavo zapisati, v neki obliki, kjer bo stroka, se
               pravi, različna stroka, oblikovala besedilo. Ampak pravica ljudi je pa tudi ta, da se
               to razpravo odpre. Ali bo ta razprava <stage type="mag">(nadaljevanje)</stage> populistična ali bo ta razprava strokovna ali bo utemeljena ali
               neutemeljena naj odločijo ljudje na tej razpravi in ljudi to zanima. Jaz ne pravim,
               da je tekst, ki ga je Državni svet predlagal, pravi tekst zato, ker prinaša mogoče
               celo nekaj več problemov, če bi takšnega zapisali kot pa rešitev. Ampak še enkrat
               pravim, zdaj bom prebral, ne vem, jaz verjamem, da ste vsi prebrali pobudo Državnega
               sveta, ...sem prosil, da mi preverijo in ja. Pariz, se pravi je imel koncesijo in jo
               zdaj nazaj jemlje. Berlin je podobna zgodba. Nizozemska je določila izrecno
               prepoveduje privatizacijo oskrbe z vodo. Italija govori o tem. In to so vse države,
               ki so šle seveda liberalno javno-zasebno partnerstvo, dajmo podeliti koncesijo naj
               koncesionar upravlja z infrastrukturo. Koncesionar vedno zasleduje dobiček. In mi
               imamo srečo s temi 32. koncesionarji v Sloveniji, da so to domača podjetja, da gre po
               navadi za kakšno komunalno podjetje, ki je bilo lastninjeno ali kakšno drugo
               podjetje. Direktiva pa govori o transparentnosti, jasnosti in govori tudi o tem, da
               odprite trg javnih storitev in če je potrebno varčevati odprite tudi ta trg javnih
               storitev, pojdite z javno-zasebnimi partnerstvi. Počasi, počasi bomo mi prišli do
               tega, da kar na enkrat, ko bo neka občina, in tukaj se strinjam ni problem mogoče
               Kamnik ali pa še kakšna manjša občina, problem sta Ljubljana, Maribor, Celje pa še
               kakšna občina, ki imajo velike vodovodne sisteme in so zanimivi za tuje korporacije
               po vsej verjetnosti. In če se te občine mogoče kdaj znajdejo v krizi in gredo v smer
               podeljevanja koncesij, potem odloča z navadno večino občinski svet oziroma v tem
               konkretnem primeru mestni svet in koncesija se podpiše za določeno obdobje in v
               koncesijski pogodbi se določijo vse pavice in obveznosti. Zato vas prosim, da
               podprem, se pravi, da omogočimo javno predstavitev mnenj, da omogočimo, da se stroka
               sooči in da na nek način ravno s to našo odločitvijo preprečimo populizem, ker bo
               razprava omogočena. Če bi vam kdo rekel, pa nisem 20 let v politiki ali pa tukaj ne
               sedim, ampak tistim, ki so mogoče, da bo fiskalno pravilo zapisano v Ustavo 10 let
               nazaj, bi po vsej verjetnosti enako razpravo poslušal. Mi imamo v naši zakonodaji več
               ali manj to vse urejeno. Logično je ZKP pravi ne porabiš več kot lahko. To bi bilo 10
               let nazaj. Danes poslušam zakaj je bilo fiskalno pravilo potrebno na koncu najbolj
               banalna sami zaradi sebe smo ga vpisali v Ustavo, ker ne znamo ravnati z javnimi
               financami in da se bomo zaščiti. Pa dajmo v končni fazi omogočiti razpravo o vodi, pa
               dajmo, govorim zelo osebno o svojem mnenju, pravico do vode v Ustavo, da bomo
               zaščitili naše rodove pred samimi seboj. Niso stvari tako enostavne, jaz ne vem ali
               je pametna stvar, jaz sem tudi govoril z enim od ustavnih pravnikov, gospod ve s
               katerim, ki pravi, da to ni najbolj smiselno, pravi tudi da fiskalno pravilo ni bilo
               najbolj smiselno vpisovati v Ustavo, ampak gospod Ude pravnik pa je rekel, da je
               smiselno. Hočem reči pustimo naj se stroka o tem odloči, naj o tem razpravlja. Saj
               samo to je naš predlog, ne glede kakšne sklepe je sprejelo matično delovno telo glede
               Zakona o vodah, ki je kvaliteten, se pa še vedno z navadno večino sprejema poslank in
               poslancev in se ga da dokaj hitro spremeniti, če tako zahteva Bruselj ali kdo drug.
               Hvala lepa.</p>
            </sp>
            <sp xml:id="SDT6-OZKGPIO-redna-21-2013-05-29.sp80">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Ali lahko ugotovim, da ni več želje po razpravi? Da. S tem zaključujem
               razpravo in bom dal na glasovanje, kot že rečeno, dva sklepa, prvi je ta, da Odbor za
               kmetijstvo, gozdarstvo, prehrano in okolje poziva vlado, da realizira sklepe odbora
               sprejete na 14. seji 22. februarja 2013 in na 23. nujni seji 16.4.2013. Pri drugem
               predlogu sklepa bomo odločali o tem ali odbor podpira predlog za javno predstavitev
               mnenj o pobudi Državnega sveta Republike Slovenije v zvezi z zaščito oskrbe s pitno
               vodo pred<stage type="mag">(nadaljevanje)</stage> privatizacijo z
               dopolnitvijo Ustave, kot je predlog Poslanske skupine Pozitivna Slovenija.</p>
               <p>Prehajamo najprej na glasovanje o prvem sklepu, torej, da pozivamo vlado, da
               realizira sklepe odbora na dveh predhodnih sejah. Želi kdo razpravljati o teh dveh
               sklepih? Ne želi. Potem odpiram glasovanje. Prosim, da glasujemo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Sklep je bil sprejet.</p>
               <p>Dajem na glasovanje še drugi sklep; predlog za javno predstavitev mnenj. Obrazložitev
               glasu gospod Zvonko Lah.</p>
            </sp>
            <sp xml:id="SDT6-OZKGPIO-redna-21-2013-05-29.sp81">

               <speaker>ZVONKO LAH (PS SDS):</speaker>

               <p>Ta sklep ne bom podprl zaradi tega, ker naj se realizira tisti sklep prejšnji, ki smo
               ga podprli, ki smo ga izglasovali. Če se spomnite smo problematiko dimnikarske službe
               mi predlagali, da imamo javno predstavitev mnenj, pa ste jo zavrnili, pa je
               problematika tudi zelo pereča, ki jo že dolgo rešujemo. In gre tudi za naša posamezna
               gospodinjstva, ki plačujejo to storitev. Gre za javno gospodarsko službo. Zato ne bom
               podprl tega predloga, naj se realizira sklep prejšnji, da vlada realizira te sklepe,
               ki smo jih sprejeli na prejšnji seji, potem pa o tem razpravljamo, pa ni rečeno, da
               takrat pa ne bomo podprli glede na gradiva, ki ga bomo dobili.</p>
            </sp>
            <sp xml:id="SDT6-OZKGPIO-redna-21-2013-05-29.sp82">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Želi še kdo obrazložiti svoj glas? Gospod Dragan Bosnić.</p>
            </sp>
            <sp xml:id="SDT6-OZKGPIO-redna-21-2013-05-29.sp83">

               <speaker>DRAGAN BOSNIĆ (PS PS):</speaker>

               <p>Jaz bom podprl, ne zdi se mi pa dobra primerjava dimnikarske problematike z globalnim
               problemom vode. Seveda bom podprl ta.</p>
            </sp>
            <sp xml:id="SDT6-OZKGPIO-redna-21-2013-05-29.sp84">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Želi še kdo obrazložiti svoj glas? Če ne, dajem predlog sklepa na glasovanje.
               Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(3 člani.)</stage></p>
               <p>S tem je tudi ta predlog sklepa sprejet.</p>
               <p>S tem zaključujem to točko dnevnega reda.</p>
               <p>Predstavniku Državnega sveta se zahvaljujem za sodelovanje.</p>
               <p>Prehajamo na <title>2. TOČKO DNEVNEGA REDA - VPRAŠANJA IN POBUDE ČLANOV ODBORA.</title> Želi kdo postaviti kakšno vprašanje oziroma dati kakšno pobudo? Če ne,
               zaključujem to točko in zaključujem sejo in se vam za udeležbo najlepše
               zahvaljujem.</p>
               <p>Hvala lepa. <stage type="time">Seja je bila končana 29. maja 2013 ob 16.54.</stage>
               </p>
            </sp>
         </div>
      </body>
   </text>
</TEI>