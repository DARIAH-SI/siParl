<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZG-nujna-36-2013-09-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">646D0DB863FE2C1EC1257D1F005A7A7B</idno>
               <idno type="custom" subtype="day">187FFDCC57B28C1EC1257BEB00218ACF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=187FFDCC57B28C1EC1257BEB00218ACF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZG-nujna-36-2013-09-18.OZG" n="36">
               <name>nujna seja</name>
               <date when="2013-09-18"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZG-nujna-36-2013-09-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZG-nujna-36-2013-09-18.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">36. nujna seja</stage>
            <stage type="date">(18. september 2013)</stage>
            <stage type="chairman">Sejo je vodila Alenka Pavlič, predsednica odbora.</stage>
            <stage type="time">Seja se je pričela ob 10.03 uri. </stage>
            <stage type="mag"/>


            <sp xml:id="SDT6-OZG-nujna-36-2013-09-18.sp1">

               <speaker>PREDSEDNICA ALENKA PAVLIČ:</speaker>

               <p>Spoštovane članice in člani odbora, cenjeni gostje, dovolite mi, da pred samim
               pričetkom seje pojasnim izjavo, ki sem jo imela prejšnji četrtek na Odboru za
               finance, v zvezi z dokumentom Kisik za gospodarstvo. V razpravi, ki je bila zelo
               burna, sem uporabila neprimerne besede, ki ne sodijo v Državni zbor, res pa je, da
               sem bila pred tem večkrat neprimerno izzvana in pozvana k odgovoru.</p>
               <p>Omenjeni dokument sem predelala, prebrala in kot veste, se kot bivša gospodarstvenica
               ves čas trudim zagovarjati dobre rešitve tako za delodajalce, kot tudi za
               delojemalce. Smo pa poslanci zavezani k temu, da v Državnem zboru upoštevamo tudi
               zakonodajo, tako da v bistvu moramo pregledati vse tri <stage type="mag"/> (Nadaljevanje)področja. V kolikor sem z omenjeno izjavo komurkoli
               storila škodo oziroma sem ga užalila, se mi na tem mestu opravičujem.</p>
               <p>S tem pričenjam 36. nujno sejo Odbora za gospodarstvo in vse članice in člane odbora
               ter ostale prisotne vabljene lepo pozdravljam.</p>
               <p>Obveščam vas, da so zadržani naslednji člani, in sicer poslanec Srečko Meh, ki ga
               nadomešča dr. Andreja Črnak Meglič, poslanka gospa Renata Brunskole, ki jo nadomešča
               Matjaž Zanoškar, poslanec Franc Bogovič, ki ga nadomešča poslanec Mihael Prevec.</p>
               <p>S sklicem današnje seje ste prejeli naslednji dnevni red: Predlog zakona o spremembah
               in dopolnitvah Zakona o gospodarskih družbah, nujni postopek, in Predlog zakona o
               spremembah in dopolnitvah Zakona o podpornem okolju za podjetništvo, nujni
               postopek.</p>
               <p>Ker v poslovniškem roku nisem prejela predlogov za spremembo dnevnega reda,
               ugotavljam, da je določen takšen dnevni red, kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O GOSPODARSKIH DRUŽBAH, NUJNI POSTOPEK.</title> Predlagatelj predloga zakona
               je Vlada. Kolegij predsednika je na 63. seji, 13. 9. 2013 sklenil, da se predlog
               zakona obravnava po nujnem postopku.</p>
               <p>K obravnavi te točke so bili vabljeni: Ministrstvo za gospodarski razvoj in
               tehnologijo, Zakonodajno-pravna služba, Gospodarska zbornica, Obrtno-podjetniška
               zbornica in Trgovinska zbornica Slovenije.</p>
               <p>Prejeli ste naslednja gradiva: Predlog zakona, ki je objavljen na spletni strani
               Državnega zbora v Poročevalcu, z dne 12. 9. 2013, mnenje Zakonodajno-pravne službe, z
               dne 17. 9. 2013 in amandmaje poslanskih skupin PS, SD... Niso. Amandmaji bodo še
               vloženi in se v bistvu še čakajo. Rok za vložitev amandmajev teče, to vas lahko
               obvestim, da se čaka in bodo verjetno vloženi do zaključka razprave o članih
               predloženega zakona na današnji seji.</p>
               <p>Pričenjam drugo obravnavo predloga zakona v okviru nujnega postopka. Želi
               predstavnica predlagatelja, gospa Andreja Kert besedo? Izvolite.</p>
            </sp>
            <sp xml:id="SDT6-OZG-nujna-36-2013-09-18.sp2">

               <speaker>ANDREJA KERT:</speaker>

               <p>Hvala lepa. Lep pozdrav vsem skupaj. Pri pripravi novele zakona smo pristopili po
               odločbi Ustavnega sodišča, ki je v maju 2013 odločalo o skladnosti 10.a, 10.b, ter
               dvanajste alineje 50. člena Zakona o gospodarskih družbah z Ustavo.</p>
               <p>Po odločbi Ustavnega sodišča so registrski organi, to je sodišče in AJPES in drugi
               deležniki kmalu opozorili na težave pri izvajanju veljavnih določb omenjenih členov,
               in sicer na neobstoj evidenc podatkov, potrebo po vzpostavitvi dostopa do obstoječih
               evidenc, nepopolne evidence podatkov in neverodostojnost podatkov v evidencah, ter na
               nejasnosti v vezi vodenjem postopka odvzema pooblastila oziroma upravičenj za vodenje
               poslov in odpoklic z mesta člana nadzornega organa, veljavnosti določb in drugo.</p>
               <p>Zaradi opisanih težav in na osnovi te ustavne odločbe, so se bistveno podaljšali tudi
               postopki registracije družb samostojnih podjetnikov, povečala obremenitve
               upravljavcev evidenc in pa zaostanki na sodiščih.</p>
               <p>Tako s to novelo želimo z ustrezno povezavo registrskih organov in upravljavcev
               evidenc ter jasnosti postopkov tudi v elektronski obliki ponovno pospešiti postopke
               registracije gospodarskih družb in samostojnih podjetnikov, hkrati pa na bolj
               učinkovit način omejiti ustanavljanje družb in samostojnih podjetnikov ter pridobitev
               poslovnega deleža s strani poslovno nepoštenih fizičnih in pravnih oseb.</p>
               <p>Jaz bi mogoče naštela samo še osnovne rešitve, ki jih prinaša novela zakona, in sicer
               s predlogom zakona se oži nabor okoliščin na podlagi katerih lahko registrski organ
               omeji ustanovitev družbe ali samostojnega podjetnika in pridobitev statusa
               družbenika. Enaka sicer ostaja omejitev, ki se veže na osebe, ki so pravnomočno bile
               obsojene zaradi kaznivih dejanj na kazen zapora. Po novem pa se ustanovitev in
               pridobitev statusa družbenika omeji osebi, ki je na seznamu nepredlateljev obračunov
               in seznamu neplačnikov in pa ki je neposredno in posredno z več kot 25 odstotki
               udeležena v kapitalu kapitalskih družb, ki so javno objavljene na seznamu
               nepredlagateljev obračunov ali seznamu neplačnikov.</p>
               <p>Omejitev bo po novi ureditvi trajala 5 let od pravnomočne sodbe oziroma do dneva
               izbrisa iz kazenske evidence v kolikor je ta <stage type="mag"/>
               (Nadaljevanje) hitrejša kot obstaja pred iztekom petih let. Z novo ureditvijo so
               poenostavili vse točke. Vem, nalaga obveznost samodejnega ugotavljanja dejstev
               povezanih z zapadlimi davčnimi obveznosti in ne predlaganimi obračuni. Hkrati se
               registrskim organom, notarjem in točkam z zakonom omogoči pridobivanje podatkov iz
               uradnih evidenc. Z namenom preprečevanja zlorab vpisa poslovnega naslova ene ali več
               gospodarskih družb oziroma samostojnih podjetnikov na naslovu brez dovoljenja ali
               verjetnosti lastnika objekta, se tukaj nalaga subjektu vpisa o prijavi za vpis, da
               mora priložiti overjeno izjavo lastnika objekta s katero dovoljuje poslovanje
               samostojnega podjetnika ali gospodarske družbe na tem naslovu. Črta se 10.b člen, ker
               je podobna materija tudi uzakonjena že v zakonu o finančnem poslovanju, postopkih
               zaradi insolventnosti in prisilnem prenehanju, hkrati pa se je z izvajanjem pojavila
               vrsta nejasnosti vprašanj glede vodenja postopka. Tako z novelo posegamo deloma tudi
               v Zakon o sodnem registru zaradi potrebnosti, ker se je samo z zakonom o gospodarskih
               družbah ni bilo mogoče urediti še delo, ki se nanašajo na samostojne podjetnike in je
               bilo potrebno to nujno zaradi tega, ker v nasprotnem primeru bi bili subjekti v
               različni pravni situaciji. Tako, da menimo, da je zakon s temi rešitvami, ki so
               predlagane, da poskušamo razrešiti te osnovne probleme, ki so nastali po uveljavitvi
               te odločitve Ustavnega sodišča in po odzivih katere smo dobili od zunanjih
               deležnikov, je nekje bila podpora, da so rešitve primerne. Vsekakor pa menimo, da
               bomo morali v nadaljevanju še poiskati kakšno rešitev in sicer, že sedaj napovedujem,
               da bomo v noveli zakona, kjer menimo, ki ga bomo pripravljali nekje do konca leta, ki
               bo zaobjel širšo tematiko oziroma skoraj celotno tematiko Zakona o gospodarskih
               družbah, poskušali najti še bolj konkretne rešitve za vprašanja, ki se pojavljajo še
               v primerih slamnatih ustanavljanj /nerazumljivo/ podjetij. Se zavedamo, da ta rešitev
               ni popolna, vendar menimo, da je ustrezna in nujno potrebna, zato tudi predlagamo, da
               se tudi sprejme po nujnem postopku, da bi čim prej začeli lahko izvajati. Hvala.</p>
            </sp>
            <sp xml:id="SDT6-OZG-nujna-36-2013-09-18.sp3">

               <speaker>PREDSEDNICA ALENKA PAVLIČ:</speaker>

               <p>Hvala lepa. Predstavnico Zakonodajno-pravne službe, gospo Andrejo Kurent vabim k
               besedi.</p>
            </sp>
            <sp xml:id="SDT6-OZG-nujna-36-2013-09-18.sp4">

               <speaker>ANDREJA KURENT:</speaker>

               <p>Hvala lepa za besedo. Pozdrav vsem skupaj. Jaz bom skušala čim bolj na kratko povzeti
               naše kar obširno mnenje. Mi smo v okviru načelnih pripomb pravno sistemske narave
               opozorili, da tako uporaben pristop priprave zakona ni pravilen, saj se z enim
               zakonom novelira tudi druge zakone. S tem obravnavano novelo Zakona o gospodarskih
               družbah se ne spreminja in dopolnjuje samo ta sam zakon, ki je v bistvu deležen
               celotnega zakonodajnega, pa čeprav nujnega zakonodajnega postopka, ampak se novelira
               tudi zakon, ki ureja sodni register, zakon ki ureja poslovni register pa tudi Zakon o
               notariatu, saj zakon določa nekatere nove naloge notarja. Tak način izdelave zakona
               nasprotuje pravilom in načelom pravne države, zlasti posega v načelo pravne varnosti,
               jasnosti in določenosti predpisov, kar vse so sestavine načela pravne države kot ga
               opredeljuje 2. člen ustave. To mnenje smo obširno argumentirali. Potem smo navedli
               zahteve iz resolucije v normativni dejavnosti, ki jo je sprejel Državni zbor in
               pravila, ki jih vsebujejo nomotehnične smernice, ki pa jih je izdala Služba Vlade
               Republike Slovenije za zakonodajo. V njih je na primer navedeno, kar citiram, "da je
               neprimerno in nedopustno spreminjati vsebinske določbe zakona z drugim zakonom". To
               pa je v bistvu obravnavan primer. Posebej velja izpostaviti, da zakonski predlog
               poleg direktnega noveliranja Zakona o sodnem registru, kar je vsebina 11. člena,
               vsebuje tudi prikrito novelacijo. To pomeni, da ureja zadeve, ki bi morale biti
               urejene v drugih tako imenovanih matičnih zakonih, to so pa <stage type="mag"/> (Nadaljevanje) tisti, ki sem jih prej naštela. Hkrati še
               opozarjamo, da vseh podrobnosti glede samih postopkov izvedbe posameznih postopkov ni
               treba in je nepravilno, da se urejajo v Zakonu o gospodarskih družbah, ki je
               sistemski zakon in s tem postaja precej nepregleden. Te specifičnosti morajo biti
               urejene v posameznih matičnih zakonih, ki morajo iti tudi skozi ustrezen zakonodajni
               postopek.</p>
               <p>Potem smo v okviru načelnih pripomb opozorili tudi na posledice nepravilno
               uporabljenih terminov. V zvezi s konkretnimi pripombami smo se včeraj s
               predlagateljem zakona v zelo kratkem času uspelo uskladiti glede več konkretnih
               pripomb Zakonodajno-pravne službe, ki so navedene v tem drugem delu našega mnenja.
               Zdaj amandmajev, kot vidim, še ni. Mogoče bi samo povedala kaj smo se uspeli
               uskladiti. V zvezi s 1. členom smo se strinjali, da je primerno spremeniti
               sistematiko zakona, da je pravilno, da se bolj razdela to elektronsko zajemanje
               podatkov in njihova izmenjava, in da se uskladi tudi terminologija. Uspeli smo se
               uskladiti, da je potrebno specificirati določbe 50. člena Zakona o gospodarskih
               družbah. Drugih stvari iz tega mnenja pa v bistvu ne. Ker se bo kar en del 10.a člena
               zakona, to je vsebina 1. člena predloga zakona začela uporabljati šele po štirih
               mesecih od uveljavitve te novele, smo se strinjali, da je treba končno določbo še
               spremeniti, dopolniti in v bistvu preoblikovati. S tem našim pripombam se je
               predlagatelj strinjal.</p>
               <p>V zvezi s 3. členom smo se uskladili le glede terminologije. Pri 4. členu je
               redakcijska pripomba upoštevana. V 5. členu so upoštevane vse naše pripombe glede
               opredelitve poslovnega naslova. V 6. členu upoštevana redakcijska pripomba. V 7.
               členu je upoštevano, da je tudi glede dela notarja treba zapisati zamik uporabe teh
               določb. Tudi te določbe se bodo uporabljale šele po štirih mesecih. Strinjali smo se,
               da je treba določbo preurediti tako, da bo jasno, da gre samo za odsvojitev
               poslovnega deleža in ne prenos. 8. člen, šlo je za redakcijsko pripombo, naj bi bila
               upoštevana. 9. člen je bilo nekako dogovorjeno, da bo predlagatelj še pojasnil naš
               pomislek. 10. člen, upoštevana je pripomba o delu, ki je opozarjala, da gre za
               navedbo podatka Poslovnega naslova ne pa, da ga podjetnik kar sam vpiše. In končno
               glede 11. člena, bo pa verjetno še dano pojasnilo s strani predlagatelja. Tukaj bi
               jaz zaključila. Če bo potrebno, lahko dam dodatna pojasnila še pri obravnavi samih
               naročil. Hvala lepa.</p>
            </sp>
            <sp xml:id="SDT6-OZG-nujna-36-2013-09-18.sp5">

               <speaker>PREDSEDNICA ALENKA PAVLIČ:</speaker>

               <p>Hvala lepa. Besedo kdo od vabljenih želi? Izvolite gospa Avberšek.</p>
            </sp>
            <sp xml:id="SDT6-OZG-nujna-36-2013-09-18.sp6">

               <speaker>ALENKA AVBERŠEK:</speaker>

               <p>Lepo pozdravljeni! Hvala za besedo. Gospodarska zbornica spremembo Gospodarska
               zbornica spremembo zakona o gospodarskih družbah podpira. Vsebinsko je usklajena
               oziroma je sodelovala v pripravi z resornim ministrstvom. Podpiramo seveda z
               razlogom, ker gre za rešitve, ki gredo v smeri na eni strani pospeševanja postopkov
               registracije, na drugi strani pa preprečevanja zlorab, ki se v našem prostoru
               dogajajo, slamnatih podjetij veriženja, skratka slabih praks, ki so v bistvu potem na
               drugi strani se evidentirajo kot siva ekonomija, delo na črno in številne zlorabe, ki
               jih čutijo podjetja, lahko tudi na najbolj krut in skrajen način. Seveda imamo pa v
               zvezi z omejitvijo ustanavljanja podjetij, ki je vezana na javno objavo na seznam
               davčnih neplačnikov.<stage type="mag"/> (Nadaljevanje) Načeloma
               jo podpiramo, pa vendarle je pri konkretni realizaciji tega določila potrebno se
               zavedati, da ta seznam ima še določene pomanjkljivosti. Ni nujno, da tisti, ki so na
               seznamu, da so dejansko davčni neplačniki, da niso razčiščeni dejanski postopki in
               lahko pride potem tudi do drugih primerov, ki pa ne gredo v prid pospeševanja
               registracije in utemeljenih nekih postopkov skrbnega preverjanja upravičenj pri
               oblikovanju oziroma ustanavljanju novih podjetij. Slovenija se lahko ponaša s
               primatom med članicami Evropske unije po hitrosti registriranja novih podjetij,
               vendar to ne more iti na račun preverjanja kakovosti, ker je velikokrat bilo to pri
               sedanjih postopkih opuščeno. Hvala.</p>
            </sp>
            <sp xml:id="SDT6-OZG-nujna-36-2013-09-18.sp7">

               <speaker>PREDSEDNICA ALENKA PAVLIČ:</speaker>

               <p>Hvala lepa. Še kdo od vabljenih želi besedo? Ne. Med tem časom ste na klop prejeli
               amandmaje. Predlagam, da nadaljujemo sejo, če se strinjate.</p>
               <p>Prehajamo na razpravo o členih predloga zakona ter razpravo in glasovanje o vloženih
               amandmajih.</p>
               <p>V razpravo dajem 1. člen in amandma koalicijskih poslanskih skupin k temu členu. Želi
               kdo razpravljati? Izvolite, gospod Prevc.</p>
            </sp>
            <sp xml:id="SDT6-OZG-nujna-36-2013-09-18.sp8">

               <speaker>MIHAEL PREVC (PS PS):</speaker>

               <p>Hvala lepa, gospa predsednica. Spoštovani. Razpravljal bom o noveli v celoti, glede
               na to, da nisem imel časa se poglobiti v amandmaje, pa se bom mogoče potem kasneje
               vključil še v razpravo v zvezi z amandmaji. Dejstvo je, da se mi zdi, da gori voda za
               ta zelo pomemben zakon, zakon o gospodarskih družbah, ker smo ga pravzaprav poslanci
               dobili šele v petek, danes je že obravnava. Zdi se mi, da je bilo za tako pomemben
               zakon vendarle premalo časa za neko bolj poglobljeno raziskavo tega zakona.</p>
               <p>Dejstvo je, da je Slovenska ljudska stranka še v prejšnjem mandatu, kot nekateri
               veste, dala že predlog zakona o gospodarskih družbah, in sicer s prvopodpisanim
               Radovanom Žerjavom, kot se spomnite. Mislim, da je prav, da čisto na kratko osvežim
               spomin kaj smo mi takrat v tistem zakonu predlagali. Omejil se bom samo na dve
               pomembni zadevi, in sicer prva, s tem zakonom smo želeli omejiti oziroma prepovedati
               možnost ustanavljanja, vodenja in nadziranja tistim osebam, ki so kot direktorji
               podjetij le-te spravili v stečaj ali pa, kot vemo, tudi v prisilno poravnavo oziroma
               prepoved verižnega ustanavljanja podjetij. In drugič, kar se nam je zdelo zelo
               pomembno, odvzem pooblastila oziroma upravičenje za vodenje poslov in odpoklic z
               mesta člana nadzornega organa vsem tistim osebam v vseh podjetij, kjer še opravljajo
               kakršnokoli funkcijo poslovodenja ali nadziranja. Kot vemo je Ustavno sodišče kasneje
               na predlog Vlade to izvajanje zakona zadržalo in letos aprila pa tudi dokončno
               razveljavilo, ampak razveljavilo samo nekaj rešitev, poudarjam, še zdaleč ne vseh
               tistih, ki smo jih mi takrat predlagali v tem zakonu.</p>
               <p>Tu bi še posebej rad poudaril tiste pomembne stvari, pomembna določila, ki se jih
               Ustavno sodišče ni dotaknilo in jih je pustilo v <stage type="mag"/> (Nadaljevanje) veljavi določb zakona. To so predvsem naslednji členi.
               Prvič, da nove družbe ne more ustanoviti niti ne pridobiti statusa družabnika oseba,
               ki je bila pravnomočno obsojena na kazen zapora zaradi kaznivega dejanja zoper
               gospodarstvo, zoper delovno razmerje in socialno varnost in oseba zoper katero je
               bila s pravnomočno sodbo na podlagi tega zakona ugotovljena odgovornost zaradi
               spregleda pravne osebnosti in oseba, ki je na podlagi zakona, ki ureja sodni register
               priložila predlogu za vpis v register neresnično izjavo o tem, da imajo vse
               kapitalske družbe v kapitalu katerih je udeležena z več kot 25% poravnane vse davke
               in druge obvezne dajatve, ki jim je potekel zakonski rok plačila, razen tistih,
               katerim je bil dovoljen odlog ali pa obročno plačilo skladno z zakonom, ki ga ureja
               davčni postopek.</p>
               <p>Še posebej se je zdel za nas pomemben 10.b člen te novele zakona, o kateri govorim,
               ki je sedaj povsem črtan, in sicer gre za to, da tisti, ki sodišču omogoča odvzem
               pooblastila oziroma upravičenje za vodenje poslov, vemo da gre tu za status
               direktorja, povedano po domače, in pa odpoklic z mesta nadzornika organa tistim
               osebam, ki so bili direktorji oziroma nadzorniki tistih podjetij, ki so šli v stečaj.
               Odvzem in odpoklic se nanaša na vsa podjetja, poudarjam vsa podjetja, kjer je takšna
               oseba direktor ali nadzornik, ne samo na podjetje v stečaju. To je bilo zapisano
               tako, kot sem že rekel, v 10.b členu. Pravzaprav se nam zdi zanimivo, da v tej noveli
               zakona, ki jo imamo danes pred seboj, jasno piše, da po mnenju Ustavnega sodišča
               ureditev v zvezi z vodenjem postopka odvzema pooblastila oziroma upravičenja za
               vodenjem postopka odvzema pooblastila oziroma upravičenja za vodenje poslov in
               odpoklic z mesta člana nadzornega organa ni prekomerna, saj je posamezniku
               omogočeno,da v sodnem postopku v katerem so mu zagotovljena vsa ustavnoprocesna
               jamstva poštenega postopka in pravnega sredstva dokaže, da s svojim ravnanjem ni
               prispeval k postopku zaradi insolventnosti ali ga povzročil. V noveli so vse te
               določbe, kar pa s tem, ko so določbe 10.b člena črtane pravzaprav vse to razmišljanje
               oziroma vse to, kar piše v tej noveli zakona pravzaprav črta. V bistvu se sedaj,
               kolikor razumem to novelo zakona, če jo sploh prav razumem, onemogoča ustanavljanje
               družb samo pravnomočno obsojenim in davčnim neplačnikom. Kar je že samo po sebi nekaj
               najbolj logičnega, da se pač takšne osebe tudi omeji, pa še to zgolj za dobo 5 let
               pri 1. točki, kot smo lahko prebrali. Skratka, tako kot toliko stvari v tej državi
               ste preprosto naredili po liniji najmanjšega odpora. Če je pri nekem členu težava ste
               se preprosto tej težavi izognili tako, da ste črtali člen zakona. Če zaključim, naš
               namen, ki ste ga, če mu lahko tako rečem, predhodnega zakona, ki smo ga takrat
               vložili je bil zelo preprost. <stage type="mag"/> (nadaljevanje)
               Prekiniti tiste barabije v poslovnem svetu, ki so bile ves čas ljudem na očeh, a
               nihče ni mogel nič storiti. Nekateri posamezniki so vehementno pošiljali podjetja v
               stečaj in odpirali nove, jih izčrpavali, prenašali premoženje iz družbe na družbo in
               podobno. Nekaj je bilo treba narediti in ta zakon navkljub nekaterim neustavnim
               določbam je na koncu le prinesel tudi pozitivne spremembe. V vašem zakonu bi jih po
               mojem mnenju moral smo nadgraditi. Žal tega s to novelo zakona niste storili, temveč
               ste določene člene preprosto črtali z izgovorom, da nimate možnosti zakona na tak
               način izvajati. Zato je predlog Slovenske ljudske stranke, da se 10.b člen tega
               predhodnega zakona, o katerem govorim, Zakona o gospodarskih družbah, da se pusti v
               obliki, kakršni je bil po odločbi Ustavnega sodišča, ker na ta člen Ustavno sodišče
               ni imelo pripomb, ga je pustilo, to se pravi ministrstvo pa seveda ima še dosti
               možnosti, da v teku tega postopka, ki smo ga začeli in pa seveda tudi na seji potem
               Državnega zbora, to zadevo ustrezno popravi. Seveda bomo mi eventualno, če bo to
               potrebno še v toku današnjega dne vložili tudi amandma v tej smeri in predlagali, da
               je to tudi amandma odbora. Hvala lepa.</p>
            </sp>
            <sp xml:id="SDT6-OZG-nujna-36-2013-09-18.sp9">

               <speaker>PREDSEDNICA ALENKA PAVLIČ:</speaker>

               <p>Hvala lepa gospod Prevc. Gospa Ljudmila Novak.</p>
            </sp>
            <sp xml:id="SDT6-OZG-nujna-36-2013-09-18.sp10">

               <speaker>LJUDMILA NOVAK (PS NSi):</speaker>

               <p>Lepo pozdravljeni in hvala za besedo.</p>
               <p>Če pogledamo razloge za spremembo zakona so zagotovo pravi in zakon gre nekako v
               pravo smer. Namreč, če želimo pospešiti postopke za registracijo gospodarskih družb
               in samostojnih podjetnikov vemo, da še kako potrebujemo nova delovna mesta, da moramo
               hitreje ustanavljati nova podjetja, vendar seveda mora biti to ustanavljanje
               učinkovito, pregledno, legalno in zaradi tega je tudi ta namen, da bi omejili
               registracijo podjetij za osebe, ki so na področju podjetništva storila določena
               kazniva dejanja vsekakor upravičeno. Vemo, da je prihajalo do mnogih zlorab,
               veriženja, ustanavljanja novih slamnatih podjetij, da so se mnoga zdrava podjetja,
               zaradi tega znašla v velikih finančnih težavah in tista podjetja propadla. Skratka,
               razlogi za spremembo zakona so pravi oziroma spremembe so nujne.</p>
               <p>Me pa nekaj skrbi, ko sem poslušala Zakonodajno-pravno službo parlamenta, da bi ta
               zakon spet povzročil ali pa omogočal nove zlorabe. Če je v njem toliko ... /
               nerazumljivo./..., ki se pač z amandmaji ne dajo odpraviti... ... / izklopljen
               mikrofon./... če so za to potrebne spremembe tudi v zakonu, potem menim, da bi to
               morali narediti v paketu ali vsaj v najkrajšem času v prihodnosti. Zato sprašujem
               predstavnike vlade, v kakšnem času se bodo spremenili tudi drugi s tem povezani
               zakoni, v katere posegamo prav s tem zakonom. Kajti, če bo prihajalo do ustavne
               presoje, do novih zlorab, potem mislim, da nismo s tem zakonom veliko naredili.</p>
            </sp>
            <sp xml:id="SDT6-OZG-nujna-36-2013-09-18.sp11">

               <speaker>PREDSEDNICA ALENKA PAVLIČ:</speaker>

               <p>Hvala. Gospod Breznik, izvolite.</p>
            </sp>
            <sp xml:id="SDT6-OZG-nujna-36-2013-09-18.sp12">

               <speaker>FRANC BREZNIK (PS SDS):</speaker>

               <p>Najlepša hvala, gospa predsednica. Jaz bom morda malo širše zaobšel ta zakon, ker
               menim, da gre za temeljni zakon, ki daje vso podlago delovanju našega gospodarskega
               sistema. Preden bomo začeli z noveliranjem tega zakona, se moramo spomniti sploh,
               kako je ta zakon nastajal. Kot veste, po osamosvojitvi smo dobesedno Zakon o
               gospodarskih družbah, ki ga je peščica strokovnjakov iz mariborske pravne fakultete
               gospodarskih pravnikov, nekako ta zakon vzela kot nek nemški krovni Zakon o
               gospodarskih družbah, ki ga je nekako implementirala v takratni slovenski pravni
               sistem. <stage type="mag"/>(nadaljevanje) Četudi delno
               parafriziram del teh ljudi, ki so nekako pripravljali temeljni zakon in po nekaj
               letih, ko sem se z njimi pogovarjal, ker sem bil tudi njihov študent, lahko povem
               neko temeljno odločitev. Ta zakon bi deloval pod temi pogoji v družbi, ki ima pač
               drugi sistem vrednot etike, predvsem pa ob podpori tako zvane vladavine prava. Torej
               o podpori vseh drugih zakonov, ki bi lahko dajali podlago ljudem, da bi v našem
               gospodarskem sistemu nekako nadaljevali z normalnim pretokom, z normalnimi poslovnimi
               odnosi, da bi te družbe lahko nekako funkcionirale. Žal je zakon, ki je bil
               implementiran v družbo je v tej družbi se sistem vrednot v desetletjih nekako
               spreminjal in postali smo družba posameznikov, ki išče stranpoti, ki išče besedne
               zveze, da sem se znašel in danes smo tukaj, kjer smo.</p>
               <p>Sam bi pričakoval, da bi ta zakon bil eden izmed zakonov, ki bi bili v nekem naboru
               nekih ukrepov za zagon resnično gospodarskega sistema. Mi smo v tem trenutku
               nekonkurenčna država. Mi smo postali nekonkurenčni, zaradi različnih vzrokov.
               Nekonkurenčni smo v prvi vrsti, zaradi monopolov, v drugi vrsti pa zaradi tega, ker
               nam pravni sistem kot tak ne deluje. Ne deluje v tem, ker določene institucije v tej
               državi ne delujejo.</p>
               <p>Zdaj bom konkretno navedel nekaj mojih pogledov zaradi česa mi s tem zakonom v
               premiku nekih gospodarskem delovanju te države ne bomo storili ničesar, torej sam ga
               lahko podpiram, ne bom ga zaviral, pomembno pa je, da se zavedamo, če pogledamo, da
               bodo omejitve, kar je normalno, da bo omejitev pri ljudeh, ki so storili neka kazniva
               dejanja s področja gospodarskega kriminala, treba pogledati v tem trenutku odločbe
               ali pa judikate sodišč, koliko je teh ljudi. Koliko je teh ljudi, koliko jih je
               pravnomočno obsojenih za različna kazniva dejanja. Jaz verjamem, da pri gospodarskih
               kaznivih dejanjih gre za izredno sofisticirana kazniva dejanja, kjer sem se tudi sam
               nekako že v nekem obdobju nekaj let nazaj zavzemal, da se naša sodišča ojačajo, da
               imajo, da pravniki so premali specialisti in da potrebujem celo vrsto gospodarskih
               pravnikov tudi na teh sodiščih, specialistov s področja tudi računalništva, s
               področja financ in vsega ostale, ker gre za resnično izredna dejanja, ki jih težko
               preiskujemo in tudi težko dokazujemo.</p>
               <p>Problem je vsega tega, da Zakon o gospodarskih družbah in tudi vseh teh ljudi, ki
               nikoli niso bili procesirani, seveda ne morejo vzeti. Mi imamo zdaj celo vrsto
               podjetij, imamo celo vrsto nekih družbenikov, direktorjev podjetij, nadzornikov, ki
               so delovali v nekih podjetjih, družbah, ki so povzročile grozovito bančno, dobesedno
               izropanje. Kdaj bodo ti ljudje procesirali, kdaj bo ta zakon za njih veljal? Ali bodo
               non stop delovali naprej? Sam bi pričakoval, da bi ta zakon bil v nekem sosledju
               skupaj, da bi tukaj sedel minister za pravosodje, da bi se pogovarjali v kakšnem
               redosledu bo ministrstvo delovalo in to je tisti ključni problem, zakaj nam
               gospodarski sistem ne deluje. Mi smo nekonkurenčni tudi za tuje vlagatelje, zaradi
               tega, ker ni zagotovljene pravne varnosti v naši državi, spoštovani kolegi in
               kolegic. To je naš ključni problem. Negotovost, pravna negotovost. Kaj je, ko mi
               nekdo ne bo plačal, ko bo z neko goljufijo nekaj dosegel, kaj bomo storili? Ali bomo
               rekli, da lahko čaka na nekih sodiščih 7,8 ali pa 10 let. Imamo celo vrsto
               podjetnikov, ki pa so mogoče bili procesirani, zaradi tega, ker mu neki velik, recimo
               glavni izvajalec ni plača, pa morda ni plačal neke dajatve za svoje delavce, nekdo,
               ki je delal 10 let je bil takoj procesiran, tistemu se majuje, kar je mogoče logično
               in posledično, ker je bil pravnomočno obsojen. Cela vrsta ljudi danes pa ni. Primer
               imamo, v kratkem, mislim, da bomo v petek imeli izredno sejo dveh bank, kjer so cela
               vrsta indicev, da so pač ljudje bilance teh bank leta in leta dobesedno frizirali, si
               delali neke bilančne dobičke in si izplačevali dobičke. Kdaj bodo ti ljudje, ki so
               naredili tudi v teh bankah celo vrsto nekih kaznivih dejanj, ki lahko danes govorimo
               o kaznivih dejanjih, kdaj bodo procesirali? In mi moramo iskati ravnotežje v
               gospodarskem sistemu. Po eni strani sveta, vseh tistih, ki smo nekje bili malo izven
               meja Republike Slovenije, tistih pozitivnih podjetniških zgodb, recimo primer
               Avstrije poznate eno največjih blagovnih znamk <stage type="mag"/>(Nadaljevanje) za Porschejem, ker so familija Porsche v bistvu
               Avstrijci. Drugi je Redbull. Didi Matešič /?/ podjetnik, mislim, da je štirikrat
               propadel, totalno. Mislim, da je zadnjič, ko je razvil svojo idejo tega energetskega
               napitka, imel samo še karto za Tajsko, pa za 14 dni delovanja v drugorazrednem
               hotelu. Torej, po eni strani ljudem, ki so propadli, in to je tudi mnenje
               gospodarskih pravnikov v Republiki Sloveniji, ne pozabite, da mnenja, ki jih poznam,
               ki so bila napisana v zadnjem obdobju šestih mesecev, ko so sodišča zahtevala mnenje,
               ali so napačne odločitve nekaterih direktorjev bile kaznive. To ni kaznivo dejanje.
               Kaznivo dejanje je, če sodiščem vsi ostali organi, institucije, ki morajo delovati,
               ki morajo biti specializirane, ki morajo imeti znanja, dokazujejo, da pa je bilo
               naklepno kaznivo dejanje ali pa večja malomarnost ali pa specialna malomarnost, tako
               imenovane "culpa specialis", "culpa lata" in vse ostalo.</p>
               <p>Ta zakon, tudi če ga optimalno pripravimo, v trenutni situaciji v slovenskem sistemu
               ali pa gospodarskem sistemu, ne bo naredil praktično nič. Lahko bo pripomogel k dvigu
               BDP za 0,002%. Je neka peščica nekega obliža na neko rano, ki se nam stalno veča. Je
               pa v redosledju, ki bi moralo slediti v neki gospodarski politiki, ta zakon lahko na
               nekem 15. ali pa 30. mestu. Moji pomisleki so, menim, da bi moral biti ta zakon
               predmet medresorskega usklajevanja med različnimi resorji. In sem tudi sam mnenja, pa
               ne zaradi tega, ker je Zakonodajno-pravna služba Državnega zbora danes povedala celo
               vrsto pomislekov, celo vrsto nekih pravnih nesmislov, tudi celo vrsto problemov, kar
               se tiče dikcije. Tako da bi sam rekel nekako takole, ne bom nasprotoval, tudi pri teh
               amandmajih se bom vzdržal pri glasovanju. Menim pa, in tudi pozivam Vlado, da začne
               ukrepati v prostorih, ki so ključnega pomena, predvsem zaradi tega, da dobimo tuj
               kapital, da bodo vlagatelji prepoznali Slovenijo kot neko transparentno, predvsem pa
               konkurenčno državo, v katero se da vlagati, v kateri obstaja neka pravna varnost, ker
               temeljni zakon, ki je bil, je zakon, ki je primerljiv v vseh državah, ki v tem
               trenutku ravno prihajajo iz recesije. Slovenija pa, če se bo to nadaljevalo, lahko
               bomo govorili mogoče že naslednje leto o hudi depresiji. To pač še enkrat ponavljam.
               Verjamem in tudi upam, da ste preko mojega govora spoznali neko dobronamernost, neko
               večno podporo nekim gospodarskim ukrepom. Upam pa, da ste začutili tudi neko kritiko
               redosledja v državi, zakaj gospodarski sistem v celoti ne deluje. </p>
               <p>Kot sem že napovedal, se bom pri teh amandmajih vzdržal, pa tudi pri ključnem
               glasovanju danes se bom vzdržal. Najlepša hvala.</p>
            </sp>
            <sp xml:id="SDT6-OZG-nujna-36-2013-09-18.sp13">

               <speaker>PREDSEDNICA ALENKA PAVLIČ:</speaker>

               <p>Hvala lepa.</p>
               <p>Zdaj bi, glede na tri razpravljavce, dala vmesno besedo Vladi, da odgovori. Potem pa,
               če se bo še kdo prijavil, nadaljujemo z drugim krogom. Izvolite, gospa Andreja.</p>
            </sp>
            <sp xml:id="SDT6-OZG-nujna-36-2013-09-18.sp14">

               <speaker>ANDREJA KERT:</speaker>

               <p>Hvala lepa. Bom poskušala odgovoriti na več odprtih vprašanj.</p>
               <p>Za začetek odgovor gospe Novakovi, in sicer na vprašanje, na katero sem že tudi sama
               opozorila, da se zavedamo, da je treba pristopiti k bolj kompleksni ureditvi tega.
               Vsekakor z naše strani, z vladne strani imate zagotovilo, da bo ob sprejemanju
               oziroma ob predložitvi Zakona o gospodarskih družbah urejeno to, na kar opozarja tudi
               zakonodajna služba parlamenta. Pripravljen bo tudi popravek oziroma spremembe Zakona
               o sodnem registru in poslovnem registru. To je zaveza, ki smo jo sprejeli ob tem, da
               smo se tudi vsi skupaj zavedali, da delamo nekaj, kar ni v skladu z vsem tem, kar je
               opozorila kolegica. Vendar hkrati zaradi nujnosti tega, da se uredijo te stvari, in
               ob tem, ko se je pripravljala rešitev in se je pravzaprav čas iztekel, da je treba
               dati čim prej v postopek ta zakon, je bilo dogovorjeno znotraj pripravljavcev, se
               pravi, znotraj Vlade, da se v tem trenutku gre s takšno rešitvijo, z zavezo, da pa se
               vse uredi do konca leta. Tako pričakujemo, da bi bil celoten paket v začetku
               naslednjega leta v parlamentu.</p>
               <p>Kar se tiče <stage type="mag"/>(Nadaljevanje) zadnjega
               izvajanja, se v nekaterih točkah vsekakor strinjamo. Imamo težavo v državi, da imamo
               na zelo nizki ravni odnos do tega, kaj je prav in kaj je narobe, tako da ne bi
               polemizirala. Želim pa povedati, da mislim, da kljub vsemu, ne glede na to, da to
               zgleda zelo majhna sprememba, je nek kamenček v mozaiku postavljanja pravne varnosti,
               ker predpis, kot je trenutno veljaven, povzroča neke nejasnosti, na kar so opozorili
               vsi deležniki, in zaradi tega smo tudi po nujnem postopku pristopili k temu, da se to
               uredi. Zaradi tega tudi najavljamo širši popravek tega zakona, ki je v programu Vlade
               že ves čas, in to ne pomeni, da je s tem zgodba, kar se tega zakona tiče, zaključena.
               Menim, da je tudi to v smeri ukrepanja za boljše poslovno okolje, čeprav zelo majhen
               kamenček, vendar mislim, da je tudi to nekaj, in neko zaupanje tudi zunanjih
               deležnikov, da poskušamo urediti dobro poslovno okolje, tudi z vidika tega
               ustanavljanja, hitrejšega ustanavljanja in čim manjših barier pri ustanavljanju novih
               oziroma vstopanju na trg, tam, kjer je seveda to dopustno. Na drugi strani pa je
               treba paziti tudi na to, da ne odpiramo preveč možnosti za izogibanje ustrezni
               poslovni in na sploh moralni praksi.</p>
               <p>Najtežji del je pa izvajanje gospoda Prevca. Razumem to kot predstavitev stvari, ki
               so bile v zakonu, ki je bil predmet ustavne presoje in je bil deloma tudi anuliran.
               Zaradi te spremembe oziroma zaradi tega posega Ustavnega sodišča je prišlo do kar
               velikih težav in zaradi teh težav je bilo treba pristopiti k spremembi členov, ki so
               bili vneseni z vašim predlogom v prejšnjem zakonu. Menim, da smo v nekem delu
               poskušali dograjevati, in verjamemo, da smo uspeli dograditi instrumente, ki so bili
               vzpostavljeni v prejšnjem zakonu. Hkrati pa smo tudi nekoliko izboljšali, kot sem
               rekla, pravno varnost glede na situacijo, ki je nastala potem, ko je Ustavno sodišče
               z odločbo odpravilo določene dele posameznih členov; predvsem tu govorimo o 10.b
               členu, ki je zaradi tega v določenem delu postal neoperativen. Na to nas je dejansko
               opozorilo Vrhovno sodišče. Predvsem je šlo za nedoločenost procesnih pravil postopka,
               vprašanje, kdo naj bi zastopal javni interes z vidika pritožbenega postopka. Bila pa
               je izpostavljena tudi nedorečenost izvajanja prepovedi biti ustanovitelj ali
               družbenik v primeru delniške družbe v praksi. Hkrati je bilo tudi ugotovljeno, da po
               mnenju Ustavnega sodišča ureditev sicer ni prekomerna, saj je posamezniku omogočeno,
               da v sodnem postopku, v katerem so mu zagotovljena vsa ustavna procesna jamstva
               poštenega postopka in pravnega sredstva, dokaže, da s svojim ravnanjem ni prispeval k
               postopku zaradi insolventnosti ali ga povzročil. Vendar pa se je na drugi strani
               postavilo vprašanje ustreznosti sankcije. Tako da je bilo tu več odprtih vprašanj. Ne
               glede na to pa menimo, da s tem, če se črta 10.b člen, se ne odpira možnosti izrabe
               oziroma izogibanja, saj zakon, ki ureja insolvenčno zakonodajo, menim, da že na
               ustrezen način, če se seveda uporablja in izvaja, da že na ustrezen način omogoča, da
               se preprečujejo takšne zlorabe.</p>
            </sp>
            <sp xml:id="SDT6-OZG-nujna-36-2013-09-18.sp15">

               <speaker>PREDSEDNICA ALENKA PAVLIČ:</speaker>

               <p>Hvala lepa.</p>
               <p>V naslednjem krogu se je prva javila gospa Osterman.</p>
            </sp>
            <sp xml:id="SDT6-OZG-nujna-36-2013-09-18.sp16">

               <speaker>ALEKSANDRA OSTERMAN (PS PS):</speaker>

               <p>Hvala za besedo, predsedujoča.</p>
               <p>Dopolnitev Zakona o gospodarskih družbah kot dolgoletna podjetnica vsekakor podpiram.
               Ima pa še določene pomanjkljivosti, na katere bi opozorila, recimo, poslovanje brez
               tekočega računa in posamične luknje v zakonu, ki se bodo zopet kot vedno izkoriščale,
               ampak <stage type="mag"/> (nadaljevanje) pozdravljam predvsem
               preglednost solidnega poslovanja podjetnikov, pozdravljam tudi, da notar že samo pred
               ustanovitvijo gospodarske družbe ima vpogled in lahko opozori oziroma prepreči vpis
               nove gospodarske družbe kajti vemo, da se je dogajalo, da je gospodarska družba
               ostala dolžna, zaprla podjetje, ga dala v stečaj in takoj čez nekaj dni odprla novo
               gospodarsko družbo. To bo sedaj pregledno tako za gospodarske družbe kot tudi za
               samostojne podjetnike na točki Vem. In pozdravljam ta pregled, da se to prepreči,
               vsekakor pa je to eden od kamenčkov oziroma korakov k ureditvi te zakonodaje,
               potrebno bo pa nadzirati celoten postopek oziroma delovanje tega zakona v praksi. To
               je to, hvala.</p>
            </sp>
            <sp xml:id="SDT6-OZG-nujna-36-2013-09-18.sp17">

               <speaker>PREDSEDNICA ALENKA PAVLIČ:</speaker>

               <p>Hvala lepa. Gospa Tomc.</p>
            </sp>
            <sp xml:id="SDT6-OZG-nujna-36-2013-09-18.sp18">

               <speaker>ROMANA TOMC (PS SDS):</speaker>

               <p>Hvala lepa za besedo, gospa predsednica. Pozdravljeni kolegi in kolegice,
               predstavniki ministrstva.</p>
               <p>Jaz bi tudi rada dodala nekaj svojih misli v zvezi s to spremembo Zakona o
               gospodarskih družbah in načeloma seveda pozdravljam vsako takšno, bom rekla, vsak
               namen predlagatelja zakona, da določeno zakonsko dikcijo izboljša in seveda, da
               doseže tudi tiste rezultate, ki jih vsi skupaj želimo doseči, to pa je, če prav
               razumem tukaj seveda preprečitev ustanavljanja podjetij tistim ki so s svojimi
               preteklimi dejanji na poslovnem področju povzročili recimo škodo temu tako.</p>
               <p>Je pa seveda tukaj skoraj mojih pohval že konec, razen namena kot takšnega, ki je
               dober je pa sama izvedba in predlagano besedilo seveda zelo šibko in polno
               pomanjkljivosti. Na te pomanjkljivosti je v glavnem v svojem obsežnem mnenju
               opozorila tudi Zakonodajno-pravna služba in jaz se temu seveda v celoti pridružujem,
               ne bom pa ponavljala zdaj teh najbolj perečih stvari. Omejila se bom pri svojem
               izvajanju na nekaj statističnih podatkov, ki so bili letos objavljeni v vseh
               svetovnih medijih, da tako rečem tudi pri nas, in sicer so povezani s konkurenčnostjo
               Slovenije in njeno umeščenostjo na svetovnih lestvicah.</p>
               <p>Kot veste World Economic Forum je letos objavil ponovno lestvico tako kot jo objavlja
               vsako leto, iz katere je razviden žalosten podatek, da je Slovenija spet padla za pet
               mest na tej lestvici konkurenčnosti. Prva na tej lestvici je Švica. Zakaj zdaj to
               govorim? Zaradi tega, ker bi želela pokazati povezavo med našo vztrajno ambicijo, da
               izboljšamo poslovno okolje tako, da naredimo ustanavljanje podjetij in drugih
               gospodarskih subjektov izrazito lahko, izrazito hitro, skratka na temu področju se
               nenormalno trudimo, da bomo ne v dnevnih ampak v urah šteli ustanovitev podjetja.
               Celo predlagatelj zakona tukaj v začetku sam pravi, da se je glede na prejšnjo
               veljavnost zakona v bistvu poslabšalo stanje pri ustanavljanju podjetij in
               samostojnih podjetnikov. Zdaj pa poglejte te podatke in sicer čas za vpis poslovnega
               subjekta v register se je iz 2,4 dneva podaljšal na 7,6 dneva, za vpis samostojnih
               podjetnikov pa iz 3,6 ure na 1,9 dneva. Lepo vas prosim, to so vendar odlični
               podatki. In te odlične podatke izražajo tudi uvrstitve Slovenije na lestvici
               konkurenčnosti na ravno tem posebnem kazalniku, ki se tudi meri. In na tem posebnem
               kazalniku je Slovenija kljub temu, da drsi po lestvici navzdol zasedla šestnajsto
               mesto. Medtem, ko je Švica, ki je v splošnem prva na tej lestvici po tem istem
               kazalniku zasedla oseminsedemdeseto mesto.</p>
               <p>In seveda, mi se vsak dan znova trudijo z e-vem-om, z ne vem katerimi vsemi<stage type="mag"/> (nadaljevanje) nadgradnjami informacijskih
               sistemov, da bomo še poenostavili ustanavljanje podjetij in jih naredili še bolj
               hitre. Ampak s tem seveda ne bomo dosegli, da bomo v splošnem postali bolj
               konkurenčni in da bo seveda Slovenija tukaj tudi sicer napredovala.</p>
               <p>V temu kontekstu seveda opozarjam, tudi pred morebitnimi prihajajočimi takšnimi
               idejami o poenostavitvah poslovnega okolja, o odpravljanju birokratskih ovir s čimer
               se spet načeloma seveda zelo strinjam ampak pri tem moramo vedno uporabiti neko
               zdravo mero in neko ustrezno presojo kdaj bomo te naše ambicije, da bomo še eno mesto
               napredovali na tej lestvici po enem izmed, ne vem koliko kazalnikov, da bomo naredili
               več škode kot koristi. Ker marsikdaj jo naredimo. In tudi s to možnostjo hitrega
               ustanavljanja podjetij od danes na jutri že v preteklosti smo naredili veliko
               škode.</p>
               <p>Še nekaj bi tukaj opozorila za zraven, finančni učinki tega zakona niso pretirano
               veliki, drugje jih merimo v milijonih evrov, tukaj jih merimo samo v nekaj deset
               tisoč evrov pa vendarle, v povezavi s tem, kar sem že prej povedala, da je potrebno
               za vsake takšne spremembe zadaj nadgraditi neke informacijske sisteme se seveda
               človek ne more pogosto znebiti občutka, da nekateri želijo te stalne spremembe, saj
               jim te stalne spremembe omogočajo, da imajo kar naprej nek zaslužek z v smislu
               nadgradnje teh informacijskih sistemov. Zato, da bomo izvedli ta predlog sprememb, ki
               ga danes predlagate bo potrebno spremeniti dva informacijska sistema. Potrebno bo
               nadgraditi DURS-ov sistem, in za to, pravi predlagatelj, da bomo porabili dvajset
               tisoč evrov. In potrebno bo nadgraditi informacijski sistem AJPES-a. In za to, pravi
               predlagatelj, bomo porabili štirideset tisoč evrov. In državna sekretarka že
               napoveduje da bomo kmalu seveda tukaj pred seboj imeli nove spremembe, ki bodo najbrž
               povzročile, da bomo to kar popravljamo danes morali še enkrat popravljati.</p>
               <p>Skratka, pripomb v zvezi s tem predlogom sprememb je ogromno, tako z naše strani
               čisto, bom rekla vsebinskih pomislekov kot tudi pravno formalnih, ki jih je podala
               Zakonodajno-pravna služba. Tako da, namen predlagatelja, ki je bil dober, še enkrat
               ponavljam, se seveda popolnoma izjalovil v slabo pripravljenem besedilu, ki ga danes
               tukaj pred seboj obravnavamo. Hvala lepa.</p>
            </sp>
            <sp xml:id="SDT6-OZG-nujna-36-2013-09-18.sp19">

               <speaker>PREDSEDNICA ALENKA PAVLIČ:</speaker>

               <p>Hvala lepa. Še kdo želi razpravljati? Gospa državna sekretarka.</p>
            </sp>
            <sp xml:id="SDT6-OZG-nujna-36-2013-09-18.sp20">

               <speaker>ANDREJA KERT:</speaker>

               <p>Hvala samo na kratko, da se ne bi ponavljala.</p>
               <p>Vsekakor se strinjam z gospo poslanko Ostermanovo in sicer, da bo potrebno nadzirati
               kako bo ta postopek potekal, tako kot se je tudi že v preteklosti, ker je dejansko
               potrebno ugotoviti ustrezno učinkovitost takšnih določil, ker v kolikor v praksi
               zadeve ne zaživijo tako kot bi morale je vsekakor potrebno tudi ustrezno
               ukrepati.</p>
               <p>Kar se tiče pa nadgradnje informacijskih sistemov, ki je bila največja, kako bi
               rekla, takšna izpostavljena tematika je tako; DURS in AJPES informacijska sistema med
               seboj sta popolnoma nepovezana, kar je nesprejemljivo. V vsakem primeru bi ta zadeva
               morala biti izpostavljena in tudi načrtovana. Tako da to ni posledica zgolj samo tega
               zakona, ki je pred vami je pa nujno potrebno, da se pa pove, da se podatki ,katere
               ima DURS v temu primeru uporabljajo lahko za te namene. Zaradi tega je tukaj ta, bom
               rekla izpostavljenost ravno pri temu zakonu.</p>
               <p>Kaj bo v novem zakonu? Mi, po naših ocenah predvidevamo, da novi zakon ne bo
               spreminjal teh naporov katerih smo jih vložili v pripravo <stage type="mag"/> (nadaljevanje) tega oziroma rešitev temveč da jih bomo poskušali
               nadgraditi in narediti še bolj verodostojne, da bi dejansko zajeli vse primere,
               katere je mogoče zajeti in ki so bili v praksi pri ustanavljanju podjetij oziroma pri
               prenašanju in tako naprej, pač vseh teh postopkih ugotovljeni kot recimo temu
               neprimerni. Tako da, jaz upam, da ne bo to pomenilo dodatnih stroškov za kakršno koli
               informacijsko nadgradnjo sistemov oziroma nadgradnjo informacijskih sistemov. Je pa
               vsekakor te nadgradnje, katere ste jih omenjali dejansko so bile začrtane v
               dokumentih kateri so bili pravzaprav predstavljeni že v preteklosti, da je potrebno
               vse sisteme med seboj, ki so v rokah države, da morajo biti povezani in da se po
               nepotrebnem ne obremenjuje ljudi oziroma zunanjih deležnikov s pridobivanjem
               informacij oziroma ustreznih potrdil iz enega informacijskega sistema in pa prenos v
               drugi sistem. Kar menim, da je zelo dobra praksa in ki jo je potrebno tudi
               podpreti.</p>
               <p>Zdaj, strinjam se z vami, da konkurenčnosti Slovenija ne bo dvignilo hitro
               ustanavljanje podjetij, to je definitivno. V temu predlogu je pač bilo prikazano kaj
               se je zgodilo po tistem, ko je bilo potrebno preverjati določene stvari in ena izmed
               slabih stvari se je pokazalo preverjanje izjave ustanoviteljev oziroma tistega, ki je
               želel neko spremembo o resničnosti njegovih navedb. Tukaj se je pokazala velika
               pomanjkljivost tega sistema in pat udi sledljivost oziroma se je kasneje kdaj se
               lahko sploh ugotovi, da je bila izjava dana kot neresnična v postopkih ko so bili
               postopki že zaključeni.</p>
               <p>Tako da, moram reči, da tukaj je dejansko predlog kako naj bi bil korak naprej. Kako
               naj bi bil korak naprej od te, bom rekla v praksi težko sledljive in pa izvedljive
               preverjanja te izjave.</p>
            </sp>
            <sp xml:id="SDT6-OZG-nujna-36-2013-09-18.sp21">

               <speaker>PREDSEDNICA ALENKA PAVLIČ:</speaker>

               <p>Hvala. Gospa Osterman.</p>
            </sp>
            <sp xml:id="SDT6-OZG-nujna-36-2013-09-18.sp22">

               <speaker>ALEKSANDRA OSTERMAN (PS DL):</speaker>

               <p>Hvala za besedo predsedujoča. Rada bi še povedala, kar je zelo pomembno... Vse je to
               lepo in prav, vendar če bo pravni sistem deloval tako kot sedaj deluje, kjer traja en
               sodni postopek oziroma do pravnomočne odločbe pet, štiri let ali več ne bomo s tem
               zakonom nič dosegli. Kajti, ko se pojavi, ko mi kaznujemo ta špekulativna
               ustanavljanja oziroma te družbenike, gospodarstvenike, ki delujejo nepošteno se
               moramo zavedati, da bo tudi pravni sistem moral urgirati in izdati odločbo,
               pravnomočno odločbo v zelo kratkem času. Kajti, če se bodo ti sodni postopki vlekli
               štiri, pet let ali več nismo s tem prav nič naredili, v teh štirih, petih letih lahko
               ustanovi deset novih podjetij in se ta krog vrti naprej.</p>
               <p>Se pa strinjam, da moramo delati ne na kvantiteti podjetij s tem ne dosegamo nič, mi
               moramo ustvarjati pogoje za razvoj gospodarstva, da se ohranjajo zdrava podjetja in
               ustvarjajo podjetja, ki imajo neko perspektivo in prihodnost, ne po številčnosti
               ampak po kvaliteti podjetij, ki bodo obstala na tržišču. Hvala.</p>
            </sp>
            <sp xml:id="SDT6-OZG-nujna-36-2013-09-18.sp23">

               <speaker>PREDSEDNICA ALENKA PAVLIČ:</speaker>

               <p>Gospa Avberšek, izvolite.</p>
            </sp>
            <sp xml:id="SDT6-OZG-nujna-36-2013-09-18.sp24">

               <speaker>ALENKA AVBERŠEK:</speaker>

               <p>Moram poudariti, da je do spremembe 10.a in 10.b člena prišlo tudi na pobudo
               gospodarske zbornice in združenja menedžer. Preprosto zaradi neizvedljivosti
               institutov, ki izhajajo iz neobstoječih evidenc. In menimo, da sprememba naslavlja
               spremembe v pravi smeri, pomislek, da je pa za to potrebno okrepiti oziroma
               investirati v informacijski sitem je pa samo po sebi umevno in ne samo dvajset in
               štirideset tisoč ampak verjetno bistveno več, tako na strani DURS-a kot na strani
               AJPES-a, ker menimo, da je to nujen pogoj zato, da smo lahko učinkoviti ne samo pri
               predmetu, ki ga obravnava ta zakon, ampak pri vrsti ukrepov, ki jih potrebujemo za
               preprečevanje sive ekonomije, davčne izterjave in še česa.</p>
               <p>Tako da, nikakor ne gledamo na nujnost tega ukrepa z vidika nekih novih zlorab kdo
               komu dela kakšen nov posel, nikakor. <stage type="mag"/>
               (nadaljevanje) Menimo, da je ta ukrep informatizacije državne uprave tudi na teh
               segmentih več kot potreben ne pa kamen spotike pri sprejemanju tega zakona.</p>
            </sp>
            <sp xml:id="SDT6-OZG-nujna-36-2013-09-18.sp25">

               <speaker>PREDSEDNICA ALENKA PAVLIČ:</speaker>

               <p>Gospa Tomc.</p>
            </sp>
            <sp xml:id="SDT6-OZG-nujna-36-2013-09-18.sp26">

               <speaker>ROMANA TOMC (PS SDS):</speaker>

               <p>Hvala lepa.</p>
               <p>Nikakor ne bi želela, da bi bil to kamen spotike. Jaz se zavedam, da je potrebno
               nekaj vlagati tudi v informacijski sistem. Jaz sem samo opozorila na to dejstvo in
               hkrati to zdaj opozarjam še v temu kontekstu, da prenova informacijskega sistema
               DRUS-a je Slovenijo v zadnjih letih stala oziroma bo še stala, ne vem v kateri fazi
               je, petindvajset milijonov evrov. Če en sistem, ki stane petindvajset milijonov evrov
               ne moremo zgraditi tako, da bi zagotavljal tudi ustrezno izmenjavo podatkov z drugimi
               sistemi potem oprostite, se nam prav slabo piše. Mislim, da je ta nadgradnja v temu
               kontekstu zelo nepotrebna. Se pa strinjam seveda, da pa to ne more biti ovira, da ne
               bi sprejemali dobrih rešitev. Ampak ta sprememba zakona ne prinaša dovolj dodelanih
               rešitev, da bi jih lahko smatrali za dobre, čeprav ima dober namen. Še vedno se bodo
               v praksi pojavljali številni problemi in še vedno bomo imeli težave pri izvedbi.
               Hvala lepa.</p>
            </sp>
            <sp xml:id="SDT6-OZG-nujna-36-2013-09-18.sp27">

               <speaker>PREDSEDNICA ALENKA PAVLIČ:</speaker>

               <p>Hvala lepa. Še vedno smo pri 1. členu in amandmaju, sprašujem, ali kdo želi še k 1.
               členu razpravljati oziroma... Če ne. Potem bi zaključila razpravo o 1. členu in
               prehajamo na glasovanje o amandmaju k 1. členu.</p>
               <p>Glasujemo, kdo je za? (11 članov.) Je kdo proti? (Nihče.)</p>
               <p>Amandma je bil sprejet.</p>
               <p>V razpravo dajem 2. člen in predlog za amandma odbora stranke SLS za črtanje člena.
               Želi kdo razpravljati? Izvolite, gospod Prevc.</p>
            </sp>
            <sp xml:id="SDT6-OZG-nujna-36-2013-09-18.sp28">

               <speaker>MIHAEL PREVC (PS SLS):</speaker>

               <p>Hvala lepa še enkrat gospa predsednica. Čisto kratko, ker sem več ali manj vse
               povedal že prej, v prejšnji razpravi.</p>
               <p>Dejstvo je, da s tem amandmajem, ki ga predlagamo vendarle želimo, da tista dikcija
               iz obstoječega člena, to je v 10.b členu, da ostane oziroma, da ta člen, 2. člen
               vendarle ostane / Nerazumljivo./ In seveda s tem damo možnost Vladi, ministrstvu, da
               ga še dodatno dopolni. Ne rečem, da je seveda ta člen optimalen, dejstvo pa je, da
               Ustavno sodišče tega člena ni črtalo. Dejstvo je, da je Ustavno sodišče nekje
               presodilo, da je seveda v svojem, da je po mnenju Ustavnega sodišča, se pravi
               ureditev v zvezi z vodenjem postopka odvzema pooblastila oziroma upravičenja za
               vodenje poslov in odpoklic z mesta člana nadzornega organa ni prekomerna, to kar sem
               pravzaprav povedal že prej saj je seveda posamezniku potem v sodnem postopku, to se
               pravi so mu zagotovljena vsa ustavnopravna jamstva do poštenega postopka oziroma v
               temu postopku lahko dokaže, da s svojim ravnanjem ni na noben način prispeval k
               postopku zaradi insolventnosti ali pa da je seveda insolventnost povzročil. </p>
               <p>Tako da, predlagam, da vendarle odbor odloča o tem amandmaju in seveda, da ga tudi
               sprejme. Še enkrat, s tem bomo vendarle ta 2. člen pustili odprt in dajemo možnost
               predlagatelju, da ga dopolni in da seveda s tem zakon ostane bolj kvaliteten.
               Hvala.</p>
            </sp>
            <sp xml:id="SDT6-OZG-nujna-36-2013-09-18.sp29">

               <speaker>PREDSEDNICA ALENKA PAVLIČ:</speaker>

               <p>Hvala lepa. Še kdo? Potem zaključujem razpravo in dajem na glasovanje... Izvolite,
               gospa državna sekretarka.</p>
            </sp>
            <sp xml:id="SDT6-OZG-nujna-36-2013-09-18.sp30">

               <speaker>ANDREJA KERT:</speaker>

               <p>Želela bi samo povedati, da Vlada nasprotuje takšnemu amandmaju iz razlogov, katere
               sem že prej navedla, da<stage type="mag"/> (nadaljevanje) ne bi
               ponavljala. Toliko mogoče v pojasnilo.</p>
            </sp>
            <sp xml:id="SDT6-OZG-nujna-36-2013-09-18.sp31">

               <speaker>PREDSEDNICA ALENKA PAVLIČ:</speaker>

               <p>Izvolite, gospod Černač.</p>
            </sp>
            <sp xml:id="SDT6-OZG-nujna-36-2013-09-18.sp32">

               <speaker>ZVONKO ČERNAČ (PS SDS):</speaker>

               <p>Hvala.</p>
               <p>Zdaj, v obrazložitvi je eden izmed razlogov, da se predlaga črtanje tega člena ta, da
               to urejanja nek drug zakon. Ampak mislim, da ni nič narobe, če ta določba ostane tudi
               v ZVD-ju. Je pa ta določba vsebinsko zelo pomembna in mene navdaja občutek, da vlada
               prihaja s to novelo ravno zaradi tega, da ta člen črta, kajti ta bi bil dejansko
               učinkovit in če ostane v veljavi bi se nekatere stvari tudi v naši državi več ne
               dogajale, bi ne bili slabši kot recimo nekateri od naših sosedov, ki še niso člani
               Evropske unije kjer so neki finančnici dosmrtno prepovedali opravljanje bančnih
               poslov, pri nas pa ta ista bančnica zavozi eno ali dve banki in za nagrado dobi
               poplačane vse vloge ki jih ima v teh bankah.</p>
               <p>Občutek je, da je resnični namen novele tega zakona rano ta 10.b člen, kajti ta je
               tisti, ki govori, da sodišča lahko prepove, da nekdo, ki je podjetje zavozil tega več
               ne more upravljati brez neke predhodne pet- ali desetletne kalvarije po sodiščih o
               čemer govori prejšnji 10.a člen.</p>
               <p>Tako da, če boste ta člen črtali potem boste dejansko javnosti povedali, da vam ne
               gre za to, da tisti ki podjetja zavozijo, jih izpraznijo, obogatijo in jim ne vzamete
               niti evra, da ste še naprej zato, da te rabote delajo. Če boste podprli, da se ta
               člen črta, drugače tega ne morem razumeti, ker nič ni narobe, če je isto besedilo
               napisano v dveh zakonih. Imamo zakone, kjer je isto besedilo tudi v desetih zakonih
               napisano pa se zaradi tega nihče ne sekira.</p>
               <p>Tako da, jaz predlagam, da se ta amandma Slovenske ljudske stranke podpre in v
               kolikor je nomotehnično potrebno kar koli izpiliti se to lahko stori še vedno na seji
               Državnega zbora.</p>
            </sp>
            <sp xml:id="SDT6-OZG-nujna-36-2013-09-18.sp33">

               <speaker>PREDSEDNICA ALENKA PAVLIČ:</speaker>

               <p>Hvala lepa. Prosim, če se predstavite, izvolite besedo.</p>
            </sp>
            <sp xml:id="SDT6-OZG-nujna-36-2013-09-18.sp34">

               <speaker>IGOR KNEZ:</speaker>

               <p>Dober dan, lep pozdrav. Igor Knez, Gospodarska zbornica Slovenije.</p>
               <p>Mogoče samo še eno dodatno pojasnilo. Kot veste je Gospodarska zbornica Slovenije že
               v preteklosti 10.a in 10.b člena leta 2010, 2011 nasprotovala določenim rešitvam. Pa
               ne zaradi njihovega namena in ciljev, ki so se skušali skozi ta dva člena doseči
               temveč predvsem zaradi oblike pravnega varstva, ki v teh primerih tudi po naši oceni
               niso bili v zadostni meri doseženi oziroma ne bi bili doseženi. In to se je dejansko
               tudi izkazalo potem, ko je Ustavno sodišče sicer 10.b člen ohranilo v veljavi vendar
               je tudi pravna stroka, tudi gospodarstvo konec koncev ugotovilo, da je to v praksi ne
               da je neizvedljivo temveč, da zna povzročati številne težave. Mi se strinjamo, da je
               potrebno seveda preganjati tiste, ki izčrpavajo podjetja, ki verižijo podjetja, ki
               povzročajo škodo upnikom in absolutno mi seveda zagovarjamo te cilje. Menimo pa samo,
               da je trenutna ureditev v Sloveniji, pravna ureditev v Sloveniji dopušča vse sankcije
               za tiste, ki to kršijo. Zakon o finančnem poslovanju se dejansko ne izvaja,
               sprašujemo se zakaj se ne, tudi država konec koncev je upnik in tudi država ni nikoli
               do zdaj uporabila določb, ki omogočajo seveda, da uveljavljajo odškodninsko
               odgovornost do poslovodstev, nadzornih organov in vseh tistih, ki so seveda kršili
               pravila poslovno finančne stroke. To se do sedaj v praksi ni dogajalo.</p>
               <p>Po drugi strani, seveda tudi upniki moramo priznati niso bili do sedaj dosledni, so
               imeli možnosti, niso jih uveljavljali. Seveda so na njihovi strani mogoče malce
               drugačne omejitve, konec koncev je to povezano tudi z velikimi stroški, vemo tisti,
               ki so v stečajnih postopkih oziroma v podobnih situacijah že sedaj ali težko
               poslujejo ali pa so konec koncev tudi sami v podobni situaciji.</p>
               <p>Zato menimo, da je v prvi vrsti potrebno izvajati tisto kar nam pravni red v tej
               državi že daje na voljo pa se ne izvaja, ne pa da zadeve dopolnjujemo v številnih
               drugih zakonih na drugačen načine, namesto samo da bi to izvajali. Se pravi tudi
               sodišča, konec koncev se pa seveda strinjamo s pripombo gospe poslanke, ki je že to
               prej omenila, pravni red in pravno varstvo mora biti zagotovljeno in mora biti
               relativno hitro zagotovljeno. Tudi pritožbeni postopki morajo hitro steči in to
               seveda je apel na sodišča in tudi mogoče na Ministrstvo za pravosodje, seveda, da se
                  <stage type="mag"/> (Nadaljevanje) te zadeve poveže, in da
               se začne to izvajati. Mi, ko smo nekako, ne sodelovali, ampak smo bili povprašani za
               naše mnenje v zvezi z novelo Zakona o gospodarskih družbah, smo seveda tudi opozorili
               na to, da se dosedanje aktivnosti oziroma dosedanje možnosti ne izvajajo in to
               mislim, da je v prvi vrsti treba narediti, ne pa, da z nekimi pravnimi normami še
               nadgrajujemo oziroma na drugačen način ogrožamo subjekte, ki pa mogoče poslujejo na
               pravno formalen način in v skladu z vsemi pravili stroke in tudi ta 10.b člen, kot je
               bil zastavljen, bi lahko povzročil, da bi določene osebe, če smo že sedaj zelo
               natančni, se pravi, poslovodje oziroma člani nadzornih svetov seveda bili
               inkriminirani za nekaj kar dejansko niso povzročili oziroma so v ozadju objektivne
               okoliščine. Seveda to menimo, da je možno preprečiti, s tem, da se ta 10.b člena, in
               da se hkrati seveda istočasno začnejo uveljavljati vse pravne možnosti, ki so še
               sedaj dane. Če organi svojega dela ne opravijo dobro, se pravi organi pregona in vse
               institucije, ki jih v Sloveniji že imamo in bi morale delovati, menimo da ne smemo
               povzročati dodatnih negativnih posledic na poslovodstvo in seveda na tiste, ki
               pravilno opravljajo svoje delo. Hvala.</p>
            </sp>
            <sp xml:id="SDT6-OZG-nujna-36-2013-09-18.sp35">

               <speaker>PREDSEDNICA ALENKA PAVLIČ:</speaker>

               <p>Hvala lepa. Bi Vlada še kaj dodala? Ne. Še kdo drug? Izvolite gospod Černač.</p>
            </sp>
            <sp xml:id="SDT6-OZG-nujna-36-2013-09-18.sp36">

               <speaker>ZVONKO ČERNAČ (PS SDS):</speaker>

               <p>Jaz bi vseeno pričakoval, da bi Vlada kaj okrog tega rekla, ker je Vlada predlagatelj
               te novele ne gospodarska zbornica. Ta argumentacija seveda ne vzdrži. Mi ne govorimo
               o, če poenostavimo, o direktorjih, ki vodijo podjetja uspešno, ker so rezultati
               dobri, ampak govorimo o direktorjih, ki si izplačujejo bajne nagrade. Imate primer
               neke direktorice, ki ima sedaj na lagarju že za približno pol milijona evrov nagrad,
               tam nekje v Pomurju, podjetje je izdatno državno subvencionirano, izdatno. Kot kaže,
               bo šlo čez nekaj mesecev v likvidacijo oziroma v stečaj. Država je v to podjetje
               namenila v zadnjih letih kar nekaj milijonov evrov in ta direktorica bo imela
               terjatev do tega podjetja najmanj v višini pol milijonov evrov, podjetje bo pa med
               tem "crknilo". In se pravi, po tej vaši logiki je ta člen problem, če ji rečemo, ne
               moreš več biti direktorica ne tega ne kateregakoli drugega podjetja oziroma če ji
               sodišče to reče, ne politika ali pa Zvone Černač. Nelogično je to kar govorite.
               Nelogično. Saj ne zadeva ta člen tistih, ki vodijo podjetja, ki dobro poslujejo,
               imajo dobre rezultate. Če pa je v teh primerih tudi kakšen odstotek ali pa promil
               takih, kjer lahko te osebe dokažejo, da ni zaradi njihovega ravnanja, da niso zaradi
               njihovega ravnanja bili povzročeni ti slabi rezultati likvidacije in stečaj, pa ima
               še vedno sodišče na podlagi drugega odstavka možnost, da se te prepovedi izogne. Se
               pravi, v ničemer ni ta člen omejujoč. In v kolikor ga je treba formalno izpiliti, se
               tukaj lahko, časa je dovolj do naslednjega tedna, v miru stori. Samo, če ta amandma
               ne bo sprejet, tega več ni mogoče narediti.</p>
            </sp>
            <sp xml:id="SDT6-OZG-nujna-36-2013-09-18.sp37">

               <speaker>PREDSEDNICA ALENKA PAVLIČ:</speaker>

               <p>Hvala. Vlada. Damo prednost. Izvolite gospod.</p>
            </sp>
            <sp xml:id="SDT6-OZG-nujna-36-2013-09-18.sp38">

               <speaker>IGOR KNEZ:</speaker>

               <p>Hvala še enkrat. Saj pravim, upam, da nisem bil napačno razumljen, ampak bom tudi jaz
               dal mogoče samo eno situacijo, ki se pa seveda lahko zgodi na podlagi tega 10.b člena
               in se popolnoma strinjam, če je v ozadju takšna zgodba, ki jo je gospod Černač sedaj
               povedal, absolutno. To mislim, da že rešujejo tudi številne druge rešitve, ki jih
               imamo v pravnem redu in mora biti zadoščeno pravnemu redu. Mogoče tudi institucije
               seveda ne opravljajo svoj organ, ampak nisem jaz na tem mestu, da bi zdaj kogarkoli
               zagovarjal. Ampak jaz bom samo povedal situacijo, ki se pa seveda tudi lahko zgodi.
               Zaradi nekih določenih razlogov, /nerazumljivo/, mogoče v gradbeništvu v preteklosti,
               tri do štiri velike ogromne stečaje v ozadju pa tudi ogromno število malih upnikov,
               če lahko tako rečem, mogoče navadnih upnikov malih podjetij, podizvajalcev, ki so v
               velikem številu tudi sami že zašli v situacijo stečaja. In pa tej dikciji 10.b člena,
               načeloma bi to pomenilo, zato ker je prišlo do stečaja, da je ta poslovodja sam
               zakrivil stečaj in seveda sedaj se bo moral ukvarjati v ne pravdnem postopku, v
               sodnem <stage type="mag"/> (Nadaljevanje) postopku z
               dokazovanjem, da dejansko vse to, posledica poslovanja, mogoče ne vem, SCT oziroma
               slabega poslovnega odnosa, ki ga je imel z SCT. In mislimo, da takih situacij je
               lahko tudi ogromno in to želimo, da se vsaj za enkrat prepreči. Na drugi strani pa je
               treba iskati tiste, ki zavestno in zavedno kršijo vsa načela pravne države, ravnajo
               kaznivo in to v celoti podpiramo. Po drugi strani pa moramo zavarovati tudi veliko
               število tistih, ki konec koncev so na neki objektivni podlagi zašli v to situacijo in
               ne subjektivno, če lahko tako rečem.</p>
            </sp>
            <sp xml:id="SDT6-OZG-nujna-36-2013-09-18.sp39">

               <speaker>PREDSEDNICA ALENKA PAVLIČ:</speaker>

               <p>Hvala lepa. Še gospa državna sekretarka.</p>
            </sp>
            <sp xml:id="SDT6-OZG-nujna-36-2013-09-18.sp40">

               <speaker>ANDREJA KERT:</speaker>

               <p>Hvala lepa za besedo. Samo na kratko. V bistvu je nekje še nadgradnja tega kar so iz
               gospodarske zbornice opozorili. Gre za to, da pravzaprav po tem členu imamo tukaj
               vsakega kriznega menedžerja v postopku. Sedaj kako bomo izšli iz krize, ne vem, ker
               vsak, ki bi se lotil teh stvari, ko pride v podjetje, ki je slabo stoječe, ugotovi da
               je insolventno, in da mora razglasiti, bi bil v eventualnem pač možnem takšni
               prepovedi delovanja. Naredil je pravzaprav nekaj kar je v korist, da se stvari
               uredijo, ker ga zakon sili. Prejšnji tega pač ni storil, ker, ne vem. To so konkretni
               primeri. Menimo, da dejansko ta člen ne rešuje tega velikega problema, ki ga imamo v
               Sloveniji. Se strinjam. Vendar pa menimo hkrati tudi, da zakon, ki ureja insolventne
               postopke, da ima zadostne varovalke, in da ga je dejansko potrebno samo začeti
               definitivno uporabljati in izvajati, kar pa pomeni odgovornost tako nadzornikov kot
               poslovodstev in pa seveda tudi potem v nadaljevanju pa seveda tudi ustreznih organov,
               ki morajo ustrezno reagirati, vendar najprej, jaz menim, da je potrebno dobro okolje
               korporativnega upravljanja in pa spoštovanja zakonov katere že imamo. S takšnimi
               prisilami, saj pravim, ocenjujemo, da ne bomo rešili tega velikega problema katerega
               se tudi mi zavedamo, ker uvaja preveliko pravno negotovost, kako ravnati, s tem, da
               je pa sodišče vsekakor ni zanemarljivo. Tukaj v teh pripravah je sodelovalo zelo
               široko v pripravah in pa v razglabljanjih o tem, kako stvari razrešiti. In sicer je
               Vrhovno sodišče bilo ves čas prisotno pri pripravi in je opozarjalo na veliko pravno
               negotovost, kako pravzaprav te postopke sploh, glede na to, da je to po uradni
               dolžnosti. In je bilo dejansko predlagano, da se na takšen način v tem trenutku glede
               na to, da Zakon o insolventnih postopkih že ima ustrezne sankcije, da je takšno
               določilo, ki je tukaj, škodljivo lahko, v veliki meri za poslovno okolje v katerem
               živimo in delovanje sistema.</p>
            </sp>
            <sp xml:id="SDT6-OZG-nujna-36-2013-09-18.sp41">

               <speaker>PREDSEDNICA ALENKA PAVLIČ:</speaker>

               <p>Hvala lepa. Še kakšno mnenje? Če ne, dajem na glasovanje predlog Poslanske skupine
               SLS, predlog amandmaja k 2. členu, dajem na glasovanje. Glasujemo.</p>
               <p>Kdo je za? (7 članov.) Kdo je proti? (10 člani.)</p>
               <p>Ugotavljam, da amandma ni sprejet.</p>
               <p>V razpravo dajem 3. člen in amandma. Želi kdo razpravljati? Amandma k 3. členu.
               Zaključujem razpravo. Prehajamo na glasovanje o amandmaju k 3. členu. Glasujemo.</p>
               <p>Kdo je za? (10 članov.) Kdo je proti? (Nihče.)</p>
               <p>Ugotavljam, da je amandma sprejet.</p>
               <p>V razpravo dajem 4. člen in amandma. Želi kdo razpravljati? Ne. Zaključujem razpravo.
               Prehajamo na glasovanje o amandmaju k 4. členu. Glasujemo. <stage type="mag"/> (nadaljevanje) Kdo je za? (11 članov.) Je kdo proti? (Nihče.)</p>
               <p>Amandma k 4. členu je sprejet.</p>
               <p>V razpravo dajem 5. člen in amandma. Želi kdo razpravljati? Zaključujem razpravo.
               Prehajamo na glasovanje o amandmaju k 5. členu. Glasujemo.</p>
               <p>Kdo je za? (11 članov.) Je kdo proti? (Nihče.)</p>
               <p>V razpravo dajem 6. člen in amandma k 6. členu. Želi kdo razpravljati? Ne.
               Zaključujem razpravo. Prehajamo na glasovanje. Glasujemo.</p>
               <p>Kdo je za? (10 članov.) Je kdo proti? (Nihče.)</p>
               <p>Amandma je bil sprejet.</p>
               <p>V razpravo dajem 7. člen in amandma. Želi kdo razpravljati? Zaključujem razpravo.
               Prehajamo na glasovanje o amandmaju k 7. členu. Glasujemo.</p>
               <p>Kdo je za? (10 članov.) Je kdo proti? (Nihče.)</p>
               <p>V razpravo dajem 8. člen in amandma k 8. členu. Želi kdo razpravljati? Zaključujem
               razpravo. Glasujemo o amandmaju k 8. členu.</p>
               <p>Kdo je za? (10 članov.) Je kdo proti? (Nihče.)</p>
               <p>V razpravo dajem 9. člen. Želi kdo razpravljati? Zaključujem razpravo.</p>
               <p>V razpravo dajem 10. člen in amandma. Želi kdo razpravljati? Ni razpravljavcev.
               Prehajamo na glasovanje o amandmaju k 10. členu. Glasujemo.</p>
               <p>Kdo je za? (11 članov.) Je kdo proti? (Nihče.)</p>
               <p>V razpravo dajem 11. člen in amandma k 11. členu. Razpravljavcev ni. Zaključujem
               razpravo. Glasujemo o amandmaju k 11. členu.</p>
               <p>Kdo je za? (11 članov.) Je kdo proti? (Nihče.)</p>
               <p>V razpravo dajem 12. člen. Želi kdo razpravljati? Zaključujem razpravo.</p>
               <p>V razpravo dajem 13. člen in amandma. Želi kdo razpravljati? Zaključujem razpravo.
               Glasujemo o amandmaju k 13. členu.</p>
               <p>Kdo je za? (11 članov.) Je kdo proti? (Nihče.)</p>
               <p>Zaključili smo razpravo o členih predloga zakona in glasovanje o amandmajih. Odboru
               predlagam, da v skladu s prvim odstavkom 128. člena Poslovnika glasuje o vseh členih
               predloga skupaj. Se strinjate? Glasujemo o zakonu, o vseh členih skupaj.
               Glasujemo.</p>
               <p>Kdo je za? (11 članov.) Je kdo proti? (6 članov.)</p>
               <p>Členi zakona so bili sprejeti.</p>
               <p>S tem zaključujem obravnavo predloga zakona na Odboru za gospodarstvo.</p>
               <p>Vsi sprejeti amandmaji bodo vključeni v dopolnjen predlog zakona, ki bo sestavni del
               poročila odbora.</p>
               <p>Določiti moramo še poročevalca na seji Državnega zbora. Če se strinjate, bi to
               opravila predsednica.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA,</title> to je <title>PREDLOG ZAKONA O SPREMEMBAH IN DOPOLNITVAH ZAKONA O PODPORNEM OKOLJU ZA
               PODJETNIŠTVO.</title>
               </p>
               <p>Predlagatelj predloga zakona je Vlada. Kolegij predsednika je na 63.
               seji.../Medsebojno pogovarjanje./ Opravičujem se, samo še en podatek.../Medsebojno
               pogovarjanje./ <stage type="mag"/> (Nadaljevanje) Samo eno
               informacijo. Obveščam vas, da ste med samo obravnavo tega prvega zakona prejeli tudi
               mnenje k predlogu zakona o spremembah in dopolnitvah, in sicer mnenje Državnega
               sveta, kot gradivo.</p>
               <p>Predlagatelj tega drugega zakona o spremembah in dopolnitvah o podpornem okolju za
               podjetništvo je Vlada. K obravnavi te točke so bili vabljeni Ministrstvo za
               gospodarski razvoj in tehnologijo, Zakonodajno-pravna služba Državnega zbora,
               Gospodarska zbornica Slovenije, Obrtno-podjetniška zbornica, Trgovinska zbornica
               Slovenije. Prejeli ste naslednja gradiva: predlog zakona, ki je objavljen na spletni
               strani Državnega zbora v Poročevalcu z dne 12. 9., mnenje Zakonodajno-pravne službe z
               dne 16. 9. 2013, amandmaje poslanskih skupin PS, DL in DeSUS z dne 18. 9. in
               amandmaje Poslanske skupine Slovenske demokratske stranke z dne 18. 9. 2013. Prejeli
               smo tudi mnenje Državnega sveta. To ste prejeli na klop danes med sejo. Rok za
               vložitev amandmajev teče do zaključka razprave o členih predloženega zakona na
               današnji seji. Opozarjam na določbo tretjega odstavka 144. člena Poslovnika, da je
               potrebno vse na seji predlagane ustne amandmaje pred glasovanjem predložiti
               predsedujoči na seji odbora s pisno obrazložitvijo.</p>
               <p>Pričenjam drugo obravnavo predloga zakona v okviru nujnega postopka. Želi
               predstavnica predlagatelja podati dopolnilno obrazložitev k členom? Izvolite, gospa
               Andreja Kert, državna sekretarka.</p>
            </sp>
            <sp xml:id="SDT6-OZG-nujna-36-2013-09-18.sp42">

               <speaker>ANDREJA KERT:</speaker>

               <p>Hvala lepa za besedo. Samo na kratko bi želela opozoriti zakaj pravzaprav ta predlog
               spremeni dopolnitve zakona. In sicer cilj teh sprememb in dopolnitev je razširitev
               kroga potencialnih upravičencev do sredstev na javnih razpisih, ki jih izvajamo, in
               sicer zaradi spremenjenih tržnih in gospodarskih razmer je potrebno omogočiti, po
               naši oceni, tudi dostop do virov financiranja čim večjemu krogu subjektov. Tako
               ustvariti pogoje, da se zagotovi vsem pravnim in fizičnim osebam, ki se ukvarjajo z
               gospodarsko dejavnostjo, da so pri pridobivanju razvojnih spodbud na področju
               podjetništva in inovativnosti .../Nerazumljivo./ gospodarskimi subjekti
               ustanovljenimi v skladu z zakonom o gospodarskih družbah. Takšna usmeritev izhaja
               tudi iz usmeritev Evropske komisije, ki ne omejuje dodeljevanja spodbud glede na
               statusno pravno organiziranost podjetij. Hkrati se v zakonu tudi zamenjuje dosedanji
               programski dokument s strategijo, ki opredeljuje industrijsko politiko Republike
               Slovenije ter s tem ustvarjamo tudi pravno podlago za sprejetje uredbe o razvojnih
               spodbudah za podjetništvo in inovativnost, ki bo v nadaljevanju, se pravi v naslednji
               perspektivi hkrati tudi pravna podlaga za priglasitev shem državnih pomoči. Z novelo
               zakona se pa tudi črta stvarnopravna podlaga za pripojitev javnega sklada Republike
               Slovenije za podjetništvo k javnemu skladu Republike Slovenije za regionalni razvoj
               in razvoj podeželja, ker je ta pripojitev dejansko bila tudi v preteklosti, v
               preteklem letu, že ustavljena in se samo usklajuje z dejanskim stanjem.</p>
               <p>Mogoče bi tukaj samo še povedala kakšna je predlagana rešitev, in sicer krog
               potencialnih upravičencev sredstev se s spremembo definicije podjetja spreminjala.
               Tukaj se spreminja na ta način, da je to lahko vsaka pravna ali fizična oseba, ki se
               ukvarja z gospodarsko dejavnostjo, ne glede na njeno pravno obliko, kar je, menimo po
               naši oceni, zelo pomembno, zato da omogočimo dostop tako tudi kot trenutno zelo
               aktualnim zadrugam in pa tudi okviru socialnega podjetništva, da se omogoči tudi
               ostalim subjektom oziroma fizičnim osebam, da lahko participirajo pri teh sredstvih.
               Hvala lepa.</p>
            </sp>
            <sp xml:id="SDT6-OZG-nujna-36-2013-09-18.sp43">

               <speaker>PREDSEDNICA ALENKA PAVLIČ:</speaker>

               <p>Hvala lepa. Gospa Valentina Marolt, predstavnica Zakonodajno-pravne službe,
               izvolite.</p>
            </sp>
            <sp xml:id="SDT6-OZG-nujna-36-2013-09-18.sp44">

               <speaker>ANAMARIJA VALENTINA MAROLT:</speaker>

               <p>Hvala za besedo. Bistveni poudarki iz našega pisnega mnenja izhajajo iz tega, da je
               predlog zakona novela. Pri noveliranju je pa treba posebno pozornost nameniti temu,
               da se s spremembami ne poruši notranja skladnost zakona. V konkretnem primeru smo
               opozorili na 4. in 5. člen. S spremembo zakona se ta dva člena veljavnega zakona
               popolnoma spreminjata oziroma se napolnjujeta z neko popolnoma novo vsebino, kar se
               pa potem ne upošteva ustrezno v nadaljnjih členih. <stage type="mag"/>(Nadaljevanje) Poleg tega v veljavnem zakonu ta dva člena uvajata
               neke pravne pojme in besedne zveze, ki se tudi uporabljajo naprej v nadaljnjih členih
               in bodo s spremembo teh dveh členov izgubile svojo vsebinsko podlago. Ker pa ti
               nadaljnji členi, ki jih omenjam, niso predmet tega zakonskega urejanja, o njih ne bo
               mogoče poseči v tem postopku in bo s sprejetjem tega zakona prišlo do notranje
               neusklajenosti zakona. Toliko z moje strani. Hvala.</p>
            </sp>
            <sp xml:id="SDT6-OZG-nujna-36-2013-09-18.sp45">

               <speaker>PREDSEDNICA ALENKA PAVLIČ:</speaker>

               <p>Hvala lepa. </p>
               <p>Želi besedo kdo od vabljenih? (Ne.)</p>
               <p>Prehajamo na razpravo o členih. Odboru predlagam, da po končani razpravi v skladu s
               prvim odstavkom 128. člena poslovnika glasuje o vseh členih predloga zakona skupaj.
               Ali kdo temu nasprotuje? (Ne.)</p>
               <p>Prehajamo na razpravo o členih predloga zakona ter razpravo in glasovanje o vloženih
               amandmajih.</p>
               <p>V razpravo dajem 1. člen in amandma Poslanske skupine SDS. Želi kdo razpravljati?
               Izvolite, gospa Tomc.</p>
            </sp>
            <sp xml:id="SDT6-OZG-nujna-36-2013-09-18.sp46">

               <speaker>ROMANA TOMC (PS SDS):</speaker>

               <p>Hvala lepa za besedo, spoštovana predsednica.</p>
               <p>Mi smo že k 1. členu tega zakona vložili amandma, s katerim želimo doseči, da
               predlagatelj upošteva točno takšno navedbo opredelitve podjetja, kot je sicer v
               evropski uredbi. Predlagatelj ravno zato spreminja obstoječi zakon, ker pravi v
               obrazložitvi, da ga želi uskladiti z obstoječo uredbo, kar drži, vendar je pri tem
               svojem dejanju nedosleden. Povzema namreč samo prvi stavek iz omenjene uredbe, ne
               povzema pa nadaljevanja, kajti v nadaljevanju te uredbe, v prilogi številka 1 Uredbe
               800/2008, je zelo jasno določeno, da so ti ukrepi namenjeni vsem pravnim in fizičnim
               osebam. In v tem kontekstu mi absolutno ne nasprotujemo temu, da se to razširi tudi
               na zadruge. Mislimo, da je prav, da imajo vsi gospodarski subjekti, ki opravljajo
               gospodarsko dejavnost, to možnost in priložnost, vendar želimo, da se zelo jasno doda
               tudi naslednji stavek, ki v uredbi pravi, in bom zdaj prebrala celotno opredelitev
               podjetja: "Podjetje je vsaka pravna ali fizična oseba, ki se ukvarja z gospodarsko
               dejavnostjo, ne glede na njeno pravno obliko. To zlasti vključuje samozaposlene osebe
               in družinska podjetja, ki se ukvarjajo z obrtjo ali drugimi dejavnostmi, ter
               partnerska podjetja ali združenja, ki se redno ukvarjajo z gospodarsko dejavnostjo."
               Poglejte, to so tiste osebe, ki jih želi Evropska unija v celoti spodbujati. In
               želimo, da je to vneseno tudi v naš predpis, v naš zakon, kajti ne bi radi, da bi
               bile te državne pomoči, če jih tako posplošeno imenujem, namenjene samo nekaterim
               novoustanovljenim pravnoorganizacijskim oblikam ali morda tistim, ki začenjajo svojo
               gospodarsko dejavnost zgolj z namenom, da bodo od države pobrali čim več denarja. Jaz
               ne trdim, seveda, da ne bo napačno razumljeno, da je to vsesplošen pojav, ampak mi
               boste morali, kolegice in kolegi, tudi priznati, da v praksi pa se dogajajo takšni
               podvigi, ko se nekateri ustanovijo zgolj zato, ker vidijo neko dobro priložnost, da
               bodo dobili del proračunskega ali državnega denarja. S tem, ko bi zapisali v to
               opredelitev, kaj to podjetje je, tisto podjetje, ki mu je ta pomoč države namenjena,
               tudi ta drugi stavek, da je to zlasti namenjeno delujočim podjetjem, tistim, ki že
               opravljajo gospodarsko dejavnost, in tistim manjšim, obrtnim in družinskim podjetjem,
               kar ne izključuje vseh ostalih, poudarjam, ne izključuje vseh ostalih, ampak pove
               zelo natančno, kje pa je fokus. Zato menimo, da je takšna dopolnitev tega 1. člena
               vsebinsko korektna<stage type="mag"/>(Nadaljevanje) in tudi
               sicer korektna, ker si ne znam razlagati, zakaj bi predlagatelj, ki ravno pravi, da
               je želel upoštevati uredbo, ta drugi stavek, ki pa v uredbi je eksplicitno naveden,
               izpustil.</p>
               <p>To je vsebina in obrazložitev našega amandmaja in prosim kolegice in kolege, da to
               podprejo. Hvala lepa.</p>
            </sp>
            <sp xml:id="SDT6-OZG-nujna-36-2013-09-18.sp47">

               <speaker>PREDSEDNICA ALENKA PAVLIČ:</speaker>

               <p>Hvala.</p>
               <p>Gospa Črnak Meglič, izvolite.</p>
            </sp>
            <sp xml:id="SDT6-OZG-nujna-36-2013-09-18.sp48">

               <speaker>DR. ANDREJA ČRNAK MEGLIČ (PS SD):</speaker>

               <p>Hvala lepa. Spoštovane kolegice in kolegi, predstavniki ministrstva in ostali gostje,
               lepo pozdravljeni!</p>
               <p>Če dosledno pogledamo, kakšne so spremembe tega zakona o podpornem okolju, lahko
               ugotovimo, da je temeljna vsebinska sprememba vezana na 1. člen, ki širi krog
               subjektov, ki lahko dostopajo do razvojnih spodbud za razvoj podjetništva.</p>
               <p>Moram reči, da smo si v Poslanski skupini SD za to spremembo prizadevali že zelo
               dolgo časa, saj, kot veste, smo bili avtorji Zakona o socialnem podjetništvu. In eden
               izmed ključnih razlogov, zakaj se socialno podjetništvo v dveh letih po nastanku
               zakona še vedno ne razvija v zadostni meri, je zagotovo povezan tudi z razvojnimi
               spodbudami, ki obstajajo. To seveda ne pomeni, da to že avtomatično pomeni dostop do
               teh sredstev, pomeni pa možnost, možnost, ki je do zdaj niso imeli. In zlasti v
               zadnjem času, ko se pojavljajo pobude, da si določeni posamezniki ali skupine
               posameznikov sami pomagajo pri reševanju svojega položaja in zagonu gospodarske
               dejavnosti, je ta razširitev definicije izredno pomembna, kar je bilo ravnokar tudi
               omenjeno, vezano na zadruge, kajti vemo, pred spremembo 2007 so bile zadruge
               vključene, potem so bile pa izključene. Skratka, zavedamo se sicer, da ta širitev
               definicije, ki je povezana z evropsko direktivo, pomeni širitev kroga upravičencev,
               ki do teh sredstev dostopajo, pa vendar, glede na to, da vsi izvajajo gospodarsko
               dejavnost, je ta sprememba več kot dobrodošla. Rekla pa bi še nekaj, da kljub temu,
               da vsi izvajajo gospodarsko dejavnost, da vsi nastopajo na trgu, da mora biti vsem v
               ospredju preživetje in ustvarjanje določenega dela presežka prihodkov nad odhodki,
               med temi subjekti obstajajo določene razlike. Nekaterim je dobiček in profitabilnost
               izključni ali prevladujoči namen delovanja, drugim pa je ob tem pomembno tudi
               doseganje družbeno koristnih ciljev.</p>
               <p>Zato moj razmislek v smeri tega - seveda to ni direktno navezujoč se na zakon, ampak
               na izvedbene akte -, da bi vendarle pri teh nadaljevanjih razmišljali tudi o tem, da
               se upošteva specifičnost določenih subjektov in da ne moremo popolnoma enakih meril
               izključno navajati v kriterijih za dodeljevanje sredstev. Seveda tisto, kar na nek
               način nekako razmišljam, je, da bi določen kontingent sredstev bil vendarle
               rezerviran, ne velik, morda za te specifične subjekte, ki so jim kot primarni cilj
               njihovega delovanja še drugi cilji, ne samo zasledovanje izključno gospodarskih
               ciljev.</p>
               <p>Tako lahko rečem, da sem več kot zadovoljna, da je do te spremembe prišlo, in se
               nadejam, da bo pripomogla k temu, da se tudi socialna podjetja v slovenskem prostoru
               razvijajo, če ne z enako, pa vsaj s podobno dinamiko kot v tujini - vemo, da je 10%
               podjetij socialnih podjetij -, da se s tem omogoči tistim, ki imajo ustrezno
               podjetniško pobudo, da jo tudi uresničijo s pomočjo državnih pomoči.</p>
               <p>Glede amandmaja pa bi rekla, da je definicija tako široka, da po mojem mnenju
               zadostuje in pravzaprav vključuje vse subjekte, ki so v to vključeni. Kajti mislim,
               da je namen zakonodajalca ta, da pove, kateri so subjekti oziroma kaj vse se lahko v
               ta 1. člen vključuje. Zlasti pa je<stage type="mag"/>
               (Nadaljevanje) ta drugi del pojasnjevalne narave ne pa temeljne zakonske regulacije.
               Toliko. Hvala lepa.</p>
            </sp>
            <sp xml:id="SDT6-OZG-nujna-36-2013-09-18.sp49">

               <speaker>PREDSEDNICA ALENKA PAVLIČ:</speaker>

               <p>Replika ali razprava? Izvolite gospa Tomc, razprava.</p>
            </sp>
            <sp xml:id="SDT6-OZG-nujna-36-2013-09-18.sp50">

               <speaker>ROMANA TOMC (PS SDS):</speaker>

               <p>Hvala lepa. Se bom kar k razpravi javila, ker želim vseeno tole malce bolj pojasniti
               in razdelati. Ravno to kar je kolegica Črnak Megličeva zdaj obrazložila na koncu, da
               ta drugi stavek ni potreben, me skrbi. In tudi tisto kar je rekla prej. Poglejte, če
               so zadruge vključene v ta krog, ki lahko pridobita sredstva, prav, podpiramo. Ne
               podpiramo pa tega, da bi bili nekateri poslovni subjekti privilegirani in pri merilih
               in pri tem, je nek kos pogače rezerviran samo za njih. To seveda ni v skladu z nobeno
               podjetniško logiko in tudi sicer mislim, da je diskriminatorno do tistih, ki
               kandidirajo na ta javna sredstva. Se mi zdi, da je verjetno tudi v nasprotju s
               kakšnimi evropskimi pravili. Zato še enkrat poudarjam, ta drugi stavek, ki ga
               predlagamo z amandmajem, nadgrajuje tisto kar predlaga že predlagatelj oziroma SD, to
               se pravi zadruge seveda imajo možnost, da kandidirajo, ne zapira vrata nikomur, drugi
               stavek pa samo pomeni, da dosledno povzemamo tisto uredbo, ki jo želimo povzeti
               oziroma, ki jo je predlagatelj navajal kot tisto, ki jo povzema in seveda pokažemo s
               tem, da želimo ta vrata odpreti široko vsem, ne pa zasledovati nekih parcialnih
               ciljev in omogočiti nekaterih specialnim organizacijam, ki se bodo, so se ali pa se
               bodo ustanovile nek boljši in lažji položaj na tem trgu pridobivanja državnih
               sredstev. In še nekaj bi pokomentirala vseeno tukaj v kontekstu tega predloga zakona
               besedila. Poglejte, želeli ste na vsak način zaobiti to, da zakon popravljate samo
               zaradi zadrug. Zato vam je ta obrazložitev tukaj malce striže s tistim, kar sicer v
               nadaljevanju potem v členih govorite. V obrazložitvi piše, da je treba v trenutnih
               gospodarskih razmerah, je izjemno pomembno, da se rešujejo zdrava jedra podjetij, ki
               bi v nasprotnem primeru propadla in ta zdrava jedra je treba reševati z različnimi
               poslovnimi modeli. Mene res zanima, koliko zadrug bo tistih, ki bo prevzelo zdrava
               jedra nekih gospodarskih podjetij, ki v tem trenutku propadajo. Mislim, da teh
               primerov ne bo, da so zadruge ustanovljene za neke druge namene, ampak tukaj želite
               pač vse skupaj pomešati.</p>
               <p>Pa še nekaj me zanima v kontekstu tega, da zelo pogosto poslušamo že verjetno od
               uvodne predstavitve ministra Stepišnika naprej, da je treba rešiti zdrava jedra
               podjetij. Pa bi v nadaljevanju, ko se bomo naslednjič srečali tukaj z Ministrstvom za
               gospodarstvo prosila, če bi mogoče mi kdaj kdo razložil kaj je to zdravo jedro
               podjetij in katera zdrava jedra pravzaprav rešujemo z različnimi poslovnimi modeli.
               Mislim, da vsi vemo kaj sicer želimo povedati s tem, ampak vendarle, to je neka
               floskula, ki jo uporabljamo preveč pogosto, da zameglimo neko situacijo in tudi tukaj
               v tem konkretnem primeru jo želimo zamegliti. Želeli ste vključiti zadruge v zakon. V
               redu, se strinjamo. Odpremi možnost, ampak bodimo pošteni in zapišimo v zakon točno
               tako kot pravi uredba. Hvala lepa.</p>
            </sp>
            <sp xml:id="SDT6-OZG-nujna-36-2013-09-18.sp51">

               <speaker>PREDSEDNICA ALENKA PAVLIČ:</speaker>

               <p>Hvala lepa. gospod Golubovič.</p>
            </sp>
            <sp xml:id="SDT6-OZG-nujna-36-2013-09-18.sp52">

               <speaker>BRANE GOLUBOVIČ (PS PS):</speaker>

               <p>Hvala lepa. Jaz osebno ne skrivam, da ko smo, še preden je Vlada poslala v Državni
               zbor predlog zakona, upravljali s spremembo tega zakona, ki bi šel v smer, da
               razširimo gospodarske subjekte nad katerimi naj bi bile tudi zadruge. In ta rešitev,
               ki je zdaj zapisana, meni osebno, ampak bom pa poslušal razpravo, zadostuje, kar zelo
               širi polje in pa dejansko ponovno uvrščamo, za mene so pomembne predvsem delavske
               oziroma industrijske <stage type="mag"/>(nadaljevanje) zadruge.
               Te oblike kot enakopravne partnerje vsem ostalim gospodarskim subjektom. Se pravi, da
               se lahko prijavijo na vse državne razpise kot vsi ostali subjekti pod enakimi
               pogoji.</p>
               <p>Zdaj bi pa samo še nekaj dodal, več ali manj smo to lahko vedno vsi prebrali, da v
               sami Evropi obstaja 250 tisoč zadrug oziroma kooperativ, imajo 160 milijonov članov,
               5,4 milijone ljudi je zaposlenih, na globalni ravni pa zadruge in vzajemne družbe
               ustvarjajo 2000 milijard evrov prihodkov oziroma dolarjev prihodkov, se opravičujem.
               Se pravi, to niso kar neki subjekti in za razliko med klasičnim podjetjem in pa
               zadrugo oziroma kooperativo si lahko vsak prebere, ampak dejansko nastopajo na trgu
               in konkurirajo s svojimi izdelki in storitvami na trgu. Samo njihov ustroj oziroma
               struktura delovanja je drugačna. To je edina razlika. To se mi zdi, kar danes delamo
               in še enkrat poudarjam, meni tukaj so pomembne zadruge. In to, kar danes delamo je
               šele prvi korak. Še marsikaj bo treba na tem področju narediti, da bomo ustvarjali
               pogoje za razvoj kooperativ oziroma zadrug, tako kot jih imajo nekatere druge
               evropske države. Italija je na primer leta 1991 sprejela popolno zakonodajo na
               področju kooperativ tudi socialnih kooperativ. Predvsem pa bomo morali spremeniti
               miselni preskok sami pri sebi, če bomo želeli do teh sprememb priti.</p>
               <p>Mimogrede, Italija je čez poletje temeljito oziroma sprejela zakonodajo na področju
               množičnega financiranja v angleščini Crowd Founding. Ameriški kongres se s tem
               ukvarja, s tem fenomenom, ki se trenutno po svetu dogaja. Konec koncev mislim, da je
               bilo junija je vložil izmed kongresnikov Zakon o zadrugah v ZDA, da so ugotovili, da
               so zadruge vedno, se pravi, vedno večji potencial, tudi v ZDA, mislim, da je slabih
               1000 kooperativ, ki se ukvarjajo z energetiko v ZDA in oskrbujejo mislim, da 34
               milijonov gospodinjstev z elektriko. Ukvarjajo se z vodo. Se pravi, na vseh področjih
               so prisotne. In, ko smo mi leta 1991 hiteli k novemu družbenemu modelu, se pravi
               nekem tržnem fundamentalizmu in ki je potem ustvarjal tajkune in vse te naprej, so v
               Evropi v zadnjih 20-ih letih dajali spodbude tudi tem gospodarskim oblikam. Finci so
               krizo reševali z izgubo ruskega trga zadrugam. S Group potrošnika zadruga Finska
               ustvarja 10 milijard evrov letnega prometa in združuje 20 zadrg. Mondragon, ki ste po
               vsej verjetnosti vsi slišali za njega, federacija Mondragon, mislim, da ima okoli 15
               milijard evrov prometa in je industrijska zadruga. To je skoraj polovico našega
               BDP-ja. Se pravi je potencial, je pa dejstvo, da gre to za, meni osebno delujejo na
               trgu in se obnašajo tako kot vsa ostala podjetja. Se pravi ni nekih velikih razlik.
               Tako, da s tega vidika jaz to spremembo 1. člena podpiram. Bi se pa navezal zdaj že v
               uvodu tudi na en del, za katerega jaz osebno menim, da smo v zadnjih 20-ih letih v
               Sloveniji, ne glede katera vlada je bila, kateri minister je bil, vseeno malo zaspali
               oziroma nismo to speljali tako kot je treba. Gre za te razvojne spodbude za
               podjetništvo in inovativnost preko različnih mehanizmov. V Sloveniji je to tako, ko
               se ta razpis izpelje in sredstva podelijo je za uradništvo stvar končana. In potem
               nikogar več ne zanima, kako se s temi sredstvi dela, kakšen je učinek vloženih
               sredstev. In tukaj notri je napisano, da bomo dajali tudi rizični kapital in rizični
               kapital se po navadi daje start up podjetjem. In start up podjetja, ko so na svoji
               začetni poti predvsem potrebujejo marketing. Tukaj imajo šibkost, saj naredijo
               produkt, saj razvijajo produkt, ampak potem so šibki na področju marketinga, se pravi
               prodora globalnega na trg. In poglejte SPS, da 40 do 60 tisoč evrov, mogoče celo
               nepovratnih sredstev za <stage type="mag"/>(nadaljevanje)
               razvoj nekega produkta, nekemu podjetju in na koncu nikogar ne zanima, kako bo ta
               produkt šel na trg. In moramo spremljati, se pravi, vsaj jaz si to tako predstavljam,
               ko vložiš denar in država ga vloži v ta podjetja, ta sredstva mora z nekimi mehanizmi
               spremljati ta sredstva, da se bodo oplemenitila, ne da na koncu neko start up
               podjetje, ki z nekimi zagonskimi sredstvi 60 tisoč evrov ustvari nek program, potem
               išče kapital v tujini in gre 9 zaposlenih v Nemčijo iz tehnološkega parka, ker jim
               tam dajo boljše pogoje. Mi smo pa vložili v njihovo izobraževanja preko javnega
               šolskega sistema. Vložili smo denar v njih, da so osnovni produkt vzpostavili, potem
               jim ne damo pa tistega suporta, da bi dobili ne vem 300 tisoč evrov, da bi lahko na
               trg prodrli po pomoč. Tukaj pa jih pojejo druge korporacije in gredo v tujino. Se
               pravi, suma sumarum se mi zdi, da v Sloveniji relativno veliko sredstev namenjamo
               spodbudam za podjetništvo. Problem je pa ta, da se mi zdi, da učinkovitost teh
               sredstev je pa na dnu. In, če bi bolj spremljali, kako ta sredstva podeljujemo bi
               zraven celo pot teh sredstev, ne da bi se naša pot končala takrat, ko so na razpisu
               podeljena in pa na tistih poročilih, ki jih morajo podjetja oddajati bi bilo bistveno
               lažje. In se mi zdi, da je tudi ta minister na področju zadrug, ki so za mene zelo
               pomembne in pa na področju spodbud za start up podjetja ali pa mikro in mala
               podjetja, da se stvari premikajo in da gredo v pravo smer. Hvala lepa.</p>
            </sp>
            <sp xml:id="SDT6-OZG-nujna-36-2013-09-18.sp53">

               <speaker>PREDSEDNICA ALENKA PAVLIČ:</speaker>

               <p>Hvala lepa. Gospod Breznik.</p>
            </sp>
            <sp xml:id="SDT6-OZG-nujna-36-2013-09-18.sp54">

               <speaker>FRANC BREZNIK (PS SDS):</speaker>

               <p>Gospa predsednica, hvala za besedo. Lep pozdrav še enkrat z moje strani.</p>
               <p>Dokument, ki ga imam na mizi je eden izmed dokumentov, ki jih lahko samo pozdravim,
               po eni strani. Po drugi strani pa seveda vedno je hudič v podrobnostih. Moram
               priznati, da na Odboru za gospodarstvo večkrat rad poslušam sogovornike, ki so neka
               tudi moja politična konkurenca, dostikrat mi njihovi govori ostanejo v nekem spominu.
               Marsikdaj se strinjam in lahko rečem, upam, da svojo dobronamernost pokažem v nekih
               zadevah, ker menijo, da bo šla ta naša podjetniška misel, predvsem pa naš gospodarski
               sistem naprej. Danes smo mi tukaj v teh razpravah, ki ste jih pravkar pričeli in
               zagovarjanju nekih stališč seveda pomešali jabolke, hruške, slive in pa tudi olive.
               Govorim o tem, da je treba sploh vedeti, kje smo. Mi imamo po Ustavi, smo vseeno
               tržno orientirana država, imamo tržno gospodarstvo, smo kapitalistična država in
               osnovni temelj gospodarski je podjetniška ideja, ki gre skozi invencije v inovacijo
               in ki na koncu bi naj prinesla dobiček. Dobiček, ki bi ga podjetja na koncu plačevala
               in to je tista osnovna, temelj te družbe in na takšen način bi naj družba sodelovala.
               Jasno, ker smo tudi socialna država kot država govori, moramo po drugi strani pa
               lansirati tudi drugi del tistih ljudi, tistih ranljivih skupin, ki jim njihova narava
               nekako ni dala možnosti, da bi lahko nekako delovali v normalnih gospodarskih ali pa
               tistih tržnih gospodarskih družbah in da jim lahko država z nekim korektivom na drug
               način pomaga. Tukaj mislim, da med nami ni razlike in tudi v stranki, ki ji pripadam
               se tega zavedam. Seveda razmišljam pa nekoliko drugače. Kolega pred menoj je govoril
               o slovenskem šolskem sistemu, govoril je o start up podjetjih. Jaz menim, da bi moral
               biti namen vsega dokumenta, ki ga imam na mizi, predvsem spodbujanje, pomoč vsem tem
               start up podjetjem, da nam ne odhajajo preko meja. To je tisto, da te družbe, če
               nekako svojo tisto podjetniško idejo nekako poskušajo na tej celi poti med tisto
               invencijo do inovacije, torej, ko ta ideja nekako začne dobivati tudi nek ekonomski
               temelj, ko začne dobivati tudi nek dobiček iz te ideje ali pa za storitve ali pa za
               izdelke, ki ga je ta ideja dala, se mora nekako poznati tudi v slovenskem, lahko
               rečem finančnem delu ali pa. To, da <stage type="mag"/>
               (Nadaljevanje) širite in da govorite o zadrugah. Poglejte, zakon o zadrugah, ki ga je
               napisal dr. Ludvik Toplak je predvsem imel namen združevanja, vsaj predvsem na
               področju, jasno, da imamo več zadrug. Najbolj pogoste so kmetijske zadruge, ki jih
               lahko opazujemo, da so v zadnjih letih izgubile svoje bistvo. Gre za združevanje
               manjših proizvajalcev, kjer se nekako združujejo, da lahko bolj samostojno nastopajo
               na trgu, da so konkurenčni, da se lahko borijo proti monopolom. To je bilo bistvo
               zadrug. Poznamo tudi zadruge v energetiki, v rudarstvu, tudi v kulturi. Zadružništvo
               je seveda razširjeno. Imamo tudi, kar se tiče kmetijskih zadrug, celo vrsto lahko
               rečem zgodovinskih okoliščin, ki so nekako pomembne. To, kar bi rad povedal pa je, v
               kaj gre družba, če mi širimo, da so iz tega dokumenta nekako lahko ljudje opravičeni,
               tudi tisti, ki bi se šli socialno podjetništvo, torej z nekimi subjekti, njihov
               dobiček ni primarni cilj. Sploh ne maksimizira dobička ali pa v to nismo usmerjeni.
               Potem se sprašujem v kateri družbi smo. Ali smo v tržnem gospodarstvu ali je to
               začetek demokratičnega socializma, ponovno.</p>
               <p>Poglejte, tu moram povedati neke zadeve. Mislim, da sem večkrat povedal, v nekih
               mojih razpravah, lahko pokažem nekaj dokumentov, moje mnenje je, da Slovenija še
               prave tržne ekonomije sploh nikoli ni imela. Slovenija je na neki poti, da ukinemo
               monopole, ki so nekako ovirali normalno tržno gospodarstvo, da prekinemo s tako
               imenovano idejo nacionalnega interesa, ki v teh dneh nekako najbolj umira, čutimo to
               umiranje na obroke in da damo tržnikom in podjetnikom in podjetjem v državi normalne
               temelje, da lahko razvijajo svoje ideje in predvsem, da te ideje iz same invencije
               prihajajo v inovacijo in da nekako začnejo kazati tudi tiste finančne rezultate. Tu
               je naš problem in tu so naše ovire. Ko govorimo o ranljivih skupinah. Najbolj
               ranljiva skupina so mladi ljudje, ki so napačno izobraženi, kjer izobrazbe ne
               dosegajo tega, kar podjetja pričakujejo od njih. Pa ne zaredi tega, da bi rekli, da
               je naš šolski sistem slab. Ampak podjetja niso na tej razvojni stopnji, da bi lahko
               sploh te ljudi zaposlila. Normalno je, da ti ljudje odhajajo v tujino. In še enkrat
               bom poudaril. Nemci, spet me bo mogoče kdo popravil, v času vladavine Schroederja, ko
               so imeli manj kot 30% inženirskega kadra na fakultetah je bil to alarm. Kitajci 2.000
               univerz, 40% diplomantov tehničnih ved, Slovenija 18%. To je temelj. To je dodana
               vrednost. V stranki, ki jo zastopam menimo, da ima Slovenija priložnost v malih
               srednjih podjetjih, predvsem pa v vrhunskih manufakturnih izdelkih maloserijske
               proizvodnje, kjer lahko dokazujemo svoje mojstrstvo. Leta in leta smo imeli in kjer
               smo ga nekako, lahko rečem, potlačili nekam v neke vasi in ti ljudje nimajo možnosti
               pokazati vse tisto, ker so nakupovalne navade ljudi, Slovencev, čudne, kjer imamo
               kulturo nakupovanja. 1,5 milijarde, 5% GDP-ja dajemo samo za uvoz hrane. Vprašajmo
               se, kaj delajo trenutno kmetijske zadruge? Ali združujejo kmete, male proizvajalce?
               Zakaj ne nastopajo na trgu? Zakaj ne deluje sistem? Tu se moramo vprašati. Socialno
               podjetništvo. Poglejte, mi lahko govorimo o socialnem podjetništvu. Lepo se sliši,
               ampak mi moramo tem ranljivim skupinam nekako pomagati z drugimi sredstvi, ki jih
               imamo, s šolsko politiko, pogovoriti se s starši, v pedagoškem procesu moramo
               narediti neke razlike. Pogledati moramo kaj trg pričakuje, pogledati moramo, da je
               bistvo vsakega izobraževalnega procesa, da dvigujemo ceno nekega posameznika, da iz
               njega potegnemo najboljše. Ali so to ročne spretnosti, ali so to neke mentalne
               spretnosti nekega posameznika in da iz njega naredimo maksimum. To je bistvo tržnega
               gospodarstva, da se vsak potrudi, in da socialna država, kolikor verjamem, da še
               vedno smo, da poskrbi za tiste, ki tega ne morejo početi, ki so se rodili
               hendikepirani, ki so ostareli, ki so zboleli in ki niso nikoli imeli možnost priti
               nekako do prvega delovnega mesta. To je socialna država. Socialna država ni, da
               podpiramo lenuhe, postopače in ljudi, ki čakajo, da bodo v njihovo življenje
               pripeljali veliki vlaki. <stage type="mag"/> (nadaljevanje) Celo
               življenje pa mimo njih hitijo mali vlaki in male priložnosti na katere se morajo
               usesti gor. To je bistvo kapitalizma, tistega ki ga poznajo naši sosedje. Mi, ki smo
               pa prišli v drugi sistem pa imamo kapitalizem za časa Marxa in Englesa/?/, za časa
               začetka 19. stoletja, izkoriščevalski kapitalizem in kapitalizem, ki ga imajo v rokah
               bivše komunistične elite, ki so seveda nekako lahko prišle do tega premoženja preko
               sistema bank, kjer pa vidite koliko tega denarja je odšlo. To je bistvo našega
               tovarišijskega kapitalizma in to ni zaradi tega, zaradi napačne poti ni priložnost
               sedaj, da mi uničujemo tržno gospodarstvo ampak, da to izboljšamo, da izboljšamo
               pogoje za račun podjetništva, podjetja in da dajemo možnost tudi tujim investitorjem,
               da pridejo na tla Republike Slovenije. To je bistvo vsega. In tukaj notri vidim
               predvsem možnost ponovnega delovanja zadrug, predvsem v smislu zadrug, da se
               združujejo manjši proizvajalci zaradi uničenega kmetijstva po 2. Svetovni vojni.
               Zato, ker nam je Evropa jasno povedala, kmet ki nima petdeset glav živine, kmet ki
               nima petdeset hektarov ne more preživeti na nobenem trgu. Lahko ima samo dopolnilne
               dejavnosti na kmetiji, recimo, ker se govori največkrat o kmetijstvu. Tudi kmetijstvo
               lahko prinaša velik dobiček, ne živi samo od nekih subvencij.</p>
               <p>In to kar zdaj govorimo, da začnemo govoriti da je tržno gospodarstvo nekaj slabega,
               kar govorim, nek dvom... Poglejte si to je tržno gospodarstvo, imamo tajkune. Zdaj,
               to ni tržno gospodarstvo, to je začetek tržnega gospodarstva po slovenskemu delu. Mi
               moramo dati tržnemu gospodarstvu sploh normalno priložnost. Tukaj je matični odbor,
               ki se ukvarja z gospodarsko politiko, kjer proučujemo neko zakonodajo, ki bi bila v
               prid našim podjetnikom. In tukaj se moramo začeti spraševati tisti, ki niste za
               gospodarski sistem, tržno gospodarstvo ne vem o čem bomo razmišljali, o čem se bomo
               pogovarjali. Sam imam socialni čut, pomagam ljudem, normalni tržni sistemi pomagajo
               ljudem z različnimi spodbudami preko davčne politike, takšnim podjetjem in jim seveda
               dajo neko možnost. Ne more pa biti to primarna dejavnost. V kolikor ne bi tukaj bilo
               napisano, da imajo, da lahko nastopajo kot socialni podjetniki v participaciji teh
               sredstev ampak prednost pa imajo vsa podjetja, ki bodo v prihodnosti lahko dokazovala
               dobiček, ki so dobičkonosna. Ker preko davka na dobiček in vsega ostalega bodo ljudje
               imeli kvalitetna delovna mesta.</p>
               <p>Mi ne moremo biti enaki v revščini vsi skupaj, mi moramo, naš nacionalni interes mora
               biti, da tisti, ki imajo znanje, ki imajo pridne roke, ki imajo na kakršni koli način
               da prispevajo v to državo, da imajo možnost se razviti. In, da bo na koncu naš status
               večji, da bomo boljši, da upokojenci v teh trenutkih se ne bodo spraševali koliko
               bodo zmanjševali pokojnine ampak koliko bodo participirali koliko se bodo pokojnine
               povečevale skupaj z našimi dobički. To je bistvo normalnega tržnega gospodarstva, ki
               ga poznajo naši sosedje. Seveda pa ga imajo sto petdeset let ali pa dvesto let, to je
               pa problem. Imajo elite, ki so nastajale tristo let ali pa dvesto petdeset let,imajo
               kmečke, imajo gospodarske elite, akademske elite, ki so to dokazovale, ker so imeli
               meritokratske pogoje, da so najboljši prihajali do najboljših položajev, najbolj
               sposobne in da tisti, ki so tudi bili najboljši se jim je v pedagoškem procesu
               razvijala tudi kultura, kultura do socialnega čuta. Največji podjetniki, ki so bili
               najbolj uspešni imajo tudi največ socialnega čuta, največ dajo tudi za ljudi, ki so
               ogroženi, ki jim narava te moči ni mogla dati.</p>
               <p>To je bistvo tržnega gospodarstva, spoštovane kolegice in kolegi. Ni bistvo tržnega
               gospodarstva, da je socialno podjetništvo zdaj temelj, da to socialno podjetništvo v
               Sloveniji ima največjo reklamo. Mi bi morali vsak dan po televiziji pogledati celo
               vrsto malih podjetnikov, ki imajo neverjetne ideje, ki nikoli niso dobili ničesar od
               države poklonjenega, nobenih denarnih sredstev... Tisti bi morali biti v dnevniku ena
               in dva in dajati tudi neke spodbude. In jim dajati vsak dan tudi mi politiki, dobri
               ste, pomagali vam bomo, zaslužite si priložnost. Tudi v prejšnjem zakonu smo ravno o
               tem govorili, da človek, ki je morda zaradi napačne ideje morda propadel enkrat ali
               dvakrat mora dobiti novo priložnost, če to ni naredil naklepoma, če pri tem ni bilo
               izkazano kaznivo dejanje. To mora biti naša družba, to mora biti slovenska družba
               prihodnosti, dame in gospodje.</p>
               <p>Govoriti, reklamirati socialno podjetništvo, poglejte, to je lepo in prav ampak na
               koncu, mi bomo živeli od družb, od podjetnikov, od <stage type="mag"/> (nadaljevanje) idej, od storitev, ki bodo dokazovala dobiček, ki bodo
               konkurenčna v mednarodnem globalnem okolju. Mi nismo več zaprta družba kot smo bili
               in mednarodno okolje deluje po drugih principih o katerih pa bi mi, deluje po čisto /
               nerazumljivo./ tržni principi.</p>
               <p>In če samo na koncu nekako parafraziram Franklina je povedal vsaka družba, ki je
               danes dokazano bogata družba sta samo dva pojma, na eni strani je podjetništvo, na
               drugi strani se je racionalnost v javni porabi in na tretji strani je skromnost; to
               so trije pojmi. Najlepša hvala.</p>
            </sp>
            <sp xml:id="SDT6-OZG-nujna-36-2013-09-18.sp55">

               <speaker>PREDSEDNICA ALENKA PAVLIČ:</speaker>

               <p>Hvala lepa. Gospa Andreja Črnak Meglič.</p>
            </sp>
            <sp xml:id="SDT6-OZG-nujna-36-2013-09-18.sp56">

               <speaker>DR. ANDREJA ČRNAK MEGLIČ (PS SD):</speaker>

               <p>Hvala lepa tudi za to predavanje.</p>
               <p>Kolegu bi pa vseeno priporočila, da si prebere Zakon o socialnem podjetništvu in si
               pogleda kaj to je in drugo, da se ob tem, ko nam pridiga kaj je tržno gospodarstvo
               tudi uzre v Evropo in kaj v zvezi s tem počnemo. Povedala sem vam že, 10 % podjetij v
               Evropi je socialnih podjetij, kar pomeni, da ob tem da zasledujejo gospodarsko
               preživetje in ustvarjanje presežka prihodkov nad odhodki zasledujejo tudi druge
               družbeno koristne cilje, to pa so predvsem cilji zaposlovanja in delovanja izvajanja
               družbeno koristnih dejavnosti v lokalnem okolju.</p>
               <p>In tisto kar je tukaj izredno pomembno, v času krize, ko so ta vaša najbolj
               profitabilna podjetja veselo propadala in uničevala delovna mesta so socialna
               podjetja delovna mesta zadržala oziroma niso prihajala v velike izgube, to je prvo.
               Tudi banke, hranilnice, potem zavarovalnice delujejo po principih socialnega
               podjetništva. Samo toliko. Morda je res v slovenskem prostoru ta zgodovinski spomin
               obremenjen z besedo socialno, ki seveda gre na marginalne skupine ampak socialno v
               temu primeru pomeni družbeno koristno.</p>
               <p>Tisto kar bi želela reči, tudi pri zadrugah imate izredno zoženo pojmovanje kaj to
               zadruga je, veste tudi v evropskem tržnem gospodarstvu je šel razvoj izredno naprej,
               gospod Breznik, zelo naprej in zelo spodbuja tudi na evropski ravni z različnimi
               dokumenti ki vam bi jih zdaj lahko citirala, razvoj zadružništva kot primerne oblike,
               bom rekla tudi reševanje tistih podjetij, ki so v krizi kajti ljudje sami si lahko
               pomagajo da ohranijo podjetje, da z delom nadaljujejo in da seveda prevzemajo tudi
               del odgovornosti za ohranitev delovnega mesta. Zato v evropskih dokumentih spodbujajo
               tudi delavske odkupe in pa druge oblike delovanja. Tako da ne bodimo obremenjeni s
               svojimi lastnimi ozkimi percepcijami kaj, kaj je. Tudi sami se poučimo kaj se
               pravzaprav v svetu dogaja ampak mislim, da zdaj v tej razpravi to ni pomembno. To kar
               je pomembno je, da pravzaprav 1. člen povzema evropsko direktivo, ki definira stvari
               zelo široko in opredeljuje, da različni subjekti, ki izvajajo gospodarsko dejavnost
               lahko participirajo na sredstvih, ki jih seveda zagotavljamo preko podpornega okolja
               za podjetništvo.</p>
               <p>Skratka, to ni ne socialistično ne, ne vem kaj še vse, to je pač nekaj kar je Evropa
               že zdavnaj uredila, mi pa imamo zaradi zgodovinske obremenjenosti izredne probleme v
               razumevanju tega v katero smer naj bi šlo.</p>
               <p>In še enkrat, tisto kar bi želela povedati je, da pravzaprav družbena koristnost se
               kaže v smislu upravljanja dejavnosti na področjih, ki so za družbo pomembne ne pa
               toliko v zaposlovanju ranljivih skupin, če pogledate socialna podjetja skupine A so
               pravzaprav podjetja, ki delujejo na družbeno koristnih področjih, recimo tudi
               ekološko kmetijstvo, ekološki turizem, čiste energije in tako naprej, čiste
               gospodarske dejavnosti, če temu tako rečemo. In pa seveda na temu, da pravzaprav
               ustvarjajo čim več novih delovnih mest. Zaradi tega pa smo tukaj, ni profit per se,
               tisto kar mora družbo zanimati. Da, profit, vendar ob tem tudi nova delovna mesta.
               Hvala lepa.</p>
            </sp>
            <sp xml:id="SDT6-OZG-nujna-36-2013-09-18.sp57">

               <speaker>PREDSEDNICA ALENKA PAVLIČ:</speaker>

               <p>Hvala lepa. Obveščam vas, da poslanca Velikonjo Jožeta od tega trenutka dalje
               nadomešča gospa Mirjam Bon Klanjšček. Naslednja razpravljavka gospa Aleksandra
               Osterman.</p>
            </sp>
            <sp xml:id="SDT6-OZG-nujna-36-2013-09-18.sp58">

               <speaker>ALEKSANDRA OSTERMAN (PS DL):</speaker>

               <p>Hvala za besedo predsedujoča.</p>
               <p>Mi moramo predvsem ločiti med zadrugami, ki že obstajajo in zadrugami, ki so
               ustanovljene v okviru socialnih podjetij. Kar je zelo pomembno se mi zdi tudi, da
               omogoča zaposlenim v insolventnih podjetjih, ki bi ostali<stage type="mag"/> (nadaljevanje) v teh podjetjih, ki bi šla v stečaj, brezposelni da se
               vključijo v te zadruge v okviru socialnega podjetništva ali pa ustanovijo svoje
               zadruge. Kar se tiče amandmaja kolegica Tomčeva, jaz tukaj vas ne razumem, saj tudi
               samozaposleni so samostojni podjetniki, gospodarske družbe in samozaposleni, to se
               kontrolira. Njihovo bilančno stanje kako poslujejo se preverja, ustrezno se preverja,
               vem iz podatkov, spremljam te zadeve in tudi če ustrezno ne poslujejo oziroma če
               negativno poslujejo so ta sredstva dolžni po zakonu vrniti. So pa samozaposleni prav
               tako neka dobra stvar, da se jim pomaga, kajti brezposelni so prejemniki socialnih
               transferov, prav tako črpajo državni proračun ali pa ustvarjalci sive ekonomije. Tak
               oda prav te zadruge v okviru socialnih podjetij so dobrodošle v teh časih gospodarske
               krize in so najmočnejši steber družbene ekonomije in podjetništva nasploh. To je to,
               hvala.</p>
            </sp>
            <sp xml:id="SDT6-OZG-nujna-36-2013-09-18.sp59">

               <speaker>PREDSEDNICA ALENKA PAVLIČ:</speaker>

               <p>Hvala lepa. Gospa Avberšek, izvolite.</p>
            </sp>
            <sp xml:id="SDT6-OZG-nujna-36-2013-09-18.sp60">

               <speaker>ALENKA AVBERŠEK:</speaker>

               <p>Hvala za besedo.</p>
               <p>Kar se gospodarske zbornice, gospodarstva tiče, proti širitvi definicije poslovnih
               subjektov, ki upravljajo gospodarsko dejavnost nimamo nobenih problemov, jo
               podpiramo. Menimo pa, da je pri dodelitvi pomoči, če je sedaj to predmet o katerem
               razpravljamo, potrebno imeti ustrezno administrativno usposobljen kader, kriterije in
               neko, nadzor, zaupanje da presoja ali je delujoče, nedelujoče tukaj po svoje razumem
               interpretacijo oziroma pripombo... Ne vem, ne znam se do tega opredeliti, zagotovo da
               je pa stvar kriterijev, presoje, komu da je delujoče da ni nekaj to kar tako, da
               izkorišča, zlorablja, tukaj je razmislek zagotovo potreben.</p>
               <p>Razprava ki je pa se razširila v bistvu na področja kako usmerjati državna sredstva,
               državne pomoči, zato da bomo usmerjali razvoj drugače kot smo ga doslej v prave
               prioritete, v prava delovna mesta, v zelena in ne vem kakšna še področja menimo, da
               je to stvar na eni strani strateškega razmisleka in dokumentov, ki so v bistvu zdaj
               velik izziv za Slovenijo, za slovensko državo, ki ga je potrebno zaključiti do konca
               leta. Govorimo o strategiji pametne specializacije, o kateri bi verjetno tudi ta
               odbor lahko v kontekstu strateškega načrtovanja rekel kakšno besedo, ker v bistvu
               naslavlja ravno to, kako od ideje invencije, inovacije kapacitet v industriji priti
               do kvalitetnih trgov zato, da dvignemo konkurenčnost, inovacijsko sposobnost na
               raven, ki si jo vsi želimo. Koliko se sedaj to sklada s socialnim podjetništvom,
               koliko se to pokriva, tukaj moram tudi jaz osebno priznati, da imamo precej zmede v
               teh pojmih. In, če zasledujemo enake cilje, da država ne daje pomoči ampak da
               investira v to je to nekaj povsem drugega kar pa menim, da bi moral nasloviti ali pa
               morala nasloviti sprememba zakona v podpornem okolju, tista nova, ki nas čaka, da se
               bomo tudi na temu odboru pogovorili kašno podporno okolje imamo danes, kaj smo
               naredili z združevanjem agencij, tehnološke agencije, JAPTI-ja, STO-ja v agencijo
               Spirit. Kaj je ostalo od tega in kaj moramo narediti za to, da bomo proaktivni v vseh
               procesih na katere ste opozarjali. kako se povezovati, kako pametno vlagati in
               nadzirati in gledati na vsebino, ne samo na formo.</p>
               <p>In ne nazadnje, razvojno inovacijska strategija, ki ste jo sprejeli v parlamentu
               naslavlja v bistvu tudi ista področja, tudi kako start up in tako naprej, zgodbe, ki
               set jih danes izpostavljali. Veliko imamo dokumentov, začnimo jih izvajati vsi
               skupaj. In predlagam, da je to ena od prihodnjih tem tudi na temu odboru. Hvala.</p>
            </sp>
            <sp xml:id="SDT6-OZG-nujna-36-2013-09-18.sp61">

               <speaker>PREDSEDNICA ALENKA PAVLIČ:</speaker>

               <p>Hvala lepa. Gospa Tomc.</p>
            </sp>
            <sp xml:id="SDT6-OZG-nujna-36-2013-09-18.sp62">

               <speaker>ROMANA TOMC (PS SDS):</speaker>

               <p>Hvala lepa.</p>
               <p>Razprava je šla čisto v drugo smer kot sem jaz na začetku želela opozoriti. <stage type="mag"/> (nadaljevanje) Jaz ponovno poudarjam, nikakor ta
               amandma je omejuje predloga, ki ga predlaga Vlada skupaj z vami iz SD-ja. Skratka,
               ohranja se možnost, da tudi zadruge participirajo pri tem dodeljevanju državnih
               pomoči. Se strinjamo, vsi gospodarski subjekti, ki opravljajo gospodarsko dejavnost.
               Vendar, želimo da se jih preferira, samo to. In na temu mestu vlada oziroma
               predlagatelja sprašujem, ker ste v gradivu navedli, da je sprememba skladna z
               usmeritvami evropske komisije, zakaj, spoštovana državna sekretarka ste potem
               spustili drugi stavek? Torej vaša definicija ni skladna z uredbo.</p>
               <p>Ta dopolnilni stavek ničemur ne škoduje, ne omejuje zadrug, samo še razširja te
               možnosti. In seveda, zakaj ne želi, da se zadruge preferira? Poglejte, v situaciji v
               kakršni Slovenija danes je, ko se borimo za vsako delovno mesto, ko se borimo za
               obstanek vsakega podjetja imamo sedeminsedemdeset tisoč s.p.-jev, imamo
               sedeminšestdeset tisoč gospodarskih družb, imamo tristo devetinpetdeset zadrug. Teh
               tristo devetinpetdeset zadrug je v letu 2012 ustvarilo osemsto tisoč evrov prihodkov,
               gospodarstvo pa je v tem istem letu 2012 ustvarilo osemdeset milijard prihodkov. Lepo
               prosim, zavedajmo se o kakšnih dimenzijah govorimo, zavedajmo se, da je gospodarstvo
               tisto, ki nas bo rešilo iz krize. Dajmo priložnost tudi zadrugam vendar seveda, v
               temu trenutku jaz mislim, da zadruge in socialna podjetništva so dobrodošla ne pa
               tista, ki bodo popeljala Slovenijo iz krize.</p>
               <p>Še enkrat, spoštovane kolegice in kolegi, ta amandma ne omejuje nikogar, samo širi
               prostor. Gospo državno sekretarko pa prosim za odgovor.</p>
            </sp>
            <sp xml:id="SDT6-OZG-nujna-36-2013-09-18.sp63">

               <speaker>PREDSEDNICA ALENKA PAVLIČ:</speaker>

               <p>Ker ta hip nimam več razpravljavcev dajem besedo vladi za odgovore. Izvolite, gospa
               Kert.</p>
            </sp>
            <sp xml:id="SDT6-OZG-nujna-36-2013-09-18.sp64">

               <speaker>ANDREJA KERT:</speaker>

               <p>Hvala lepa. </p>
               <p>Opredeliti se moram do tega, kar je bilo direktno vprašano, ker druga razprava je
               zelo šla v širše vode in ne bi želela, da tukaj odpiramo vprašanja še širše.</p>
               <p>Zdaj, kar se tiče vašega predloga oziroma tega zakaj ni bilo vključeno to, kako bi
               rekla razlagalen stavek ki pravzaprav razlaga prvi stavek v določenem delu. In sicer,
               če pogledamo to kar ste zapisali to zlasti vključuje samozaposlene osebe in jih
               našteva. To pomeni, da tukaj dejansko s tem, če bi to zapisali bi napisali, da
               preferiramo točno določene, se pravi samozaposlene in družinska podjetja, ki se
               ukvarjajo z dejavnostjo ter partnerska podjetja in združenja, ki se redno ukvarjajo z
               gospodarsko dejavnostjo. Kaj ostali? Tako da tudi ta definicija katero ste prinesli
               ni korektno prinesena iz angleškega jezika smo prevedli, smo pregledali zdaj
               trenutno.</p>
               <p>Vendar, ne glede na to, poglejte da ne boste narobe razumeli, ne nasprotujemo temu
               kar ste zapisali, dejansko je namen tega člena, kateri je predlagan, da se odpre
               možnost vsem, brez preferiranja, brez določanja da je to pa zaradi zadrug, to je
               zaradi tega, zaradi drugega ampak, da se dejansko odpre, da lahko vsi subjekti, ki se
               ukvarjajo z gospodarsko dejavnostjo. In v ozadju vam tukaj zagotavljam, da ni bilo
               nikakršnega mišljenja o tem, da se zdaj preferira nekoga vendar je bilo opozorjeno v
               obrazložitvi, da se pojavljajo te, recimo kot zadruge, kot v okviru socialnega
               podjetništva, samozaposleni, ki niso mogli participirati zaradi zakona kot je
               zapisan. Ker se je omejil zgolj na obliko po Zakonu o gospodarskih družbah. S tem,
               samo s prvim stavkom pravzaprav odpiramo možnost, da lahko vsak, v kakršni koli
               obliki ali kot fizična oseba lahko vstopa v primeru, če se ukvarja z gospodarsko
               dejavnostjo. </p>
               <p>Zdaj ali je potrebno razlagalno še naprej v zakonu imeti zapisano mi menimo, da ne.
               Zdaj, odločitev pa moramo prepustiti vam, ta trenutek.</p>
            </sp>
            <sp xml:id="SDT6-OZG-nujna-36-2013-09-18.sp65">

               <speaker>PREDSEDNICA ALENKA PAVLIČ:</speaker>

               <p>Gospa Tomc želi ponovno besedo.</p>
            </sp>
            <sp xml:id="SDT6-OZG-nujna-36-2013-09-18.sp66">

               <speaker>ROMANA TOMC (PS SDS):</speaker>

               <p>Repliko, da ne bi slučajno izzvenelo kot da ne vemo kaj govorimo.</p>
               <p>Gospa državna sekretarka, to ni nič pojasnjevalnega, to je točno prepisano<stage type="mag"/> (nadaljevanje) besedilo in tekst iz uradno
               prevedene uredbe priloga številka ena, uredba 800/2000, preberite uradno besedilo pa
               boste videli. To ni nič razlagalnega, takšno besedilo v uredbi pač je. In zdaj,
               seveda, iz nečesa, kar je bilo popolnoma dobronamerno način in energija s katero se
               branite tega zapisa, ki je takšen kot je v uredbi pa seveda nakazuje potem na to, da
               bomo imeli dve vrsti zadrug... Ali obstajata dve vrsti zadrug? Jaz mislim, da je
               pravno organizacijska oblika o kateri tukaj govorimo je ena, pika. Po vsebini so pa
               lahko drugačne.</p>
               <p>In spoštovana kolegica Ostermanova, če ne razumete mene ne razumete evropske uredbe,
               ki to pravi, preberite jo preden razpravljate o teh zadevah, jaz sem jo. In to je
               dobesedno iz uredbe. Hvala lepa.</p>
            </sp>
            <sp xml:id="SDT6-OZG-nujna-36-2013-09-18.sp67">

               <speaker>PREDSEDNICA ALENKA PAVLIČ:</speaker>

               <p>Gospod Golubovič, naslednji.</p>
            </sp>
            <sp xml:id="SDT6-OZG-nujna-36-2013-09-18.sp68">

               <speaker>BRANE GOLUBOVIČ (PS PS):</speaker>

               <p>Zdaj, jaz bi samo popravil gospo Tomčevo.</p>
               <p>Vsi podatki so bili več ali manj pravilni ampak zadruge skoraj osemsto milijonov ne
               osemsto tisoč evrov prometa so ustvarile. Verjetno je bil lapsus... Osemsto
               milijonov, imate pa prav da je pa osemdeset milijard pa vsi ostali. Ampak od tega je
               bilo sedemsto milijonov so samo kmetijska, vse ostalo so pa v bistvu v Sloveniji zelo
               zanemarjene ravno zaradi tega nerazumevanja pomena zadrug pa mogoče, ne vem,
               prejšnjega sistema v katerem starejšega bolj poznate kot ga samo jaz, kako in kaj je
               bilo takrat. Ampak ta besedica "socialno", kot je bilo že povedano ne pomeni samo
               deprivilegiranih skupin ampak zadruge ali pa kooperative dejansko nastopajo na trgu
               in so, tako kot je rekel gospod Breznik, podvržene vsem, se pravi mehanizmom, ki so
               na trgu potrebni, da jih upoštevaš. Razlika je samo v tem da imajo znotraj njih
               veljajo drugačna načela kot znotraj nekega podjetja. Jaz hočem to povedati, da mi smo
               jih v dvajsetih letih zanemarili in zadruga je za mene enako kot podjetje in normalno
               mora funkcionirati na trgu. Ima svojo storitev, ima svoj izdelek in to svojo
               storitev, ta svoj izdelek mora prodati... Seveda pa zaslužiti, da preživi.</p>
               <p>Načela po katerih deluje so pa drugačna kot pri klasičnih podjetjih. Samo kot primer,
               če klasično podjetje znižuje stroške na način, v Sloveniji je to značilno, da je
               minimalna plača bistveno previsoka in da je to potrebno spustiti na tristo evrov in
               to govori direktor visokotehnološkega podjetja, ker meni pomeni, da ne zna voditi
               podjetja, če ne more visokotehnološkega podjetja s takšno plačo odlepljati, celo z
               višjo. Ampak, če klasično podjetje znižuje število zaposlenih zato, da zmanjša
               stroške zadruga oziroma kooperativa industrijska, znižuje plačo, da obdrži
               zaposlene.</p>
               <p>Znotraj / Nerazumljivo./ zdaj jaz ne vem kako se že imenuje ampak je podobno podjetje
               kot je naše Gorenje. Tam so se delavci skupaj odločili, ker so delavci tudi seveda
               člani zadruge, da si bodo znižali plače, zato da bodo obdržali zaposlitve. In to je
               tista ena izmed razlik med klasičnim podjetjem pa zadrugo, da je bistvo pri zadrugi
               oziroma kooperativi, jaz rajši rečem kooperativa, ker če rečem zadruga vsi pomislijo
               na kmetijsko zadrugo in ta nima pozitivnega predznaka v Sloveniji. No ampak saj je
               vseeno, to je bistvo. Drugače pa nastopa na trgu takšno podjetje, takšna gospodarska
               oblika enostavno nastopa na trgu.</p>
               <p>In glede amandmaja je pa to moje mnenje in moje razumevanje je pa to, da ta, ki je
               zdaj predlagan člen dopušča čisto vsem gospodarskim subjektom, da se prijavljajo na
               pomoči države. Če pa dodamo zlasti besedica zlasti pomeni predvsem to, da zlasti pa
               te, se pravi pa dajemo te v ospredje pa dajemo nazaj vse ostale oblike.</p>
               <p>Zato se mi zdi to kar je predlagala vlada nevtralno, tisto kar smo mi <stage type="mag"/> (Nadaljevanje) z gospo Črnakovo takrat čez
               poletje delali, je bilo celo še bolj, v ta sklep ki vi sedaj razlagate. Smo prav
               napisali, evropske zadruge, zadruge in socialna podjetja. Ta pa dejansko omogoča
               čisto vsem enake pogoje. Kako bodo pa oni odpeljali naprej, je pa to stvar Vlade,
               kako bo prilagodila te razpise. To je pa tisto, kar je že govorila predstavnica
               gospodarske zbornice, da morajo biti, se pravi, in razpisi in kriteriji in potem, ne
               vem, spremljanje vseh teh stvari, pa dorečeni. Tukaj pa je tisti problem Slovenije,
               ki je vedno bil, da dejansko ne vemo kaj so naše prioritete pa kakšni so naši
               potenciali. Imamo industrijsko politiko, ki je bila že v prejšnjem mandatu sprejeta,
               pa jo nobeden resno na koncu ne jemlje in vsaka vlada, ki pride, deluje na način od
               enih volitev do drugih. Zelo redko si kdo upa peljati stvar, ko je izvoljen, ne glede
               na volitve kdaj bodo, postavljati strategijo. In to je tista napaka. In še ena
               napaka, ki jo jaz vidim, pa mogoče, prednost o zadrugah, pa je to mogoče naivno
               razmišljanje je to, da nobena zadruga samostojno, vsaj to so v praksi dokazano, v
               tujini, ne more preživeti, če je sama. Morajo se povezovati. In vse zadruge so
               znotraj, se pravi, so to neke federacije zadrug, razen na lokalni ravni, ki so to
               majhne zadruge. Ampak te večje zadruge, ki so že skoraj tako velike kot kakšne
               multinacionalke, se pa povezujejo, ker drugače tako ne more. V Sloveniji pa besedica
               povezovanje, sodelovanje, pustimo zaupanje, je pa besedica, ki jih zelo redko najdemo
               in tukaj je tisti naš problem. Ne rabi se politika povezovati pa poenotiti o vseh
               stvareh, ampak gospodarske pobude bi bilo pa fino, če bi se povezovale. In ko se
               primerjamo, hočemo primerjati z Avstrijci in, ne vem, les je lep, strategijo peljati,
               je naš glavni problem povezovanje. Če v Avstriji točno vedo kako ta veriga deluje in
               so vsi v tej verigi zadovoljni, pri nas vsak gleda kako bo kakšnega okrog
               prinesel.</p>
            </sp>
            <sp xml:id="SDT6-OZG-nujna-36-2013-09-18.sp69">

               <speaker>PREDSEDNICA ALENKA PAVLIČ:</speaker>

               <p>Hvala lepa. Gospod Breznik.</p>
            </sp>
            <sp xml:id="SDT6-OZG-nujna-36-2013-09-18.sp70">

               <speaker>FRANC BREZNIK (PS SDS):</speaker>

               <p>Mislim, da zdaj, poglejte treba bo še nekaj stvari povedati.</p>
               <p>Prvič. Poglejte, definicija socialnega podjetništva je delitev dobička ali presežkov
               prihodkov ni dopustna oziroma je omejena. Premoženje dobi, če je presežek prihodkov
               nad odhodki se uporablja za namen socialnega podjetništva in druge neprofitna namene.
               Poglejte, socialno podjetništvo kot tako je de motivacijsko, tudi v tistih
               deležnikih, ki so. Zdaj, ko ste govorili o zadrugah, je treba povedati, po domače
               povedano, če bom sedaj primer povedal, kako zadruge delujejo. Ste kmet, ne vem,
               slovenskih goric, imate pet krav pasme simentalka. Trg, ki se ponuja je v Nemčiji,
               kjer iščejo vrhunsko meso pasme simentalka, stare tri leta in se povežete skupaj,
               ustanovite zadruge skupaj s svojimi kolegi, ki imajo iste pasme krav in skupaj
               zberete 500 krav. To je bistvo. Ampak vi za to dobite, zaslužite, imate večjo ceno za
               tisto kravo, dobite, in za to tudi dobite. Za to je namen. Ta namen socialnega
               podjetništva pa ni takšen namen kot ga vi predstavljate. To je socialni korektiv.
               Socialno podjetništvo bi moralo biti, dobesedno bi moralo iti v zakon, bi moralo iti
               po družino, za družino za socialne zadeve v družinsko, torej Ministrstvo za družino
               in socialne zadeve, ker je to, tam bi lahko dobil neke spodbude za socialno
               podjetništvo ne pa v neki resni gospodarski politiki. In to kar zdaj govorite, seveda
               ne drži. To ne drži. Vi lahko govorite o nekih, ohranjanju nekih delovnih mest, ampak
               na koncu, kako boste ohranili delovna mesta, kam boste dali dobiček, v kaj ga boste
               maksimizirali, če ga nikoli ni. Kaj, ga boste dali nazaj v podjetje? Poglejte, mi
               lahko poveste koliko socialnih podjetij je do sedaj preživelo? Koliko jih je? Kaj
               imamo? Nekaj par brezposelnih ljudi. Jaz in moj namen, ki sem ga danes, o čemer sem
               danes govoril, gre v smeri, da država /nerazumljivo/ v tej smeri, v tej hudi
               gospodarski stiski naredi kar nekaj rešitev, ki so boljše. Prva rešitev, šolska
               politika, zapre ali pa omeji vpis na gimnazije, da več v srednje strokovne programe,
               več ljudi na tehnično izobrazbo, ker to danes potrebuje gospodarstvo, to potrebujejo
               tudi mala /nerazumljivo/ podjetja. In poglejte, tudi v kolikor se strinjam delno z
               vašo dikcijo, bi moral biti. Tisti, ki participirajo, bi morali podati poslovni
               načrt. V poslovnem načrtu bi mogla biti ovrednotena, v poslovnem načrtu bi bila
               ovrednotena tudi neka vsota, analiza tega poslovnega načrta in na podlagi teh točk
               tega poslovnega načrta bi bila dodeljena sredstva. Jaz bi rabil tudi ta mehanizem, da
               ga vidimo, na podlagi česa. Ali bodo participirala <stage type="mag"/> (nadaljevanje) socialna podjetja pred različnimi start up manjšimi
               podjetji, ki potrebujejo ta zagonski kapital in ki bo lahko v prihodnosti tej naši
               skupni državi prinesla večjo blaginjo. Za mene moj osebni ali pa nacionalni interes
               mene in oje stranke je večja blaginja vseh ljudi, še posebej tisti, ki so tej državi
               dali več, s svojimi pridnimi rokami ali svojim znanjem ali na kakršni koli drugi
               način. Socialno podjetništvo pa je lahko neka oblika v neki hudi krizi, da ljudje
               ostanejo v neki delovni kondiciji, da se mogoče neke minimalne zadeve ohranijo ampak
               to ni perspektiva naše države, to ne more biti neka strateško pomembno zadeva. Mi
               moramo stremeti h temu, da so družbe predvsem in podjetništva nagnjena k temu, da
               imajo družbe in podjetniki dobiček. In da ta dobiček država potem pobere nekako preko
               davka na dobiček in da imamo kvalitetna delovna mesta.</p>
               <p>In danes govorite tudi, kolega, o mejnih primerih. Govorite o nekih družbah kjer
               imajo delavci manjše plače ampak potrebno je povedati, mi smo v tovarišijskem
               kapitalizmu, mi nismo v realnem tržnem gospodarstvu še vedno, ker tržno gospodarstvo
               ne deluje zaradi monopolov, ki jih obvladujejo še dobesedno tovariši iz prejšnjega
               sistema, zaradi bančnega sistema. Zakaj banke ne delujejo po principu, zakaj niso
               dale takrat kredita manjšim podjetjem, zakaj nimamo v skladu rizičnega kapitala,
               zakaj tega ta država nima, kljub temu da smo za sanacije določenih bank zmetali
               milijarde evrov. Milijarde evrov, gospodje in gospe. In to je rešitev, rešitev je
               normalna politika, ki mora biti pa medresorsko usklajena. Mi moramo pogledati šolstvo
               in reči fantje, žal bi bilo v redu ampak poglejte, mi tega ne moremo več financirati,
               Družbe, podjetja in podjetniki pričakujejo nekaj drugega od šolskega sistema. Mi tega
               ne dajemo gospodarstvu, mi se delamo norca iz gospodarstva v temu primeru in iz
               podjetnikov.</p>
               <p>In tudi, ko nekdo reče, da je nekdo šel preko meje, če je nekdo šel preko meje kot
               dnevni migrant je to lahko tudi ni slaba rešitev po eni strani. Če ta denar troši v
               Republiki Sloveniji pa tukaj si ustvarja družino in vse ostale zadeve to niti ni tako
               slaba rešitev, pomeni da so ti ljudje konkurenčni v mednarodnem okolju. Če pa je
               nekdo trajno brezposelne zaradi šolskega sistema, zaradi napačne šolske politike pa
               nam povzroča oportunitetne stroške, povzročil jih je v času izobraževanja in povzroča
               jih še naprej, dame in gospodje. In je seveda tudi s sabo nezadovoljen, to so cele
               vrste tudi psihološki problemi, ki jih imajo ti posamezniki. Nekdo, ki je dosegel
               magisterij ali pa doktorat znanosti, ki danes dela v nekem podjetju kjer opravlja
               delo tajnice jaz mislim, da tudi pada njegova neka avtoriteta in vse ostalo. Pada
               tudi avtoriteta glede njegovih institucij. In jaz ne govorim o tem, da bi imeli slab
               šolski sistem, jaz govorim o nekem ravnovesju v družbi, ki ne obstaja. In politika,
               primer tudi specializirane politike, kot je recimo gospodarska morate /
               nerazumljivo./ da se to ravnovesje popravi v naši družbi.</p>
               <p>In danes se vedno lahko vprašate, vsakega posameznika vprašajte kaj je imel v zadnjih
               dvajsetih letih tega, da je bil Telekom državni lasti, kaj je imel? Ima boljše
               storitve, ima cenejše storitve. Kaj je od tega dobil da je Mobitel v državni lasti?
               Ima super mobitel, ima super storitve. Ali je mobitel zaradi tega, ker je imel
               monopolni položaj maksimiziral akumulacijo vsega tega in telekomunikacijskega
               kapitala vlekel na svoje podjetje, kjer ga je ne transparentno delil različnim
               posameznikom. Kaj so imeli upokojenci od tega v smeri podjetja v državni lasti, zdaj
               jih vprašajte, tisti ki ste predstavniki. Da imamo Modro zavarovalnico pa da kolega
               Jamnik posoja iz Modre zavarovalnice deset milijonov evrov podjetju Cimos, ki je
               propadlo. Ki je naprej posojal ta denar neki rokometni klub. Je to normalno? Je to
               normalno, da nekdo ki razpolaga z denarjem upokojencev ali pa tistih, ki se bodo
               upokojili, da vlaga v podjetja, da je to ko neki, lahko rečem sklad rizičnega
               kapitala ne pa da je to neki denar upokojencev.</p>
               <p>To so nenormalna dejanja, to so mejna dejanja. In vse to omejuje normalno
               podjetništvo. Poglejte samo podjetja, kaj so plačevala ves ta čas, kakšne storitve
               drage. Kaj imamo od tega, da je Petrol v državni lasti? Imamo boljše gorivo, imamo
               boljši bencin, ne vem, kar koli. Tri milijarde sedemsto prometa, petdeset milijonov
               dobimo od Petrola, dobesedno v državni proračun. Kje je ostalo? Kako deluje? Po
               kakšnih principih deluje to podjetje s totalno monopolnim položajem v naši državi.
               Tukaj so vprašanja, tu je tisto zaradi česar nam ne deluje tržno gospodarstvo. In še
               cela vrsta je takšnih podjetij v naši državi.</p>
               <p>In zaradi tega smo jasno vsem investitorjem povedali, iz normalnih držav vsem
               multinacionalnim podjetjem naj ne hodijo v našo državo, mi smo zaprta družba. Mi
               imamo še vedno postsocialistični sindrom in bomo v tem ostali. In mi hočemo vsi
               skupaj kot družba<stage type="mag"/> (nadaljevanje) vsaj en del
               politike trdi, živeti vsi skupaj v revščini in eden drugega spodbujati preko
               socialnega podjetništva. Vsi imamo službo, kljub temu da ne proizvajamo ničesar ali
               pa nekaj malega nas bo osemsto zaposlenih. To je ta politika, glejte, ki ni dobra. In
               to ne pomeni, da imam razmišljanja antisocialno imam pa razmišljanja da moramo iti
               korak naprej. Mora biti naša družba, družba kjer bomo dosegli s svojim znanjem, s
               svojimi sposobnostim, kar mislim da Slovenci imamo, da bomo dosegli, da bo naša cena
               večja, da bo naša identiteta v svetu večja in da bo brand Made in Slovenia večji, da
               bo tudi brand Made in Slovenia pomenil našim podjetjem dodatni plus, dodatno ceno ali
               pa neki dodatni plus na storitev ali pa izdelek, ki ga prodajajo v nekem
               internacionalnem okolju.</p>
               <p>Tako deluje tržno gospodarstvo ne more pa delovati v nekih mejah, ki ga omejujemo in
               ki smo ga omejevali v preteklosti. In prosim, na nekih posamičnih primerih, nekih
               mejnih podjetjih kako so ljudje izkoriščani v nekih družbah, manjših... Ta podjetja
               bodo propadla, to je normalni pogoj. Ta podjetja bodo propadla. In socialno
               podjetništvo lahko nek korektiv, ki pa ima zanemarljivo vrednost lahko spodbuja
               ljudi, da ostane v neki delovni kondicij, da nimajo psihičnih problemov zato, ker bi
               bili brezposelni ampak to pa ne more biti rešitev. In podjetja, ki bodo participirala
               po teh dokumentih morajo biti najprej tista podjetja, ki imajo poslovne načrte, ki
               potrebujejo neka sredstva, nek zagonski kapital, to pa je osnova tržnega
               gospodarstva. In s tem ne omejujemo socialnega podjetništva ampak so pa v drugi fazi
               ali pa tretji. In verjamem, da lahko dobijo tudi kakšna sredstva recimo iz
               Ministrstva za socialne zadeve, da jim tam pripada, predvsem v prvi fazi pa mora biti
               to krovni zakon za mlajša podjetja, ki potrebujejo nek zagonski kapital in ki bo tudi
               družbi lahko kar koli vrnila, ki se lahko mogoče iz njih tudi razvije kakšno
               internacionalno podjetje na katere bomo vsi ponosni čez deset ali pa dvajset let.</p>
               <p>To moramo spodbujati. To pa ne pomeni,da bomo omejevali tudi socialno podjetništvo in
               da sem jaz na nekem čisto nasprotnem bregu o čemer je kolegica prej govorila. Za mene
               je socialno podjetništvo tista druga ali pa tretja faza naše države. V prvi fazi
               moramo pa zagotoviti pogoje za številna podjetja, ki pa imajo, ki lahko še
               maksimizirajo dobičke, še več prispevajo v našo družbo in še bolj razbremenijo
               proračun.</p>
            </sp>
            <sp xml:id="SDT6-OZG-nujna-36-2013-09-18.sp71">

               <speaker>PREDSEDNICA ALENKA PAVLIČ:</speaker>

               <p>Hvala lepa. Še gospod Golubovič je želel besedo.</p>
            </sp>
            <sp xml:id="SDT6-OZG-nujna-36-2013-09-18.sp72">

               <speaker>BRANE GOLUBOVIČ (PS PS):</speaker>

               <p>Hvala lepa.</p>
               <p>Saj vem da smo mogoče že malo tečni do neke mere ampak prav šel sem iskati...
               Evropski parlament je sprejel resolucijo 2. julija 2013 in je zapisal v svoji prvi
               alineji, da ne bom bral vseh alinej. Resolucija gre pa o prispevku zadrug k izhodu iz
               krize. In piše, poudarja, da imajo zadruge in druga podjetja socialnega gospodarstva
               bistveno vlogo v evropskem gospodarstvu zlasti v krizi, saj s povezovanjem
               dobičkonosnosti... Se pravi so dobičkonosna podjetja in solidarnosti ustvarjajo
               visoko kakovostna delovna mesta. Krepijo socialno, ekonomsko in regionalno kohezijo
               in ustvarjajo socialni kapital in tako naprej. Se pravi, priporočajo, da se države
               članice še bolj prilagodijo oziroma omogočijo nek enakopraven tretma tudi k tem tipom
               podjetij.</p>
               <p>In druga stvar, ko smo se pogovarjali, da so neka mejna podjetja ali kakor koli je že
               bilo rečeno, da zadruge je bilo prej... Se pravi, če bi združevali te pasme krav, kot
               je bilo prej rečeno, bi inovativna kooperativa zraven dala še mlekarno pa dala še
               dobavitelje hrane za te krave in še kaj drugega. Ne gre stvar za to, da se to dela
               samo na področju kmetijstva. Jaz bom zdaj Finsko vzel s katero se tako radi
               primerjamo... Na Finskem imajo se pravi zadruge 79 % delež v kmetijstvu, 31 % delež v
               gozdarstvu, 36 % v trgovini na drobno in 37 % delež v bančništvu. Se pravi to ni tako
               zanemarljiv delež, s Finsko se radi vsi primerjamo. Ampak na Finskem je vlada, ko so
               izgubili trg, ko je Sovjetska zveza razpadla je vlada prav na ta način šla v to
               zgodbo, ker drugače niso mogli preživeti.</p>
               <p>In en primer, ki sem ga prej samo omenil, je finski S Group kooperativa,
                  združuje<stage type="mag"/> (nadaljevanje) dvaindvajset
               regijskih kooperativ v storitvenem sektorju. Kaj se je tam zgodilo? Tam so enostavno
               ugotovili, da če se povežejo potrošniki, dobavitelji in pa seveda delavci, da bodo
               veliko lažje preživeli, ker potrošniki dejansko kupujejo v svoji zadrugi, dobavitelji
               dobavljajo blago in delavci so tam notri. In seveda je cilj dobiček, logično da je
               cilj dobiček če ne takšna družba sploh ne more preživeti. Ampak ta dobiček usmerjajo
               nazaj v izobraževanje. Ker dejstvo pa je, da nobena federacija kooperativ brez svoje
               banke in S Group jo je leta 2007 ustanovila, ker so ugotovili, če imajo, mislim da
               imajo 1,4 milijona članov so ustanovili svojo banko še, ker so ugotovili, da brez
               svoje banke zelo težko preživijo.</p>
               <p>In, si predstavljate, seveda si nihče ne prestavlja, še sam si ne, oni imajo devet
               milijard evrov prometa, so ga imeli v letu 2010. Da bi pri nas združil Mercator,
               Merkur, kmetijsko zadrugo, vrtnarije, prodajalce avtomobilov pa nekatere ponudnike
               gostinskih storitev, to združuje S Group recimo. Da bi pri nas to združil v eno
               zgodbo in dal to kartico, ki jo imaš pri Merkurju, pri Piki potrošnikom in potrošniki
               bi bili člani in na nek način solastniki te kooperative. Po vsej verjetno bi ta stvar
               funkcionirala oziroma ne bi v Sloveniji ravno zaradi tega mogoče, ker pravi kolega,
               da še nismo v pravem tržnem gospodarstvu ampak v tistem tržnem gospodarstvu, da je
               tudi nekaj poštenosti pa zaupanja v vse te zgodbe ne da s tem koga poznaš oziroma kdo
               je na oblasti, odpelješ in da plačuješ z denarjem, ki ga ne moreš, izvor denarja ne
               moreš dokazati. Tukaj imamo mi več problemov ampak hočem reči, da mi s tem zakonom ne
               omejujemo klasičnih podjetij, klasična podjetja pa samostojni podjetniki, družinska
               podjetja, ne vem, združenja potem so partnerska podjetja se bodo še zmeraj lahko
               prijavljala na te razpise. Ampak do sedaj se socialna podjetja, ki ravno tako s
               svojimi produkti in storitvami nastopajo na trgu in se borijo na trgu, da ustvarjajo
               svoj dobiček, ki ga pa seveda vlagajo nazaj v podjetja ali v skupnost iz katere
               izhajajo in pa kooperative lahko priključijo tej skupini gospodarskih subjektov.</p>
               <p>To je cilj 1. člena, vse ostalo naprej izgleda zdaj niti ni toliko pomembno ampak to
               je cilj, da ni zadruga in pa socialnim podjetjem omogočimo enake pogoje kot vsem
               ostalim gospodarskim subjektom. Hvala.</p>
            </sp>
            <sp xml:id="SDT6-OZG-nujna-36-2013-09-18.sp73">

               <speaker>PREDSEDNICA ALENKA PAVLIČ:</speaker>

               <p>Hvala lepa. Še gospod Ficko je želel besedo.</p>
            </sp>
            <sp xml:id="SDT6-OZG-nujna-36-2013-09-18.sp74">

               <speaker>BRANKO FICKO (PS PS):</speaker>

               <p>Hvala.</p>
               <p>Občutek imam, da smo se malo oddaljili od prave teme in da nas izrazi kot so zadruge,
               sociala sicer peljejo tam v tisto imam občutek kot da je preveč socialistično.</p>
               <p>Tako da bi predlagal, da se res omejimo na temo o kateri se pogovarjamo, se pravi o
               Zakonu o podpornemu okolju in razširitvi tistih udeležencev kateri do sedaj seveda
               niso morali oziroma so morali prijavljati na razpis za razvojna sredstva. Ker seveda
               do zdaj so po temu zakonu samo gospodarske družbe, s tem se seveda širi krog
               socialnih upravičencev kot so zadruge, lahko se tudi pogovarjamo o drugem izrazu ali
               je to kooperativa, da ne bomo upravljali kakšnih mednarodnih izrazov, seveda ki niso
               vpisani kot gospodarske družbe.</p>
               <p>Seveda se tudi danes ne pogovarjamo o kmetijskih zadrugah, ki so še edino, bi rekel,
               živijo v tej naši državi, ker vse druge so, bom rekel neke stanovanjske in tiste v
               preteklosti so na takšen drugačen način odmrle. Se pravi, gre za tiste oblike
               povezovanja na osnovi socialnega podjetništva, jaz ga bom imenoval prostovoljnega da
               nas zopet socialno, socialistično ne bo begalo. Oziroma organiziranja na prostovoljni
               osnovi v postopkih in insolventnosti posameznih podjetij predvsem s ciljem ohranitve
               zdravih jeder. Lahko sicer to tudi imenujemo da so to neki delavski odkupi ampak
               zopet ne bi teh izrazov uporabil, da <stage type="mag"/>
               (nadaljevanje) nas ne bi begalo z neko preteklo zgodbo socializma. </p>
               <p>Imamo primere tako kot je to v lesno pridelovalni industriji, primer Nova lesa.
               Pojavile se bodo tudi oblike iz področja tekstilne industrije in tako dalje. Se
               pravi, gre za specifično obliko organiziranja, ne s tistim osnovnim interesom dobička
               ampak prostovoljnega povezovanja. In ta kooperativa ej v bistvu podjetje katerega
               lastniki so člani sami. In še enkrat bi rekel, če nas ta imena begajo jih spremenimo
               in se osredotočimo na temo o kateri se seveda pogovarjamo.</p>
               <p>Tako da, jaz bom seveda predlog dopolnitev Zakona o podpornem okolju podprl.
               Hvala.</p>
            </sp>
            <sp xml:id="SDT6-OZG-nujna-36-2013-09-18.sp75">

               <speaker>PREDSEDNICA ALENKA PAVLIČ:</speaker>

               <p>Hvala lepa. Izvolite, gospod Prevc.</p>
            </sp>
            <sp xml:id="SDT6-OZG-nujna-36-2013-09-18.sp76">

               <speaker>DANIJEL KRIVEC (PS SDS):</speaker>

               <p>Hvala.</p>
               <p>Nisem se niti mislil oglasiti, ker načeloma ta zakon podpiram vendar skozi vso
               razpravo, ki jo zdaj poslušam mi pa še zmeraj nekatere razprave niso čisto jasne,
               zakaj se do takšne mere upirate, da se besedilo, ki je v uredbi preseli v ta naš
               zakon. To mi še zmeraj ni jasno in predhodne razprave, ki so na nek način govorile o
               razlikah med zadrugami tudi mene begajo zakaj te želje po tem, da se celotni tekst
               uredbe ne vpiše v naš zakon in s tem na nek način izboljša to materijo ne upoštevate
               tega predloga. Tudi jaz poznam kar nekaj zadrug tudi na mojem koncu, ki niso vezane
               na kmetijstvo. To so bile razvojne zadruge, zgradile so hidroelektrarno in lepo
               funkcionirajo. Poznam zadruge, ki opravljajo določena zavarovana območja na Mangartu
               in podobno. Vem kako to funkcionira in nimam nič proti, da se to podpira, ne razumem
               pa tega vašega nasprotovanja in vztrajanja na tem, da se ne preseli besedilo za
               katerega se zavzemate, na katerega se v preambuli sklicujete v naš zakon. To me pa
               bega.</p>
               <p>In ne vem, kje je razlog, da se temu upirate. Vaše razprave gredo v isti smeri kot
               naše, da podpiramo, da se in s.p.-ji in zadruge vključujejo vendar na način, ki je
               enak kot je v primeru ostalih držav v Evropski uniji. Ne vem zakaj nočete tega
               razumeti, da ne nasprotujemo temu zakonu, ne nasprotujemo nobenemu členu ampak
               želimo, da so pa tako zapisani kot jih beremo v drugih dokumentih. In, če tega
               amandmaja ne boste sprejeli bo zelo težko ta zakon podpreti, ker vaše razprave so
               dvoumne v temu kontekstu. Ves čas govorite o dveh tipih zadrug, čeprav govorite samo
               o vsebini vendar se v podtonu lahko sluti tudi še neka ekskluzivna za nekatere
               stvari. In zakaj ne želite vpisati zadeve kot velja v uredbi, ki jo moramo
               spoštovati? Samo to me bega, drugače pa podpiram, sem vam povedal.</p>
            </sp>
            <sp xml:id="SDT6-OZG-nujna-36-2013-09-18.sp77">

               <speaker>PREDSEDNICA ALENKA PAVLIČ:</speaker>

               <p>Hvala lepa gospod Krivec. Jaz bi mogoče samo toliko dodala, da sem ravno tako kot vi
               to razpravo z zanimanjem poslušala in sem to tolmačenje zakaj ne razumela, da je
               problem v tej besedici "zlasti", kar pomeni, da lahko preferira potem vse te tukaj v
               vašem amandmaju navedene subjekte. Mislim, da je bil to glavni razlog, ne vem pa ne,
               prosim vlado, da pojasni gospodu Krvicu to, izvolite.</p>
            </sp>
            <sp xml:id="SDT6-OZG-nujna-36-2013-09-18.sp78">

               <speaker>DANIJEL KRIVEC:</speaker>

               <p>Saj mogoče vas bega, mogoče tudi nas bega ampak to je uradni prevod, ki je na spletni
               strani uredba, ki jo je ministrstvo prevedlo, uradno. Mi smo samo uradni prevod
               prevzeli, nič drugega.</p>
            </sp>
            <sp xml:id="SDT6-OZG-nujna-36-2013-09-18.sp79">

               <speaker>PREDSEDNICA ALENKA PAVLIČ:</speaker>

               <p>Dajem besedo Vladi, da naj razloži. Izvolite, gospa Kert</p>
            </sp>
            <sp xml:id="SDT6-OZG-nujna-36-2013-09-18.sp80">

               <speaker>ANDREJA KERT:</speaker>

               <p>Nimam kaj dodati razen to, da ministrstvo ni prevedlo.</p>
               <p>Dejansko, saj pravim, mogoče to še enkrat, če preberemo: "To zlasti vključuje
               samozaposlene osebe, družinska podjetja" in tako naprej, ta besedica "zlasti"
               dejansko je za moje pojme nekaj kar preferira. Drugače, saj pravim, to je vključeno
               vse notri, definitivno nimamo problema s tem ampak ta zlasti je pa...</p>
            </sp>
            <sp xml:id="SDT6-OZG-nujna-36-2013-09-18.sp81">

               <speaker>PREDSEDNICA ALENKA PAVLIČ:</speaker>

               <p>Zdaj tako, moje mnenje je, da razprave so iz razprave v razpravo manj burne. Dajem še
               besedo gospe Osterman potem pa bi predlagala, če se strinjate, da počasi zakon
               peljemo naprej k naslednjim členom. O 1. členu smo že <stage type="mag"/> (nadaljevanje) zelo široko vse to razpravljali. Prosim, kratko potem
               pa naprej po dnevnem redu. Izvolite.</p>
            </sp>
            <sp xml:id="SDT6-OZG-nujna-36-2013-09-18.sp82">

               <speaker>ALEKSANDRA OSTERMAN (PS PS):</speaker>

               <p>Mene ta beseda "zlasti" bega oziroma je ne razumem. </p>
               <p>Potem bi morali imeti... / Oglašanje iz klopi./ Dobro, samo poglejte, samostojni
               podjetniki, gospodarske družbe. Potem imamo samostojne podjetnike in samostojne
               podjetnike, samozaposlene, ki so šli v to kot samozaposleni. Saj samozaposleni
               oziroma samozaposlene osebe so s.p.-ji pa družinska podjetja so tudi d.o.o.-ji in
               s.p.-ji ali je kako drugače?</p>
               <p>Potem me tukaj, zakaj mora biti "zlasti"? / Oglašanje iz klopi./ Ja, v redu, v uredbi
               je ampak ali so potem dvoje vrste s.p.-jev - Samostojni podjetniki pa
               samozaposleni...?</p>
            </sp>
            <sp xml:id="SDT6-OZG-nujna-36-2013-09-18.sp83">

               <speaker>PREDSEDNICA ALENKA PAVLIČ:</speaker>

               <p>Dobro, hvala lepa.</p>
               <p>Jaz bi zdaj zaključila razpravo k 1. členu in amandmaju poslanske skupine SDS. Gospod
               Breznik, želite še kaj dodati? / Oglašanje iz klopi./ Lahko gremo na glasovanje, se
               strinjate? Zaključujem razpravo k 1. členu in glasujemo o amandmaju Poslanske skupine
               SDS.</p>
               <p>Glasujemo, kdo je za? (3 člani.) Je kdo proti? (10 članov.)</p>
               <p>Amandma ni bil sprejet in 1. člen zaključujemo.</p>
               <p>In v razpravo dajem 2. člen kjer pa prosim za malo pozornosti. Imamo vložene tri
               amandmaje in sicer najprej bi razpravljali in glasovali o amandmajih Poslanske
               skupine SDS, ki je vložila dva amandmaja. v razpravo dajem prvi amandma Poslanske
               skupine SDS, če želite ga lahko tudi preberem? Prvi amandma k 2. členu, ki pravi, da
               v tretjem odstavku 4. člena se za besedo "okolja" doda besedna zveza "zmanjšanje
               davčnih in administrativnih obremenitev podjetij." V razpravo dajem prvi amandma k 2.
               členu poslanske skupine SDS. Želi kdo razpravljati? Izvolite, gospa Tomc.</p>
            </sp>
            <sp xml:id="SDT6-OZG-nujna-36-2013-09-18.sp84">

               <speaker>ROMANA TOMC (PS SDS):</speaker>

               <p>Hvala lepa.</p>
               <p>Bom poskušala biti zelo kratka ampak dovolite, da razpravljam o temu 2. členu kar v
               celoti o obeh amandmajih in tudi sicer o problematiki, ki jo vidim v povezavi z 2.
               členom. Na nekaj je opozorila že Zakonodajno-pravna služba, na neko nekonsistentnost
               ali kakor koli že, jaz pa še enkrat ugotavljam, oprostite, da je besedilo tega
               predloga zakona zelo površno napisano in da dopušča ogromno, ogromno dvomov.</p>
               <p>Vas bom vprašala čisto konkretno, ker me zanima, na teh stvareh sem tudi sama delala
               z obeh strani, z ene, z druge, kot podeljevalec, kot prosilec... Skratka zelo
               podrobno poznam te težave tudi v praksi in vas v povezavi s tem nekaj sprašujem, če
               boste ustrezno odgovorili na ta vprašanja zaradi mene tudi umikam vse amandmaje.</p>
               <p>Ampak poglejte, tukaj ste zapisali v 2. členu v obstoječem 5. členu... Saj upam, da
               se bomo razumeli kako zdaj te zadeve tečejo... V prvem odstavku kaj so razvojne
               spodbude, da so namenjene spodbujanju podjetništva in inovativnosti, ki prispevajo k
               uresničevanju temeljnih ciljev tega zakona. Potem pa še eksplicitno navajate nekaj
               alinej katere ste se, bom rekla, spomnili pa saj nič slabega v tem, ampak zakaj potem
               to splošno določbo pojasnjujete še z nekimi alinejami za katera področja gre če imate
               pa na koncu alinejo "in vse ostalo"? Poglejte, to se meni zdi popolnoma nepotrebno
               obremenjevanje zakona, enako bi bilo, če bi ostal samo prvi odstavek in bi imeli vse
               pokrito. Jaz sem proti temu, da kompliciramo zakone tako, da jih sami ne znamo več
               potem niti razumeti niti brati in da s tem seveda ustvarjamo tudi neko sivo polje za
               ljudi, da si ga po svoje na različno razlagajo.</p>
               <p>Pri drugem odstavku 5. člena... Skratka vprašanje zakaj ste se tako odločili in kaj
               pomeni to "Druge neposredne in posredne spodbude in vse ostalo"? Zakaj sploh
                  potem<stage type="mag"/>(nadaljevanje) se trudimo z nekim
               naštevanjem? V drugem odstavku imate zelo zaprto dikcijo, vas opozarjam, kadar za
               razvojne spodbude kandidirajo podjetja morajo izpolnjevati te pogoje in naštejete tri
               alineje pogojev. In potem nekje v nadaljevanju navajate še neko uredbo ali
               podzakonski predpis, s katerim boste podrobneje določili, katere pogoje mora nekdo
               izpolnjevati, da kandidira. Vas opozarjam, podzakonski akti nikoli ne morejo širiti
               zakonske določbe in zakonske materije. Ostanejo samo tisti, ki so tukaj in pika,
               konec. Pozabite na kakršnokoli širjenje v podzakonskih aktih, ampak ravno to ste, kot
               je razbrati iz nadaljnjega besedila želeli. In ravno tako tretji odstavek: osnovna
               merila za dodeljevanje razvojnih spodbud podjetjem so in jih naštevate. V redu, torej
               imamo več meril. Imamo osnovna in katera še, nobenih drugih nimate tukaj notri. Ali
               so še kakšna, ki niso osnovna? Skratka, poglejte to je dikcija oziroma to je
               besedilo, ki je namenjeno izvajanju v praksi. Prej ste pri razlagi prejšnjega zakona
               poudarjali, da morajo biti te stvari jasne, da ni mogoče pač po svoje razlagati, da
               mora biti čim bolj določeno, da ne smemo preferirati nikogar. Tukaj ste pustili
               takšno besedilo, da omogoča vse mogoče.</p>
               <p>Bi vas prosila za odgovore na ta vprašanja, kaj ste pri tem mislili, še posebej pa bi
               izpostavila tretjo alinejo drugega odstavka sedanjega predlaganega 5. člena, ki
               pravi, ker to je bil predmet, zelo veliko težav v izvajanju, pri izvajanju v praksi,
               da podjetje, to se pravi za razvojne spodbude lahko kandidira podjetja, ki izpolnjuje
               pogoj, da nima neporavnanih obveznosti do Republike Slovenije iz javnih dajatev in
               prispevkov. Zdaj vas pa sprašujem, katere so to javne dajatve? Jaz namreč približno
               si predstavljam, katere so to javne dajatve, ampak želim od predlagatelja zakona, da
               mi natančno pove, kaj je s tem mislil. Tukaj je sicer v običaju dikcija davkov in
               prispevkov. Vi ste davke zdaj zamenjali za javne dajatve. Zdaj pa vas prosim, da
               razložite, kaj je tukaj drugače, kaj je širše, kaj ni in katere so tiste javne
               dajatve?</p>
               <p>In seveda, drugo vprašanje. Jabolko spora v teh konkretnih primerih je vedno bilo, na
               kateri presečni dan mora podjetje imeti poravnane davke in prispevke oziroma v tem
               primeru javne dajatve ali danes, ko oddaja vlogo ali zadnjih 30 dni ali čez en mesec
               dni, ko bo o njegovi vlogi odločal nek organ, to niso nepomembna vprašanja, to so
               vprašanja, zaradi katerih so padali milijonski razpisi. Jaz ne oporekam in jaz
               podpiram to, da neko podjetje, ki je dolžno državi, delavcem in komurkoli, nima
               nobene pravice, da dobi javni denar. S tem se popolnoma strinjam, podpiram to. Ampak
               lepo prosim predlagatelja, da jasno definira pravila igre, da pove, katere dajatve in
               na kateri presečni dan? In seveda še ostala vprašanja, ki sem jih imela tukaj, če mi
               poskušate odgovoriti? Hvala.</p>
            </sp>
            <sp xml:id="SDT6-OZG-nujna-36-2013-09-18.sp85">

               <speaker>PREDSEDNICA ALENKA PAVLIČ:</speaker>

               <p>Hvala. Besedo dajem Vladi. Izvolite za odgovor.</p>
            </sp>
            <sp xml:id="SDT6-OZG-nujna-36-2013-09-18.sp86">

               <speaker>ANDREJA KERT:</speaker>

               <p>Jaz bom najprej tisto, do koder vam lahko jaz, potem pa bom kolegici predala, ker ste
               vprašali tudi veliko zelo podrobnih stvari. Kar se tiče v drugem odstavku, ko ste
               dali tukaj vprašanje glede tega, da piše mora izpolnjevati te pogoje, se pravzaprav
               zahvaljujem vam za to opozorilo, ker dejansko smo sistem zaprli in se strinjam z vami
               in menim, da je prav, da bi to zadevo in pravzaprav to je nekaj, kar bi lahko
               izboljšalo tekst, tako kot predlagate.</p>
               <p>Kar se tiče naprej osnovna merila za delovanje razvojnih <stage type="mag"/> (Nadaljevanje) in spodbud ravno v tem je mišljeno, da to je osnova,
               ki je določena katera merila so, nadalje se opredeljuje v uredbi. Zaradi tega je tudi
               uredba predvidena. Seveda ta uredba pa bo sledila uredbi, katero bo sprejela tudi
               Evropska komisija v nadaljevanju predvidevamo, da bo tu sprejeta nekje, recimo, do
               konca leta ali pa nekje v začetku naslednjega leta, ker je v postopku procedure in bo
               tudi vezano na te rešitve.</p>
               <p>Kar se tiče prvega odstavka, jaz bi želela opozoriti, da tu so naštete stvari, ki
               izhajajo iz veljavnih ukrepov oziroma državnih pomoči. Predala bom besedo v tem delu
               kolegici, ker, žal, moram priznati, da se nisem spraševala o teh podrobnosti kot ste
               jih vi naštela, tako da bi prosila kolegico Simono Hočevar za pojasnilo.</p>
            </sp>
            <sp xml:id="SDT6-OZG-nujna-36-2013-09-18.sp87">

               <speaker>SIMONA HOČEVAR:</speaker>

               <p>Hvala. Tako kot je državna sekretarka rekla, v 5. členu so dejansko pripravljeni vsi
               nastavki za uredbo, ki bo podrobneje definirala vse razvojne spodbude, potem pa tudi
               podmerila, ki bodo podrobneje pojasnjevala ta osnovna merila, se pravi tudi s
               točkovanjem. Vedeti moramo, da osnovna merila uporabljamo zato, ker nekatere zahteve
               izhajajo tudi iz samih shem pomoči, recimo, čisto konkretno shema za raziskave in
               razvoj zahteva, da se povečajo vlaganja v raziskave in razvoj ali da se izvedejo
               zaposlitve raziskovalcev. Pač vsaka shema ima še določeno specifiko, ki jo je
               potrebno dodati k tem osnovnemu merilu. Zato v zakonu pač govorimo o tistih merilih,
               ki so osnova za vse sheme oziroma za vse ukrepe, ki jih bomo izvajali. Dodatni so pa
               pač tisti, ki bodo izhajali iz evropskih shem. Tisti del bo potrebno urediti v
               uredbi, ker seveda v tem trenutku pravzaprav ne da, ker uredba še ni veljavna oziroma
               veljati začne s 1. 7. naslednje leto.</p>
               <p>Kar se tiče razvojnih spodbud, mogoče ta alineja Druge neposredne in posredne
               spodbude resnično bode v oči. Namen tega odstavka je predvsem povedati, da imamo
               ukrepe, ki se ne izvajajo po pravilih državnih pomoči. Recimo, kar nekaj denarja damo
               za podporno okolje, za VEM točke in pa podjetniške inkubatorje, kjer podjetje nima
               neposredne finančne pomoči, ampak ima neke ugodnejše pogoje. Se pravi, na VEM točkah
               določene informacije, ki so na voljo zastonj. V tehnoloških parkih, inkubatorjih tudi
               določene storitve, prostor in podobno. Smisel te alineje je ravno v tem, da povemo,
               da poleg teh ukrepov, ki potekajo po pravilih državnih pomoči obstajajo tudi ukrepi,
               ki se bodo rešili v uredbi, za katere pa pač ni potrebno potrditev državnih pomoči in
               se lahko izvajajo ali kot neko neposredno pogodbo ali pa na podlagi javnih naročil.
               Upam, da sem.... /oglašanje iz klopi./ Se opravičujem, kot javne dajatve, mogoče
               izraz ni najboljši. Želeno je bilo vzpostaviti termin, ki bi veljal za vse situacije
               s katerimi se srečujemo. Na eni strani so to razni prispevki, ki izhajajo iz davkov
               in drugih zakonov, na drugi strani pa se pojavljajo terjatve zaradi, kaj naj rečem,
               neupravičenih dejavnosti oziroma nepravilnosti, ki jih odkrijemo na raznih projektih.
               Recimo, ko se taka nepravilnost pojavi mora država tudi vzpostaviti neko vrsto
               terjatve do podjetja, ampak saj pravim, da ta termin ni najboljši. <stage type="mag"/> (nadaljevanje) Mislim, želeli smo rešiti ta del recimo mi
               damo nekomu denar za to da kupi nove stroje, on kupi stare stroje in dejansko moramo
               to zadevo vrniti. Ta stvar se nikjer v sistemu javnih financ ne vidi in potrebno je
               vzpostaviti neko terjatev tudi na DURS-u.</p>
            </sp>
            <sp xml:id="SDT6-OZG-nujna-36-2013-09-18.sp88">

               <speaker>PREDSEDNICA ALENKA PAVLIČ:</speaker>

               <p>Dobro, hvala lepa. Gospod Starman je naslednji.</p>
            </sp>
            <sp xml:id="SDT6-OZG-nujna-36-2013-09-18.sp89">

               <speaker>BOJAN STARMAN (PS DL):</speaker>

               <p>Hvala lepa, lep pozdrav vsem skupaj. Bom zelo kratek.</p>
               <p>Prav je in podpiram to, da imajo možnost dobiti državna sredstva vsi poslovni
               subjekti, lahko se razširi. Zdaj smo pa res to našo debato mogoče skoraj preveč
               razširili... Jaz sem vedno bil zagovornik da je državnih subvencij, pomoči, garancij,
               kakršnih koli pomoči, zmeraj manj da počasi gremo k / Nerazumljivo./ točki in upamo,
               da bomo počasi prišli do situacije, da se ne bomo s tem več ukvarjali, ker nam to
               povzroča samo težave. Vidimo državne pomoči bankam, vidimo podjetja in vse te stvari
               zato smatram, da ena težnja vlade in vseh bi bilo, da je zmeraj manj, tudi slišimo
               zdaj, da se bodo tudi v predlogih, ki jih imamo zdaj za leto 2014 te pomoči
               zmanjšale. Vedno pa pravim, da je potrebno poskrbeti za boljšo konkurenčnost našega
               gospodarstva in seveda vedno pomahati gospodarstvu, ne na način, da mu damo
               subvencije, ker ne bodo nikoli poštene, nikoli ne bodo prinesle zaželenih koristi
               temveč, da poskušamo okolje izboljšati, se pravi boljše, nižje davke, boljšo
               konkurenčnost, nižje stroške dela... Podobne stvari bi se morali ukvarjati, ki bi se
               na takšen način bi se morala država ukvarjati z gospodarstvom.</p>
               <p>Zaradi tega pa, saj pravim, mislim da bomo v bodoče šli v tej smeri in seveda pa
               podpiram to širitev, naj imajo vsi enake možnosti z upanjem, da bo mešanja države na
               kakršni koli način v gospodarstvo vedno manj. Hvala.</p>
            </sp>
            <sp xml:id="SDT6-OZG-nujna-36-2013-09-18.sp90">

               <speaker>PREDSEDNICA ALENKA PAVLIČ:</speaker>

               <p>Hvala lepa. Gospod Golubovič, izvolite.</p>
            </sp>
            <sp xml:id="SDT6-OZG-nujna-36-2013-09-18.sp91">

               <speaker>BRANE GOLUBOVIČ (PS PS):</speaker>

               <p>Hvala lepa.</p>
               <p>Tako kot sem že čisto na začetku v uvodu poudaril mene predvsem zanima ali ta
               podjetja v temu delu oziroma tretja alineja, kjer govorimo o rizičnem kapitalu. Kako
               si Vlada oziroma predstavniki ministrstva predstavljajo kriterije za podelitev tega
               rizičnega kapitala, v kakšnih zneskih govorimo rizičnega kapitala in pa ali se
               prilagaja vlada oziroma pristojno ministrstvo tudi nekim novim trendom zbiranja
               sredstev. Tukaj imamo merila, ki govorijo kdo je lahko upravičen do nekih sredstev iz
               teh shem. Kot sem pa že prej omenil pa je v porastu Crowd Founding oziroma v
               Sloveniji se ga je prevedlo kot množično financiranje s katerim se tudi je pred
               kratkim ukvarjal evropski ekonomsko socialni odbor in je vsem članom priporočil pri
               svojem mnenju, ki ga je dal na akcijski načrt za boljši dostop do finančnih sredstev
               za mala in srednja podjetja, da upoštevajo tudi Crowd Founding. Kar nekaj slovenskih
               podjetij katerih lastniki so mladi je na teh spletih platformah kjer je možno
               pridobiti sredstva iz naslova množičnega financiranja uspelo in, pustimo zdaj ob
               strani da imajo velike težave kako ta denar iz Amerike ali pa iz kakšnih drugih držav
               kjer je množično financiranje v porastu in deluje pripeljati v Slovenijo. To je ena
               izmed velikih težav. </p>
               <p>Ta podjetja na nek način, recimo da pojasnim zdaj, kaj je sploh množično
               financiranje, zelo na hitro. Gre za spletne platforme kjer lahko posameznik,
               podjetje, da svoj produkt in javnost donira sredstva za ta produkt. On določi koliko
               želi zbrati, da bo lahko ta produkt uvrstil na trg in javnost, če ji je všeč, iz
               celega <stage type="mag"/> (nadaljevanje) sveta javnost, donira
               v ta projekt. Eno od slovenskih podjetij je dobilo sto tisoč dolarjev ali evrov, vem
               da je razlika ampak en takšen znesek in seveda ima zdaj težave sploh kako ta denar
               pripeljati v Slovenijo. Ampak pustimo to stvar, zato ker sedež moraš imeti tam
               oziroma dobiš nekoga, ki opravi ta posel za tebe in obstaja nek Slovenec, ki opravlja
               za slovenska podjetja v Ameriki te posle.</p>
               <p>Ampak, ta podjetja se pravi so na globalnem trgu dobila priznanje v obliki donacij,
               da je njihov produkt dober. In se mi zdi, da iz skladov rizičnega kapitala bi morali
               se pravi tudi ta podjetja podpreti in eno izmed meril, to je kot razmislek, niti ni
               amandma pripravljen ampak za prihodnje bi moral biti tudi, se pravi, ta način. Če
               dobi podjetje s svojim produktom neko potrditev na eni izmed platform množičnega
               financiranja, se pravi da uspešno izpelje svoj projekt se mi zdi, da je to dosti
               dober signal, da ga lahko tudi država v nekem delu podpre.</p>
               <p>Druga stvar, ki se mi pa zdi pomembna pri teh rizičnih kapitalov je pa ta, da sicer v
               Sloveniji obstaja in zakon in neke organizacije, ki podeljujejo ta rizični kapital
               ampak imamo moštvo majhnih podjetij, ki ne potrebujejo velikega vložka. Potrebuje
               mogoče sto, sto petdeset tisoč evrov, to je tista stvar, ki sem vam prej razlagal, da
               se lahko zgodi, da bo neko podjetje odšlo v Nemčijo z dobrim produktom, zelo dobrim
               produktom, zato, ker v Sloveniji ne more dobiti kapitala, ker je njihov zahtevek
               premajhen za tisto kar bi mogoče nekdo dal. Govorijo med tristo in petsto tisoč evri.
               To je od devet do deset mladih zaposlenih ljudi in se mi zdi, da če so že takšna
               podjetja v tehnološkem parku, če so takšna podjetja dobila recimo nagrado za start up
               podjetja, ki jih imamo kar nekaj. Če so takšna podjetja mogoče že dobila začetni
               kapital iz SPS-a je zelo neodgovorno od nas tukaj, da ne omogočimo takšnih pogojev,
               da takšna podjetja tudi dobivajo dodatna sredstva, zaradi mene lahko tudi zasebni
               kapital ampak, da se vzpostavijo neki pogoji kjer bodo dobili dodatna sredstva, da
               svojo dejavnost izvajajo v Sloveniji, ne da se v / Nerazumljivo./ Odpirajo računi,
               zato ker je to bistveno lažje in se tam vse transakcije peljejo.</p>
               <p>In še en takšen čisto banalni problem ali pa anomalija za katero sam sicer sem dobil
               neke odgovore po iskanju... Če je takšno podjetje, ki je svoj produkt ustvarilo in je
               trenutno njihova, ne vem kako se reče, knjigovodska vrednost dvajset tisoč evrov in
               nekdo hoče v njih vložiti milijon evrov in teh milijon evrov pridobi samo 20 %
               podjetij ima velike težave. Zato, ker če je vrednost podjetja dvajset tisoč je to 100
               %, pri nas to štejemo 100 %. Pričakovana vrednost, ki jo je pa nekdo ocenil je pa
               bistveno višja. In zdaj podjetja to rešujejo tako, da ta kapital, ki ga dobijo, če ga
               dobijo, zelo redki ga v Sloveniji dobijo, pravim da gredo v neke druge države ali pa
               regije to delati, dajo kot posojen kapital, kar naredi znotraj bilance spet problem
               ali pa kot kapitalsko rezervo.</p>
               <p>In se mi zdi, da bi morali tudi v temu delu razmisliti, da pri se pravi privabljanju
               investitorjev in pri vlaganju kapitala v neko podjetje, ki je šele na začetku s
               svojim produktom je pa investitor ocenil, da je lahko njegov donos v prihodnosti
               takšen in takšen, da lahko vloži tudi, ne vem, če je vrednost podjetja petindvajset
               tisoč on lahko gladko malo milijon vloži in za to dobi 20 % podjetja. Tukaj, kakor
               sem se jaz pogovarjal s temi start up podjetij nastaja velika težava in ne vedo na
               kakšen način to znotraj svojih bilanc urediti. Tako kot sem rekel, možna je
               kapitalska rezerva in možno je posojilo ampak tuji investitorji tega ne želijo, oni
               želijo vložiti denar v podjetja, za to dobijo 20 % podjetja ampak po neki naši
               zakonodaji pa to ni možno, ker je podjetje knjigovodsko vredno dvajset tisoč evrov,
               ker se ne računa ta, ne vem, prihodnji donos.</p>
               <p>Se pravi, za mene je povezano, ta rizični kapital je bistveno <stage type="mag"/>(nadaljevanje) povezan z zaposlovanjem mladih. Mladi imajo
               ideje, imajo inovativne, se pravi so inovativni, ustanavljajo podjetja, ampak
               enostavno se mi zdi, da naše okolje ni dovolj spodbudno in pa da ne sledi nekim novim
               modelom financiranja, ki ga globalni svet omogoča, poleg Crowd Foundinga poznamo tudi
               Co Working, ki ravno tako ni, pri nas sicer se dogaja, ampak spet ni prepoznaven kot
               neka dejavnost poslovna, ki bi jo dodatno stimulirali. Hvala.</p>
            </sp>
            <sp xml:id="SDT6-OZG-nujna-36-2013-09-18.sp92">

               <speaker>PREDSEDNICA ALENKA PAVLIČ:</speaker>

               <p>Hvala lepa. Mogoče bi za lažjo nadaljnjo razpravo oziroma za odgovore, zato da bomo
               lažje naprej spremljali dala zdaj besedo predstavnici Zakonodajne službe. Izvolite,
               za pojasnila.</p>
            </sp>
            <sp xml:id="SDT6-OZG-nujna-36-2013-09-18.sp93">

               <speaker>ANAMARIJA VALENTINA MAROLT:</speaker>

               <p>Hvala za besedo. Jaz bi dala samo eno pojasnilo k drugemu amandmaju Poslanske skupine
               Slovenske demokratske stranke. To je ta amandma, ki predlaga, da bi prišli iz
               zaprtega načina normiranja drugega odstavka 5. člena na odprti način. Pri tem
               normiranju gre za to, da so posamezni primeri primeroma našteti, da se pa ta določba
               potem razteza še na vse druge podobne primere in v takih primerih je bolj primerno,
               da se namesto besede vsaj uporabi beseda zlasti. Tako kot je bilo tudi pri 1. členu
               predlagano, pa potem ni bilo sprejeto. Hvala.</p>
            </sp>
            <sp xml:id="SDT6-OZG-nujna-36-2013-09-18.sp94">

               <speaker>PREDSEDNICA ALENKA PAVLIČ:</speaker>

               <p>Zdaj pa mislim, da je med mojo odsotnostjo tudi vlada želela besedo? Ne. Golubović
               vas je spraševal. Ne. Prav, potem pa gospa Tomc. Izvolite.</p>
            </sp>
            <sp xml:id="SDT6-OZG-nujna-36-2013-09-18.sp95">

               <speaker>ROMANA TOMC (PS SDS):</speaker>

               <p>Hvala lepa. Jaz mislim, da se vendarle spodobi. Hvala vladi, da je tako razumevajoča,
               vsaj v tem primeru, da spozna včasih tudi, da je kaj naredila, ne najbolj optimalno,
               če je ta amandma mogoče tekstovno malo za popraviti, kakor predlaga
               Zakonodajno-pravna služba se seveda strinjam, ampak še vedno vas pa prosim, če mi
               poskušate odgovoriti na zelo resno vprašanje v zvezi z javnimi dajatvami, pa smo zdaj
               razčistili, odprt bo člen ostal, tako da boste vi, ne mi, mi smo opozorili na težavo,
               jaz vem, kje je težava, ampak vi prinesite boljšo rešitev, zdaj v Državni zbor, ampak
               vseeno še datumsko opredelitev lepo prosim. Vsaj, če jo tukaj v zakonu že ne bo,
               povejte, kako vi kot predlagatelji neke zakonske določbe vidite izvajanje te določbe,
               da bodo potem v nadaljevanju lahko tisti, ki jo pa v praksi morajo izvajati se lahko
               ali sklicevali ali pa vzemali ali vsaj vedeli, kaj je predlagatelj s tem mislil.
               Hvala lepa.</p>
            </sp>
            <sp xml:id="SDT6-OZG-nujna-36-2013-09-18.sp96">

               <speaker>PREDSEDNICA ALENKA PAVLIČ:</speaker>

               <p>Hvala. Zdaj kot kaže bodo določene še spremembe oziroma popravki do seje v Državnem
               zboru, če sem prav razumela. Izvolite, gospa Kert.</p>
            </sp>
            <sp xml:id="SDT6-OZG-nujna-36-2013-09-18.sp97">

               <speaker>ANDREJA KERT:</speaker>

               <p>Hvala lepa. Dejansko to, kar opozarjate, kdaj, te nima neporavnanih obveznosti do
               Republike Slovenije, to se nanaša na to. Iz dosedanje prakse in pa tudi v drugih
               primerih, podobno je to tudi pri javnem naročanju in tako naprej, se uporablja na dan
               prijave za konkretno zadevo. Zdaj ali gre za javno naročilo ali gre tukaj za
               spodbude. Ker v nasprotnem primeru, če določiš katerikoli drug datum, dejansko
               nikoli, prosim... To jaz mislim, da je to materija za v uredbo. Ne vidim potrebe,
               zakaj bi moralo biti to v zakonu zapisano, ker to je recimo eden izmed takih, drugače
               pa ne vem.</p>
            </sp>
            <sp xml:id="SDT6-OZG-nujna-36-2013-09-18.sp98">

               <speaker>PREDSEDNICA ALENKA PAVLIČ:</speaker>

               <p>Jaz predlagam, da se to...</p>
            </sp>
            <sp xml:id="SDT6-OZG-nujna-36-2013-09-18.sp99">

               <speaker>ANDREJA KERT:</speaker>

               <p>Mi menimo, da bi bilo to smiselno v uredbi... Lahko pa seveda razmislimo...</p>
            </sp>
            <sp xml:id="SDT6-OZG-nujna-36-2013-09-18.sp100">

               <speaker>PREDSEDNICA ALENKA PAVLIČ:</speaker>

               <p>Če dovolite, glede na te vse dileme predlagam zdaj, da to danes tukaj ne moremo
               zaključiti, tako ali tako ne. Vlada prouči do seje v Državnem zboru, pogleda, kaj
               lahko naredi in z amandmaji to zadevo popravimo in potem upam, da po vsej verjetnosti
               tudi sprejmemo.</p>
               <p>Jaz bi zdaj nadaljevala sejo, če se strinjate in gremo, če ni več razprave k 2. členu
               prvega amandmaja Poslanske skupine SDS. Bi glasovali o tem amandmaju, se
                  strinjate?<stage type="mag"/>(nadaljevanje) Glasujemo o
               prvem amandmaju Poslanske skupine SDS k 2. členu, ki se glasi "v tretjem odstavku 4.
               člena se za besedo okolja doda besedno zvezo zmanjšanje davčnih in administrativnih
               obremenitev podjetij". Glasujem.</p>
               <p>Kdo je za? (4 člani.) Kdo je proti? (7 članov.)</p>
               <p>Amandma ni sprejet.</p>
               <p>Drugi amandma Poslanske skupine SDS k 2. členu. Želi kdo razpravljati? Ali ste
               razpravo že združila kot ste rekla? Potem lahko glasujemo tudi o drugem amandmaju, k
               drugemu amandmaju k 2. členu. Pričenjam glasovanje.</p>
               <p>Kdo je za? (3 članov.) Kdo je proti? (9 članov.)</p>
               <p>Amandma ni sprejet.</p>
               <p>V razpravo dajem drugi amandma Poslanskih skupin Pozitivne Slovenije, DeSUS in
               Državljanske liste. Želi kdo razpravljati? Če ni razprave, potem glasujemo o drugem
               amandmaju k 2. členu. Pričenjamo z glasovanjem.</p>
               <p>Kdo je za? (10 članov.) Kdo je proti? (Nihče.)</p>
               <p>Amandma je sprejet.</p>
               <p>Prehajamo oziroma dajem v razpravo amandma Poslanskih skupin Pozitivne Slovenije,
               DeSUS in Državljanske liste za novi 2.a člen. Želi kdo razpravljati? (Ne želi.)
               Prehajam na glasovanje o amandmaju za novi 2.a člen. Glasujemo.</p>
               <p>Kdo je za? (10 članov.) Kdo je proti? (Nihče.)</p>
               <p>Amandma je sprejet.</p>
               <p>V razpravo dajem 3. člen in amandma Poslanskih skupin Pozitivne Slovenije, DeSUS in
               Državljanska lista. Želi kdo razpravljati? (Ni razprave.) Zaključujem razpravo.</p>
               <p>Kdo je za? (10 članov.) Kdo je proti? (Nihče.)</p>
               <p>Amandma je sprejet.</p>
               <p>V razpravo dajem 4. člen in amandma Pozitivne Slovenije, DeSUS-a in Državljanske
               liste. Želi kdo razpravljati? (Ni razpravljavcev.) Zaključujem razpravo. Prehajamo na
               glasovanje.</p>
               <p>Kdo je za? (9 članov.) Kdo je proti? (Nihče.)</p>
               <p>Amandma je sprejet.</p>
               <p>V razpravo dajem 5. člen in amandma Pozitivne Slovenije, DeSUS-a in Državljanske
               liste. Želi kdo razpravljati? (Ni razpravljavcev.) Zaključujem razpravo. Prehajamo na
               glasovanje o amandmaju k 5. členu.</p>
               <p>Kdo je za? (10 članov.) Kdo je proti? (Nihče.)</p>
               <p>Amandma je sprejet.</p>
               <p>V razpravo dajem 6. člen. Želi kdo razpravljati? (Ni razpravljavcev.) Zaključujem
               razpravo. Zaključili smo razpravo o členih predloga zakona in glasovanjem o
               amandmajih. V skladu s prej sprejeto odločitvijo odbora prehajamo na glasovanje o
               vseh členih skupaj. Glasujemo.</p>
               <p>Kdo je za? (10 članov.) Kdo je proti? (Nihče.)</p>
               <p>Členi so sprejeti.</p>
               <p>S tem zaključujem obravnavo predloga zakona na Odbor za gospodarstvo. Vsi sprejeti
               amandmaji bodo vključeni v dopolnjen predlog zakona, ki bo sestavni del poročila
               odbora. Določiti moramo še poročevalca na seji Državnega zbora, v kolikor se
               strinjate, bi to opravila predsednica. Hvala lepa. S tem zaključujem to točko
               dnevnega reda in tudi današnjo sejo odbora. Še naprej vam želim lep dan. <title>Seja je
                  bila zaključena 18. septembra 2013 ob 13.27.</title>
               </p>
            </sp>
         </div>
      </body>
   </text>
</TEI>
