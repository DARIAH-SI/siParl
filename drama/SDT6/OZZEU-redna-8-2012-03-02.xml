<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZZEU-redna-8-2012-03-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">40764AB0F2C422EBC1257D1F005A5856</idno>
               <idno type="custom" subtype="day">6A9FB32EC9AC5181C12579B5003B344B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=6A9FB32EC9AC5181C12579B5003B344B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-redna-8-2012-03-02.OZZEU" n="8">
               <name>redna seja</name>
               <date when="2012-03-02"/>
            </setting>
         </settingDesc>
         <particDesc>
            <listOrg>
               <org xml:id="OZZEU-redna-8-2012-03-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-redna-8-2012-03-02.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA ZADEVE EVROPSKE UNIJE</stage>
            <stage type="session">8. seja</stage>
            <stage type="date">(2. marec 2012)</stage>
            <stage type="chairman">Sejo je vodil mag. Marko Pogačnik, podpredsednik odbora. </stage>
            <stage type="time">Seja se je pričela ob 9.00.</stage>


            <sp who="SDT6:PogačnikMarko">

               <speaker>PODPREDSEDNIK MAG. MARKO POGAČNIK:</speaker>

               <p>Spoštovane kolegice in kolegi. Začenjam 8. sejo Odbora za zadeve Evropske unije.
               Obveščam vas, da so zadržani in se seje ne morejo udeležiti naslednji člani odbora:
               gospod mag. Roman Jakič, na seji kot nadomestni član odbora s pooblastili sodeluje
               gospa Barbara Žgajner Tavš. Obveščam vas, da so na sejo povabljeni predstavniki
               vlade, poslanci Evropske parlamenta iz Republike Slovenije, ter predsednik Komisije
               za mednarodne odnose in Evropske zadeve v državnem svetu, gospod Vincenc Otoničar.
               Vse navzoče lepo pozdravljam. Še posebej pa pozdravljam evropskega poslanca gospoda
               Lojzeta Peterleta, plus dr. Romana Cizelj.</p>
               <p>Prehajam na določitev dnevnega reda seje odbora. S sklicem seje ste prejeli dnevni
               red. Ker v poslovniškem roku nisem prejel predlogov za njegovo spremembo je določen
               takšen dnevni red seje, kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE
                  2006/126/ES EVROPSKEGA PARLAMENTA IN SVETA V ZVEZI Z VOZNIŠKIMI DOVOLJENJI IN
                  VGRAJENIMI FUNKCIJAMI VOZNIKOVE KARTICE.</title> Gradivo smo prejeli od Vlade, 2. 2.
               2012 na podlagi prvega odstavka 4. člena Zakona o sodelovanju med Državnim zborom in
               vlado v zadevah Evropske unije. Skrajni rok za odziv je 16. 3. 2012. Gradivo je bilo
               v skladu z določili poslovnika državnega zbora dodeljeno v obravnavo Odboru za zadeve
               Evropske unije, kot pristojnemu odboru in odboru za infrastrukturo in prostor, kot
               matičnemu delovnemu telesu. Slednji ga je obravnaval na 3. nujni seji, 28. 2. 2012 in
               sprejel mnenje, ki ste ga prejeli. Najprej prosim mag. Bojana Žlenderja, generalnega
               direktorja Direktorata za promet na Ministrstvu za infrastrukturo in prostor, da nam
               predstavi predlog direktive in še zlasti predlog stališča Republike Slovenije.</p>
            </sp>
            <sp who="SDT6:ŽlenderBojan">

               <speaker>MAG. BOJAN ŽLENDER:</speaker>

               <p>Hvala za besedo. Najprej mi dovolite, da opravičim našega ministra gospoda Černača,
               žal ne more sodelovali na seji odbora. In prosim, da v njegovem imenu predstavim
               stališča. Predlog za spremembo direktive 2006/26 obravnava manjši del te direktive.
               Rad pa bi poudaril, da gre za zelo pomembno vprašanje, ki mu je Evropska unija in
               tudi Slovenija daje veliko težo. Namreč vprašanje varnosti in socialne zakonodaje, ko
               govorimo o ravnanju voznikov, profesionalnih voznikov v cestnem prometu. Kontrole
               oziroma izvajanje nadzora, ki ga nadzorni organi v različnih državah izvajajo kažejo,
               da vozniki zaradi sedanje ureditve, ko imajo dva dokumenta,  s katerim lahko opravljajo svojo dejavnost in
               dokazujejo način dela, vozniško dovoljenje in tahografsko kartico z veliko lahkoto
               med seboj menjujejo, uporabljajo tuje tahografske kartice, uporabljajo tahografske
               kartice iz podjetij, ki niso v neposredni povezavi s tem prevozniškim podjetjem in se
               s tem izogibajo ostri socialni zakonodaji predvsem na področju obveznih počitkov
               voznika, tedenskih in mesečnih počitkov. Voznik, ki je preutrujen, ki vozi predolgo
               se s 40 tonami mase vozila lahko izjemno nevaren voznik. To je bil temeljni povod za
               začetek sprememb te direktive. Bistvena sprememba je v tem, da bi države na podlagi
               spremenjene direktive lahko namesto dveh dokumentov uvedle enega samega. Se prav, da
               bi voznik že na vozniškem dovoljenju, ki je seveda njegov temeljni dokument, brez
               katerega ne gre nikamor in na katerega zelo skrbno pazi, imel tudi možnost tega
               drugega vpisa celotne dejavnosti, počitkov in vsega tega. Pri spremembi te direktive
               smo zagovarjali dve pomembni načeli, sorazmernost tega ukrepa, glede na grožnjo
               oziroma nevarnost v prometu in seveda varčnost oziroma stroške v tem ukrepu. Zavedamo
               se, da ocena, ki je na ravni EU, da se bodo stroški z uvedbo enega dokumenta lahko
               zmanjšali celo v višini 100 milijonov evrov. Lahko pomeni, da bo vozniško dovoljenje
               za običajnega voznika, zato ker bo imelo mikročip lahko zato dražje in zato je bilo
               vztrajanje v Sloveniji za tem, da gre za tisto pogojno pot in absolutno za
               postopnost, da v primeru, če se uvedejo vsi ti dodatni ukrepi, da se te spremembe
               uvajajo z zamenjavo dokumentov. Vozniško dovoljenje po novem, to, polikargonantno,
               ima 10 letno obdobje uporabe tahografska kartica petletno, se pravi, spremembe bodo
               samo ob teh normalnih zamenjavah, ne z dodatnim stroškom, ne za prevoznika, ne za
               običajnega voznika. To je bistvo teh sprememb.</p>
               <p>V predlogu, ki ga je sprejela vlada predlagamo, da se podpre ta sprememba in prosimo
               odbor za to potrditev. Hvala lepa.</p>
            </sp>
            <sp who="SDT6:PogačnikMarko">

               <speaker>PODPREDSEDNIK MAG. MARKO POGAČNIK:</speaker>

               <p>Hvala lepa. Mag. Bojanu Žlendru, hvala za predstavitev. Sedaj naprošam člana Odbora
               za infrastrukturo in prostor, gospoda Branka Mariniča, da nam predstavi mnenje
               matičnega delovnega telesa.</p>
            </sp>
            <sp who="SDT6:MariničBranko">

               <speaker>BRANKO MARINIČ (SDS):</speaker>

               <p>Hvala lepa za besedo. Spoštovani podpredsednik. Kolegice in kolegi. Pozdrav, vsem
               skupaj.</p>
               <p>Kot je uvodoma bilo že povedano je Odbor za infrastrukturo in prostor na 3. nujni
               seji v torek, 28. februarja 2012, obravnaval navedeni predlog in k temu sprejel tudi
               pozitivno mnenje do predloga direktive Evropskega parlamenta in sveta o spremembi
               direktive Evropskega parlamenta in sveta v zvezi z vozniškimi dovoljenji z vgrajenimi
               funkcijami voznikove kartice, ki ga je vložila vlada in predlaga Odboru za zadeve EU,
               da predlog stališče sprejme. </p>
            </sp>
            <sp who="SDT6:PogačnikMarko">

               <speaker>PREDSEDNIK MAG. MARKO POGAČNIK:</speaker>

               <p>Hvala, gospod Branko Marinič, za predstavitev mnenja. Odpiram razpravo. V primeru, da
               razprave ni, ker se ni nihče prijavil zaključujem razpravo in dajem na glasovanje
               predlog stališča Republike Slovenije, ki se glasi: <q>"Republika Slovenija podpira
               sprejem predloga direktive Evropskega parlamenta in Sveta o spremembi direktive
               2006/126 Evropskega parlamenta in Sveta v zvezi z vozniškimi dovoljeni, z vgrajenimi
               funkcijami voznikove kartice. RS opozarja in predlaga, da se v besedilu predvidi tudi
               izdajo tahografske kartice in sicer za vse  tiste imetnike vozniških dovoljenj tretjih držav, ki lahko
               zaprosijo za zamenjavo tega dovoljenja šele po šestih mesecih od začetka prebivanja
               oziroma lahko po slovenski zakonodaji s tem dovoljenjem vozi eno leto tujec oziroma
               dve leti slovenski državljan od začetka prebivanja."</q> Prosim za glasovanje.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>S tem končujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - ZASEDANJE SVETA EU ZA PRAVOSODJE IN
                  NOTRANJE ZADEVE.</title> Bruselj, 8. 3. 2012. Gradivo k tej točki smo prejeli od
               vlade 29. 2. 2012 na podlagi 8. člena Zakona o sodelovanju med državnim zborom in
               vlado v zadevah EU. Prosim, gospoda Roberta Marolta, državnega sekretarja na
               Ministrstvu za notranje zadeve, da nam predstavi izhodišče.</p>
            </sp>
            <sp who="SDT6:MaroltRobert">

               <speaker>ROBERT MAROLT:</speaker>

               <p>Hvala lepa za besedo, gospod podpredsednik. Med pomembnejšimi točkami na dnevnem redu
               mešanega odbora bodo najprej ilegalne migracije. V tej točki so komisija predstavila
               sporočilo o nezakonitem priseljevanju istočasno pa sedem držav članic, ki jih je to
               priseljevanje v zadnjem času najbolj prizadelo. Pripravlja tudi skupni dokument v
               zvezi s to problematiko.</p>
               <p>2. točka bo opravljena z Schengenom, torej situacija v schengenskem območju. Gre
               dejansko za nadaljevalne neformalne razprave med ministri na decembrskem zasedanju
               Sveta ministrov za pravosodje in notranje zadeve, kjer je dansko predsedstvo
               oblikovalo sklepe sveta na temo boljšega političnega opravljanja z schengenskim
               prostorom. Slovenija ta dokument podpira, še posebej pa opozarjamo dejstvo, da ne gre
               za ustanavljanje novega telesa, ampak predlagani ukrep temelji na že utemeljenih,
               obstoječih mehanizmih.</p>
               <p>3. točka bo osnutek sklepa sveta o polni uveljavitvi schengenskega pravnega reda za
               Republiko Bolgarijo in Romunijo. Glede pristopa Romunije in Bolgarije v schengensko
               območje temu še vedno nasprotuje Nizozemska, ki pa non-stop pogojuje z izpolnjevanjem
               zunaj schengenskih kriterijev. Glede tega dansko predsedstvo nadaljuje z
               bilateralnimi pogovori in prizadevanji ter pregledi te točke dosegli tudi
               kompromis.</p>
               <p>4. točka bo SIS 2, torej, schengenski informacijski sistem druge generacije. V skladu
               s predvideno časovnico naj bi se z 2 pričel delovati do konca prvega četrtletja 2013
               torej do konca prvega četrtletja naslednje leto. Izvajanje projekta še vedno poteka v
               skladu z časovnico. Težavo pa lahko morebiti predstavi tudi izvedba vrste
               načrtovanjih testiranj v letošnjem letu. Kar se tiče Slovenije je do sedaj tekoče
               izpolnila vse, smo izpolnili vse obveznosti, ki jih imamo kot država članica pri
               pripravi schengenskega informacijskega sistema drugega generacije, zato se tudi
               zavzemamo za dokončanje projekta v skladu s predvideno časovnico, kar je po naši
               oceni tudi realno izvedljivo.</p>
               <p>Potem še bo naslednja zelo pomembna točka, ki bo pa na dnevnem redu zasedanja sveta,
               bo pa tako imenovani skupni evropski azilni sistem, tako imenovani CS<stage>(?)</stage>. V okviru
               razprave o skupnem evropskem azilnem sistemu bo najverjetneje potekala razprava in
               potrditev sklepov sveta o skupnem okviru za dejansko in praktično solidarnost do
               držav članic, ki se zaradi mešanih migracijskih tokov soočajo s posebnimi pritiski.
               Sklepi sveta na to točko tudi pozdravljamo kot ustrezne in primerne. Hvala.</p>
            </sp>
            <sp who="SDT6:PogačnikMarko">

               <speaker>PREDSEDNIK MAG. MARKO POGAČNIK:</speaker>

               <p> Hvala. Zahvaljujem se državnemu sekretarju gospodu Maroltu za predstavitev
               izhodišč. Odpiram razpravo. 
               Ker se k razpravi nihče ni prijavil, predlagam, da damo na glasovanje predlog sklepa,
               ki se glasi: "Odbor za zadeve Evropske unije se je na 8. seji, 2. 3. seznanil z
               izhodišči za udeležbo delegacije Republike Slovenije, na zasedanju Sveta Evropske
               unije za pravosodje in notranje zadeve, ki bo v Bruslju 8. 3. 2012 in jih podprl.
               Začenjamo z glasovanjem. Prosim za glasovanje.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem 2. točko.</p>
               <p>Prehajamo na <title>3. TOČKO DNEVNEGA REDA - ZASEDANJE SVETA EVROPSKE UNIJE ZA OKOLJE,
                  BRUSELJ 9. 3. 2012.</title> Gradivo k tej točki smo prejeli od vlade, 29. 2. 2012 na
               podlagi 8. člena Zakona o sodelovanju med Državnim zborom in Vlado v zadevah Evropske
               unije. Prosim gospoda Branka Ravnika, državnega sekretarja na Ministrstvu za
               kmetijstvo in okolje, da nam predstavi izhodišče.</p>
            </sp>
            <sp who="SDT6:RavnikBranko">

               <speaker>BRANKO RAVNIKAR:</speaker>

               <p>Hvala lepa za besedo gospod podpredsednik. Spoštovane poslanke in poslanci. Tokratno
               zasedanje Sveta za okolje za tokratno zasedanje je predsedstvo predvidelo razpravo na
               dveh zakonodajnih dosjejih in sicer glede možnosti držav članic, da omejijo ali
               prepovedo pridelavo gensko spremenjenih organizmov na svojem ozemlju. Drugo je glede
               uredbe o vzpostavitvi programa za okoljske in podnebne ukrepe, LIFE. V sklopu
               nezakonodajnih aktivnosti pa bo opravil razpravo in predvidoma potrdil sklepe sveta s
               področja podnebnih sprememb in sicer v zvezi z nadaljevanjem aktivnosti po podnebni
               konferenci v Durbanu ter glede prehoda EU na nizko ogljično gospodarstvo. V času
               delovnega kosila pa bodo pričeli z razpravo o pripravah na konferenco Rio plus 20 in
               nadaljevali na zasedanju to razpravo ter predvidoma potrdili sklepe sveta, ki jih je
               pripravilo predsedstvo. V okviru zakonodajnega dela, kot rečeno obravnave predloge
               uredbe Evropskega parlamenta in sveta o spremembi direktive glede možnosti držav
               članic, da omejijo ali prepovedo predelavo gensko spremenjenih organizmov na svojem
               ozemlju bo predsedstvo na tem zasedanju skušalo doseči politični dogovor. Slovenija
               že od zasedanj Sveta za okolje v letu 2008 podpira tovrstno rešitev. Ne nazadnje je
               bila tudi ena od pobudnic za iskanje tovrstne rešitve, ki bo omogočala državam
               članicam, da same odločajo o pridelavi v EU odobrenih gensko spremenjenih organizmov.
               Ob tem bi izpostavil to, da opozarjamo, da mora biti možnost omejitve oziroma
               prepovedi že odobrenih GSO vključeno v predlog direktive. V okviru razprave o
               predlogu uredbe evropskega parlamenta in sveta o vzpostavitvi programa za okoljske in
               podnebne ukrepe LIFE bo potekala orientacijska debata, ki bo podala politične
               usmeritve za nadaljnja pogajanja na ravni delovnih skupin. Mislim, da ste že na
               prejšnjem zasedanju sveta lahko se podrobneje seznanili tudi s samo vsebino te
               uredbe. Slovenija bo na tem zasedanju podpirala oziroma zagovarja stališče, ki jih je
               državni zbor že sprejel 10. 2. letošnjega leta. Med nezakonodajnimi aktivnostmi, kot
               omenjeno nadaljevanje po konferenci v Durbanu. Ob tej točki dnevnega reda bodo
               ministri ocenili rezultate zasedanja konference pogodbenic konvencije, ki je potekala
               decembra lani, sprejeli okvirne usmeritve za nadaljevanje pogajanj o podnebnih
               spremembah. In na osnovi teh sklepov, se bo tako evropska unija lahko držala sklepa
               konference v Durbanu in bodo sekretariatu konvencije do 1. maja letos sporočila svojo
               obveznost glede zmanjšanja emisij, ki jo ima že uzakonjeno v podnebno energetskem
               paketu. Za Slovenijo je seveda predvsem pomembno vprašanje priznavanja različne
               posebnosti držav, bogatih  z
               gozdovi, se pravi vprašanje obračunavanja ponorov CO2 v gozdovih.</p>
               <p>Glede načrta za prehod za konkurenčno gospodarstvo z nizkimi emisijami ogljika do
               leta 2050 bodo ministri razpravljali o načrtu EU za prehod na konkurenčno
               gospodarstvo z nizkimi emisijami ogljika do leta 2050, tudi s to vsebino mislim, da
               ste že bili seznanjeni. V tem delu seveda Slovenija podpira nekako sredinsko
               usmeritev in meni, da predlagano besedilo, ki govori o etapnih ciljih, se pravi
               postopnem prehodu do 40% do 2030, 60% do 2040, 80% do 2050, glede na leto 1990 v tem
               trenutku še ne zahteva odločitve o končni višini etapnih ciljev, ampak zgolj naj daje
               podlago za nadaljnje delo h končni odločitvi. Tudi v tem delu je za nas pomembno
               predvsem vprašanje ponorov. Slovenija, stališče je, da se podpira vsebino sklepov
               Sveta, pri čemer se zlasti pozdravlja spodbujanje prehoda v okolju prijazno
               gospodarstvo in Slovenija tudi meni, da so v sklepih Sveta za okolje ustrezno
               zastopani vsi trije stebri trajnostnega razvoja, k čemur je prispevala tudi s svojo
               aktivno udeležbo.</p>
               <p>Hvala lepa.</p>
            </sp>
            <sp who="SDT6:PogačnikMarko">

               <speaker>PODPREDSEDNIK MAG. MARKO POGAČNIK:</speaker>

               <p>Zahvaljujem se državnemu sekretarju, gospodu Ravniku za predstavitev izhodišč in
               odpiram razpravo.</p>
               <p>Gospod Frangež, beseda je vaša.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Gospod podpredsednik, najlepša hvala za besedo.</p>
               <p>Najprej glede gensko spremenjenih organizmov. Vidim, da je Slovenija v skupini držav,
               ki se zavzema za to, da bi države članice same lahko določale politiko pridelave
               gensko spremenjenih organizmov na svojem področju, skladno z omejitvami, ki izhajajo
               iz skupne evropske politike. Zanimata pa me dve stvari. Prvič, kakšni so možni
               čezmejni vplivi takšne politike, če upoštevamo recimo, da bi se Slovenija odločila za
               pridelavo gensko spremenljivih organizmov, recimo Avstrija pa ne. Kako je torej na
               teh mejnih področjih. Čebele ne poznajo državnih meja.</p>
               <p>In drugič. Ali ne bi v tem pogledu politika parcialnih odločitev držav članic,
               predstavljala resno motnjo na notranjem trgu.</p>
               <p>Pri stališčih okoli Lifa, mislim, da je ta odbor že obravnaval nov program in ga tudi
               pozdravil, še posebej povečanje sredstev za uresničevanje podnebnih ciljev. Podnebni
               cilji so absolutno v središču tokratnega sveta. gospod državni sekretar, ki mu ob tej
               priložnosti čestitam za napredovanje, je omenjal etapne cilje. Zanima me, kaj se je
               zgodilo s pobudo Evropske komisije o zmanjšanju emisij toplogrednih plinov, glede na
               leto 1990, za 30% do leta 2020. Pričakovati je bilo, da bomo ustrezne odločitve v
               zvezi s tem dobili tudi na ta odbor. To je razprava, ki jo moramo poglobljeno
               opraviti, ker priznam, da sem osebno nezadovoljen s politiko, da bomo zmanjšali, če
               bodo primerljivo zmanjšali tudi drugi. Mislim, da je to še vedno v temelju skregano s
               preprosto nujnostjo človeštva, da na tem področju prilagodi svoje današnje ravnanje.
               Vidim pa, da se zavezujoč globalni dogovor odmika. V predlaganih sklepih pozdravljamo
               načrt, da bo dogovor sklenjen do leta 2015, začel bo veljati leta 2020, pa še to je
               relativno v oblakih.  Če se
               spomnim, pred nekaj leti, kako visoka pričakovanja so, ne samo države članice, ampak
               tudi svetovna javnost, polagale predvsem do konference do Kopenhagnu, ki je bila
               gotovo tudi medijsko najbolj popularizirana konferenca doslej, lahko ugotovim, da je
               pozdravljanje tovrstnih namer že vnaprejšnja kapitulacija. To pomeni, da bomo ne
               upoštevaje tiste prihranke pri izpustih oziroma zmanjšanje izpustov, ki jih dosega
               predvsem gospodarstvo in deloma javni sektor, skozi izdatno sofinanciranje,
               pravzaprav zamudili to ključno desetletje. Etapni cilji, se pravi do leta 2020 nismo
               pripravljeni kaj dosti narediti, ostajamo na ciljih 20%, pa še te, se mi zdi, tudi v
               Sloveniji ne jemljemo povsem resno. Spomnil bi na nekatere izjave vladnih
               predstavnikov, pa se bojim da to ni značilnost samo nove vlade, je bila žal tudi
               prejšnje, da so ti cilji zelo podrejeni nekim drugim ciljem. Zdaj ni čas za to, zdaj
               imamo krizo, zdaj moramo reševati javnofinančne probleme, dolžniško krizo, zagnati
               gospodarsko rast. To lahko še počaka. Pri tem pa ponovno zanemarjamo to, da je ravno
               sektor prilagajanja podnebnim spremembam, načrt za prehod v nizkoogljično družbo, o
               katerem bodo govorili tudi na Svetu, lahko en ključnih protikriznih mehanizmov za
               konkurenčnejše gospodarstvo in prilagoditev. Še posebej spričo podatka, ki ga
               navajate v gradivu, da je mogoče do leta 2030 samo z učinkovitejšo rabo energije
               prihraniti 25%, torej zmanjšati izpuste za 25%. V tem pogledu se meni tudi cilj 40%
               do leta 2030 ne zdi neuresničljiv, še več, če vemo, da so prihranki zaradi zmanjšanja
               gospodarske aktivnosti se zgodili po letu 2008, sami po sebi, če vemo, da se nam
               individualna mobilnost elektrificira na velika vrata in če bi znali biti
               daljnovidnejši tudi pri investicijah v energetiko in končno spoznali, da je Slovenija
               tudi z obnovljivimi viri energije bogata država, in da investicije v fosilne vire
               energije niso edina alternativa. Še posebej za gradbeništvo, o katerem govorimo, da
               je sektor, ki je v največji krizi, ki je praktično v celoti kolapsiral, predstavlja
               na področju učinkovitejše rabe energije, prvič - izjemno priložnost in drugič -
               potencial za velike prihranke, ki jih lahko na tem področju ustvarijo gospodinjstva,
               hiša, ki danes potrebuje 3 tisoč litrov kurilnega olja, lahko ob ustreznih
               prilagoditvah in investicijah, strošek tudi do tisoč evrov za kurilno olje na mesec,
               zniža na 120 evrov stroška za elektriko in financiranje sistema, recimo toplotne
               črpalke, zamenjave oken, ki jih tako ali tako izdatno sofinancira tudi država in
               podobno. Torej, ta politika je lahko dobra. Jaz je ne bi razumel kot grožnjo, in
               želel bi si da Slovenija nekoliko pogumneje zagovarja cilje, in da končno že
               spoznamo, da so naše možnosti na tem področju boljše, kot je mogoče razbrati v
               vladnih gradivih.</p>
            </sp>
            <sp who="SDT6:PogačnikMarko">

               <speaker>PODPREDSEDNIK MAG. MARKO POGAČNIK:</speaker>

               <p>Hvala, gospodu Frangežu.</p>
               <p>Glede na to, da imamo še eno prijavo k razpravi, predlagam, da z razpravo nadaljujemo
               in potem ob koncu razprave dobimo odgovore.</p>
            </sp>
            <sp who="SDT6:JordanCizejRomana">

               <speaker>DR. ROMANA JORDAN CIZELJ:</speaker>

               <p>Hvala lepa. </p>
               <p>Vnaprej se opravičujem, ker gradiva nisem prejela, tako da se bo kakšna stvar mogoče
               podvojila ali pa bom povedala malo drugače, ampak vseeno bi rada na te točke
               diskutirala, ker jih obravnavamo tudi v Evropskem parlamentu in jim posvečamo veliko
               časa.</p>
               <p>Najprej glede gensko spremenjenih organizmov. Strinjam se s tem, kar je bilo pravkar
               rečeno, vendar pa sama osebno močno dvomim, da bi bila možna enotna rešitev za
               celotno Evropsko unijo, je preveč  razlik na tem področju, kakor jih doslej vidim. Za LIFE uredbo bomo
               tudi to začeli z obravnavo, pravkar v Evropskem parlamentu. Sama sem poročevalka v
               senci za to uredbo, za ta program. Opozorila bi poleg tega, da program pomeni več
               sredstev za okolje, da to niso edina sredstva za okolje in podnebne spremembe, ampak
               da je moto celotnega proračuna Evropske unije od 2014 do 2020 podnebne spremembe in
               da bodo morale biti horizontalno vpete v celoten proračun. Mislim, da je cilj 20%
               porabe. Tudi pri ostalih programih. Potem mislim, da je za Slovenijo izredno
               pomembno, da ni več nacionalnih kvot. Doslej so namreč v tem programu bile nacionalne
               kvote, po katerih se je vedelo ali Slovenija uspešno črpa ta denar ali ne. In
               dejansko je prišlo v enem obdobju do izredno slabega črpanja s strani Slovenije, tudi
               s strani nekaterih drugih držav članic. In smo prav zaradi teh kvot tudi lahko
               opozorili na to nesorazmerje in se je potem, vsaj za Slovenijo vem, za ostale države
               članice ne, to izboljšalo. Tako da bomo morali pač zaradi tega spremembe posvečati
               temu programu večjo pozornost kot doslej, se pravi, da se tudi okolje ustrezno
               vzpostavi, da spodbuja organizacije, da se prijavljajo. Potem izredno velika
               pozornost je podana integriranim projektom. To so veliki projekti na večjem ozemlju.
               Prioriteta predvsem voda, zrak, odpadki, kar je zelo zanimivo za Slovenijo. Zahteva
               oziroma za enkrat je predlagano, da naj bi šlo kar 15% tega denarja za nadnacionalne
               projekte. Opozarjam, tu morajo biti poudarki, ne samo na teh manjših projektih.</p>
               <p>Glede podnebnih sprememb in časovnice 2020-2050<stage>(?)</stage>. Evropski parlament bo o tej
               časovnici glasoval na marčnem plenarnem zasedanju, se pravi čez 14 dni. Osnovni
               dokument imamo pripravljen. In sedaj močno potekajo pogajanja o kompromisnih
               amandmajih. Tudi tu sem poročevalka v senci. Mi smo se na začetku dogovorili, da se
               ne bomo dotikali sprememb ciljev do leta 2020, razen tega, ker je že v teku. Da bomo
               pa razpravljali o tem, kaj po letu 2020. Cilji za leto 2020 se nam namreč prav zaradi
               finančno gospodarske krize zdijo dovolj ambiciozni. Ker to, da so se izpusti bistveno
               znižali zaradi tega, ker je itak gospodarska kriza seveda slab argument. Res je, da
               so se s tem pocenili ukrepi za zmanjšanje dodatnih izpustov, ampak je do denarja
               težje priti. Je pa v obravnavi direktiva o učinkoviti rabi energije. O tej smo pa v
               odboru glasovali prejšnji teden, ali je bilo še ta teden, ne vem, dnevi hitro tečejo.
               Bilo je čez 1.700 amandmajev. Kompromis, ki je bil dosežen in tudi z veliko večino v
               odboru podprt je, da se državam članicam pustita dve možnosti. Ena možnost je, da se
               skupaj dogovorijo za pravno zavezujoč cilj učinkovite rabe energije. Druga možnost pa
               je, da upoštevajo ukrepe, ki so v direktivi. Katerakoli možnost bo izbrana, bo ta 20%
               cilj učinkovite rabe energije moral biti dosežen, ker pomeni 25% zmanjšanje izpustov.
               Kar pomeni, da smo s to direktivo itak svoje ambicije še povečali. Jaz ne bi govorila
               o tem, da nismo ambiciozni. Mislim, da smo celo zelo zelo ambiciozni v teh težkih
               časih. Moram pa poudariti, da je to za Slovenijo, po mojem mnenju, velik izziv.
               Kajti, včeraj smo obravnavali na odboru za okolje izpolnjevanje Kjotskih ciljev
               posameznih držav članic. In Slovenija jih bo dosegla, vsaj tako je bilo predstavljeno
               s strani komisije, samo če bo izvedla prav vse ukrepe, ki se že izvajajo, vse tiste,
               ki so načrtovani, vključno z nakupi nekih kuponov, ki so tudi predvideni v našem
               programu. In mislim, da smo med novimi državami članicami edina država, ki bo
               izpolnila ta cilj z dodatnim nakupom. Moramo tudi te realnosti poznati, preden
               govorimo o še večjih ambicijah. Mislim pa, da bi bilo pa dobro razmisliti o nekih
               novih zavezah glede tega po letu 2020, ker dejansko ti izpusti, znižanje izpustov
               pomeni kaj? Izpuste v glavnem v energetiki in v industriji.  Tu govorimo o dolgoročnih investicijah in investitorji
               dejansko rabijo neko stabilnost. Mislim, da o tem bi bilo pa dobro razpravljati in
               zavzeti neko stališče. Kateri so tisti cilji, ki bi jih bilo dobro sprejeti po letu
               2020 in kakšni naj bi bili?</p>
               <p>In še glede Durbana in pogajanj Evropske unije. Tu bom ponovila tisto, kar sem
               ponovila že na neki drugi razpravi v Državnem zboru, ko smo razpravljati o Acti. Tam
               je bil argument zakaj Evropska unija hiti sama naprej z nekimi zavezami in ne počaka
               ostalih držav, da se zavežejo in podpišejo ta sporazum, recimo, Kitajske. Tu je pa
               sedaj argument, kaj čakamo ostale države članice, pojdimo sami naprej. Pa smo že šli.
               Mi imamo te zaveze sprejete, zakonodajne zaveze. Kitajska jih nima, ne na enem, ne na
               drugem področju. Jaz tukaj bi le rekla, da potrebujemo malo več konsistentnosti. In
               tisto prvo je predvsem v interesu, gospodarskem interesu Evropske unije. To drugo je
               pa seveda nek globalni okoljski interes. Moramo pa paziti tudi na gospodarske
               interese Evropske unije. Konec koncev, Evropska unija predstavlja 11% globalnih
               izpustov. Mi lahko svoje gospodarstvo popolnoma ustavimo. Mi lahko družbo popolnoma
               ustavimo, pa ne bomo uspešni. Še celo tako se je zgodilo pri analizah kaj, zakaj je
               bil Kopenhagen takšen velik neuspeh. Bilo je celo zelo podprto ena ocena, da je bilo
               morda takrat med nami in ostalimi državami prevelika razlika v ambicijah, in so
               ostale rekle tako pa ne gre. Malo bolj pazljivo. Dajmo raje govoriti o ambicijah po
               letu 2020, ki morajo biti tudi pravno zavezujoče, da bodo predstavljale stabilnost za
               investitorje.</p>
            </sp>
            <sp who="SDT6:PogačnikMarko">

               <speaker>PODPREDSEDNIK MAG. MARKO POGAČNIK:</speaker>

               <p>Hvala dr. Romani Cizelj. K besedi se je prijavil še gospod Loze Peterle.</p>
            </sp>
            <sp who="SDT6:PeterleAlojz">

               <speaker>LOJZE PETERLE:</speaker>

               <p>Hvala lepa. Lep pozdrav vsem. Jaz bi se oglasil samo k vprašanju gensko spremenjenih
               organizmov. Pri katerih se mi zdi, da se kljub nekaterim jasnim ugotovitvam, še
               posebej s področja čebelarstva še premalo upošteva čezmejno naravo tega problema. Jaz
               mislim, da ta nova ureditev prinaša pozitivne spremembe, vendar kljub temu, da je
               težko ali pa ravno zato, ker je težko, bi bilo dobro vendar se dogovoriti za več
               skupnih črt, kakor pa puščati preveč besede samim državam članicam. Mislim, da bi
               morale biti manjše države na to še bolj pozorne. Mi imamo, recimo, gibanja ali namere
               kakšne občine, kakšne regije, mogoče celo cele države, da gensko spremenjenih
               organizmov ne bi dovoljevali. Vendar če ti sosed ne sledi s tako politiko je skorajda
               zastonj. Ker vemo, da gredo zadeve čez. Mislim posebej še na cvetni prah. Tukaj bi si
               želel, da predstavnik Slovenije močno zastopa ta vidik in da se zavzema bolj za več
               skupnih potez te politike pri nadaljnjem uzakonjenju te teme. Hvala.</p>
            </sp>
            <sp who="SDT6:PogačnikMarko">

               <speaker>PODPREDSEDNIK MAG. MARKO POGAČNIK:</speaker>

               <p>Hvala, gospodu Peterletu. Besedo predajam gospodu Frangežu.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Glede gensko spremenjenih organizmov, torej sta oba evropska poslanca, ki sta danes z
               nami pravzaprav pritrdila temu, da bi Slovenija morala zagovarjati enotnejšo politiko
               na ravni Evropske unije. Ugotavljam torej, da je tisto, kar Slovenijo opredeljuje v
               svojih stališčih v nasprotju s tem, kar je duh razprave sodelujočih danes tukaj.</p>
               <p>Drugič. Tukaj nismo zato, ker bi bilo lahko. In to velja tako za dogovor pri gensko
               spremenjenih  organizmih kot za
               to, kar mora človeštvo narediti na področju podnebnih prilagoditev.</p>
               <p>Nekateri progresivnejši avtorji pišejo o tem, da smo v tem trenutku ne na dobri poti,
               da preprečimo dvig globalnih temperaturi za 2 stopinji glede na predindustrijsko
               obdobje, ampak da smo na zelo dobri poti, da dosežemo dvig temperature za 6 stopinj
               Celzija. Znanstveniki, ne politika, so že pred Kopenhagnom, mislim, da v drugem
               poročilu IPCC opredelili cilj 80% zmanjšanja misij do leta 2050, ne kot maksimum, kot
               minimum tega, kar je treba, da preprečimo dvig temperature za 2 stopinji Celzija.
               Težava podnebnih sprememb je v tem, da niso etapne. Dogajajo se vedno hitreje, in
               manj, kot danes naredimo, težje bomo jutri imeli delo pravzaprav. Kot rečeno, to niso
               politične ugotovitve, to je ugotovitev podnebne znanosti. Zato v tem pogledu ne
               odstopam od tega, da mislim, da bi morali biti bolj ambiciozni. Zavedam se, da je
               neverjetno težko, mislim pa, da nam nekatere okoliščine na tem področju v sektorskih
               politikah gredo na roko.</p>
               <p>40% emisij, ki jih Slovenija ustvari, ustvarimo na področju prometa. Tu imamo seveda
               objektivno težavo, da smo izrazito tranzitna država, ampak hkrati tudi spodbudo novi
               Vladi, da nadaljuje prizadevanja, da pospeši realizacijo tistega, kar mislim, da bi
               morali biti naši nacionalni cilji na področju železnic. Tu ne bo potrebnih velikih
               izjem, če bomo sposobni v doglednem času, upam pa, da do 2020 realno, modernizirati
               naš železniški sistem tako, da bomo maso tovornjakov, ki se danes valijo čez naše
               avtoceste in ki jim pravzaprav niti ne zaračunamo primerne cestnine, uničujejo naše
               ceste in kvarijo naše okolje, od tega tranzita Slovenija kaj dosti sicer nima.
               Vključitev Hrvaške v Evropsko unijo, kot ugotavlja to gradivo, utegne to razmerje še
               celo povečati.</p>
               <p>Mimogrede, mislim, ker zadnje čase v medijskih zapisih vidim, da nekateri znajo
               skoraj delati parodijo iz Službe Vlade za podnebne spremembe, kot prvega od primerov,
               ki jih je treba ukiniti v smislu zveličavne racionalizacije javnega sektorja, namesto
               da bi končno resno dali na mizo dva dokumenta, ki ju je Služba Vlade za podnebne
               spremembe pripravila, ki ju nevladne organizacije, ki so na tem področju bistveno
               bolj napredne kot politika, ocenjujejo kot dober začetek - govorim o zakonu o
               podnebnih spremembah, ki je v prejšnjem mandatu bil že, mislim da, gospod Stritih, na
               ravni koalicijskega usklajevanja, opravljene javne predstavitve mnenj, širokega
               nabora nekih stališč in pogledov, ki smo jih lahko takrat dobili. Mislim, da bi bilo
               dobro, da Vlada, preden ukine službo za podnebne spremembe, ta zakon pripelje v
               Državni zbor. In drugi dokument, ki je strategija na podlagi tega zakona in je v
               bistvu strategija za prehod Slovenije v nizkoogljično družbo, da potem ustrezneje
               ocenjujemo delo Službe Vlade za podnebne spremembe. Očitno je, da v tako izrazito
               medsektorski politiki, kot je boj s podnebnimi spremembami - gospa evropska poslanka
               je jasno povedala, da so ti cilji prežeti v vseh politikah in programih Evropske
               unije - spoznamo, da je potrebna močna medsektorska koordinacija. In mislim, da
               ukinitev Službe Vlade za podnebne spremembe nikakor ne prispeva k uresničenju naših
               ciljev, še posebej, če tako kot jaz ocenjujemo delo te službe kot pomemben doprinos k
               temu, da smo nekatere aktivnosti v Sloveniji vsaj na normativni ravni v zadnjem
               obdobju izrazito pospešili.</p>
            </sp>
            <sp who="SDT6:PogačnikMarko">

               <speaker>PODPREDSEDNIK MAG. MARKO POGAČNIK:</speaker>

               <p>Hvala gospodu Frangežu.</p>
               <p>Je še kakšna prijava? Barbara Tavš.</p>
            </sp>
            <sp who="SDT6:ŽgajnerTavšBarbara">

               <speaker>BARBARA TAVŠ ŽGAJNER (PS PS):</speaker>

               <p>Hvala lepa za besedo. Lep pozdrav tudi v mojem imenu!</p>
               <p>No, sicer nisem članica tega delovnega telesa, ampak področje spremljam že nekaj
               časa. Tudi Odbor regij in slovenska delegacija v Odboru regij se je srečala  s podobno tematiko. Mogoče
               pomislek, ki se mi je porajal ob razpravi, ki sem jo poslušala od predhodnika. 40%
               emisij povzročamo v Sloveniji na področju prometa. Tisto, kar je bolj zaskrbljujoče
               je, se bojim, predsednik Vlade Janez Janša je na Ekonomsko-socialnem svetu napovedal,
               da bodo razvojni projekti stali, zaradi krize, zaradi recesije, če ne bodo znatno
               finančno podprti s strani Evropske unije oziroma evropskih projektov. Jaz se bojim,
               da so želje po drugem tiru, po preusmeritvi prometa na železnice in podobnih ukrepih,
               zgolj neka želja, ki se v parlamentu oziroma v slovenski javnosti poraja več kot 13
               let, vsaj kolikor jaz spremljam to področje. Res, zgolj samo neka želja ali pa
               ambicija, na drugi strani pa so zmožnosti in sposobnosti pa neka druga kruta
               realnost, žal.</p>
               <p>Kar se tiče gensko spremenjenih organizmov. Spomnim se, tudi v tem parlamentu so
               potekale razprave dva mandata prej, bojim se, da je ista Vlada, ki je danes na
               oblasti, podpirala uporabo oziroma proizvodnjo gensko spremenjenih organizmov. Zato
               tisto, kar bi bilo prioritetno morda slišati, je, kakšno je pravzaprav stališče Vlade
               do tega vprašanja. Glede na to, da bomo imeli očitno neenotno stališče oziroma
               politiko v okviru Evropske unije, vsaj kolikor je bilo danes slišati, zavzemate se za
               to slovenski evropski poslanci, morda ne bi bilo napak, da slišimo, sploh glede na
               to, da so bile v preteklosti oziroma v lanskem letu, pa spoštovani gospod evropski
               poslanec, gospod Lojze Peterle, bolje pozna to področje, žalostne zgodbe o umorih
               oziroma pomorih čebel v slovenskem prostoru. Tu ne gre samo za vprašanje, ki se
               dotika čezmejnega vpliva, ampak gre predvsem za vprašanje oziroma stališče naše
               države, Republike Slovenije. Hvala.</p>
            </sp>
            <sp who="SDT6:PogačnikMarko">

               <speaker>PREDSEDNIK MAG. MARKO POGAČNIK:</speaker>

               <p>Hvala gospe Barbari Tavš Žgajner.</p>
               <p>Je še kakšna prijava?</p>
               <p>Bilo je kar nekaj razprave, kar nekaj vprašanj, ob koncu mogoče samo še moje
               vprašanje. In sicer, ker je govora o čezmejnih vplivih, kakšna so stališča Avstrije,
               Italije in Madžarske glede gensko spremenjenih organizmov in morda tudi stališča
               Hrvaške. Hvala.</p>
            </sp>
            <sp who="SDT6:unknown-M">

               <speaker>GOSPOD______:</speaker>

               <p>Hvala lepa. Bom šel po posameznih vsebinah. Dodatna pojasnila mi bodo pa pomagali
               podati še sodelavci.</p>
               <p>Glede gensko spremenjenih organizmov in stališča Vlade v tem delu, mislim, da ko gre
               za vprašanje kmetijstva, imamo kar dobro rešeno resolucijo, ki jo je sprejel Državni
               zbor lansko leto. Ta pravi, da se Slovenija zavzema in ima zakonodajne stvari tako
               urejene, da izjemno omejuje možnost uporabe gensko spremenjenih organizmov. Za to
               imamo sprejet zakon in tudi sicer stališča v tem delu ne glede na to, katera vlada je
               na oblasti, se ne menjajo, zaradi tega, ker smo zelo jasno zavezo kot država
               postavili do tega vprašanja. Vseeno bi rad povedal, da EU ima enotno politiko na tem
               področju. Vseeno gre za regulirano področje, pripravljene morajo biti ocene tveganja
               in šele na podlagi ocen tveganja se sproščajo posamezna semena oziroma proizvodi
               gensko spremenjenih organizmov na trg. V tem primeru razprava, ki poteka, se dotika
               predvsem dodatnih kriterijev, ki bi jih lahko države članice uvedle za prepoved. In
               ta trenutek, tako kot ta predlog spremembe zakonodajne rešitve predvideva, gre za
               dodatne kriterije na nivoju države članice. Glede na zavezo, ki jo je v tem delu
               sprejel za Vlado tudi Državni zbor, je treba povedati, da je jasno stališče
               Slovenije, da je treba v nadaljevanju dotakniti se tudi čezmejnih vplivov. Ampak ta
               trenutek, kot rečeno, se v tem delu ta predlog na to ne nanaša. Mogoče je spodbudno to, da ni naših sosednih
               držav članic, ki bi bile med tistimi državami članicami, ki nasprotujejo tovrstni
               razpravi oziroma pravzaprav na neki način imajo nasprotno mnenje, tako da, pravzaprav
               Avstrija je pobudnica tega, in v tem delu je sodelovanje tudi na regionalni ravni
               zelo dobro med Slovenijo in Avstrijo. Stališča so zelo enotna, medtem kot druge
               sosednje države, Italija, Madžarska, niso med državami, ki bi nasprotovale tej
               obravnavi, niso bile pa podpisnice te pobude. V tem delu bo zelo pomembno nadaljevati
               tudi to regionalno razpravo o teh čezmejnih vplivih tudi na ravni držav članic.</p>
               <p>Glede zavez etapnih ciljev bi rad poudaril, da bo stališče do teh etapnih ciljev,
               vlada še pripravila in posredovala tudi v razpravo v državni zbor. Tako da, v tem
               delu, seveda razprava še daleč ni zaključena in se bomo v tem krogu verjetno večkrat
               pogovarjali oziroma zanesljivo se bomo pogovarjali. Je res, da je že tudi pri tej
               razpravi, ki je sedaj, čutiti dva pola, se pravi eden del držav članic, ki nasprotuje
               zavezam oziroma poskušajo te zadeve znižati in druga skupina držav članic med
               katerimi se seveda uvrščamo tudi mi, da je potrebno te cilje dosegati. Smo pa kot je
               bilo povedano v tem trenutku v sami višini etapnih ciljev ne želimo se odločiti.
               Potrebno je vsem povedati, da po izračunih komisije o analizi stroškov, če bi se te
               ambicije, ki so sedaj zastavljene še nadaljevale bi bila država Slovenija
               nadpovprečno stroškovno obremenjena in zato pričakujemo več scenarijev, več razprave,
               predvsem pa v delu, ko gre za vprašanje ponorov in pa vprašanj, ki so vezani na
               problematiko prometa kot pri nas najbolj težko problematiko. V ostalih delih ali pa
               sektorjih tem zavezam sledimo oziroma te cilje dosegamo.</p>
               <p>Kakšna bo vloga bivše službe za podnebne spremembe bo povedal, ni še bivši, ampak
               bodoči bivši, bo povedal njen predstojnik dr. Jernej Stritih. Vsekakor menim, da te
               aktivnosti v tem obdobju niso zastale oziroma tudi ne bodo zastale in da bo temu
               področju, ko bo del področja tudi dela našega ministrstva dan velik poudarek. Prosim
               bi, če lahko dodatna strokovna pojasnila na vprašanja poda gospod Stritih.</p>
            </sp>
            <sp who="SDT6:StritihJernej">

               <speaker>DR. JERNEJ STRITIH:</speaker>

               <p>Hvala za besedo. Hvala za pohvale za našo službo. Morda bi začel s tem, kje smo pri
               našem delu in kako vidimo pot naprej.</p>
               <p>Kot je bilo že povedano smo v lanskem letu pripravili osnutek Zakona o podnebnih
               spremembah in osnutek strategije prehoda Slovenije v nizkoogljično družbo do leta
               2050. Javna obravnava te strategije se je končala s koncem februarja in sedaj še pred
               temi institucionalnimi spremembami, ki se načrtujejo nameravamo naslednjo verzijo, ki
               bo, mislim da v veliki meri usklajena z vsemi deležniki tudi pripraviti, tako da bo
               na voljo vladi za obravnavo in ravno tako je z osnutkom zakona. Moramo poskrbeti, da
               bosta strategija in zakona med seboj usklajena.</p>
               <p>Na podlagi dela, ki smo ga opravili pri pripravi te strategije, mislim da se
               Slovenija tudi lažje pogaja v EU za to, kolikor bo v prihodnje obremenjena. Mislim da
               smo  si, ker so pač ena prvih
               držav, ki ima tako celovito strategijo vsaj v osnutku pripravljeno pač lažje
               odgovarjamo na to vprašanje, kaj kakšna stvar za nas pomeni.</p>
               <p>Sedaj, če preidem na to evropsko zgodbo. Dansko predsedstvo je na začetku
               predsedovanja pač nekako nakazalo ambicijo, da bi v času danskega predsedstva
               sprejemala odločitev, ali zvišati ambicijo do leta 2020. 30 % oziroma kar predlaga
               evropska komisija na 25 % z domačimi ukrepi in 5 % s prožnimi mehanizmi se pravi z
               ukrepi v državah v razvoju. Očitno je, da niso naleteli na soglasje. Morda, pač
               spomin nazaj na lanski junijski svet, kjer je Poljska v zadnjem trenutku pač odrekla
               soglasje k sklepom sveta in so, potem bili sprejeli samo sklepi predsedstva. Sedaj se
               v bistvu zgodba ponavlja. Danci želijo v sklepe sveta spraviti tisto, kar je bilo na
               mizi že lani junija in naše stališče je tudi nekako podobno.</p>
               <p>V analizi komisije po državah, ta je bila objavljena v januarju, februarju se izkaže,
               da je po projekcijah komisije strošek dosedanja višjih ciljev ali pa tudi že sedanjih
               ciljev za Slovenijo višji kot v drugih državah. To je posledica tega, da imamo
               nesorazmerno velik delež prometa v naših emisijah in da je zniževanje emisij v
               prometu veliko dražje kot pa recimo zniževanje emisij v stavbah, kjer se ta znižanja
               emisij kot je bilo že prej povedano splačajo tudi ekonomsko, ali pa v energetiki,
               kjer tudi ni to zelo velik strošek. Problem teh emisij s prometa je, da so v
               Sloveniji zelo hitro rasle med leti 2000 in 2008, ko smo pač vstopili v EU, ko je
               bila konjunktura in ko je imela tudi Slovenija politiko nizke cene bencina. Mi smo
               imeli nižje trošarine kot sosednje države in zato je prišlo do prekomernih učinkov,
               da so pač tranzitni tovornjaki in tudi sosednje tankali pri nas, zato smo mi imeli
               več emisij.</p>
               <p>Kaj se bo zgodilo do leta 2020 je v veliki meri odvisno od trošarinske politike
               Slovenije, od tega ali se bomo uspeli kmalu odreči te odvisnosti od osebnega prevoza
               in ali bomo uspeli nekako spraviti v red tranzitni prevoz. Tukaj se postavlja tudi
               vprašanje, ali bo po sedanji krizi, ko se svetovna gospodarska razmerja spreminjajo
               še vedno uvoz iz Azije skozi sredozemska pristanišča v Evropo tako naraščal kot je v
               zadnjih 15 let. Cenovna razmerja med Kitajsko in Evropo se spreminjajo, ta uvoz ne bo
               več tako ugoden in morda ne bo več take rasti uvoza. Seveda bo še visoka, ampak morda
               take rasti ne bo več, je pa vprašanje, kaj bo tudi z Hrvaško. </p>
               <p>Tukaj je glavna negotovost, glede tega, kaj, koliko bo Slovenija sposobna doseči te
               cilje. Na področju stavb se ene emisije že znižujejo. Na področju energetike imamo
               tudi z nacionalnim energetskim programom predvideno zniževanje emisij, tako da tam,
               vsaj do leta 20 ne vidimo velikih težav.</p>
               <p>Hkrati z zaključkom dela na nizkoogljični strategiji bo naša služba pripravila tudi
               analizo učinkov morebitnega znižanja ciljev evropskih na Sloveniji in ti bodo, potem
               podlaga za odločanje, kakšno stališče do tega bomo sprejel. V vsakem primeru pa je za
               nas zelo pomembno, kaj se bo zgodilo pri obravnavi gozdov in ponorov v gozdovih.
               Tisti, ki spremljate veste, da smo v prvem obdobju kjotskega protokola  opravičeni do obračunavanja 1.32
               megatone ponorov v slovenskih gozdovih. V Durbanu v tistih zadnjih trenutkih, ko je
               bilo treba skleniti kompromis z državami v razvoju je Evropa nekako to omejitev
               sprejela za celotno evropsko unijo na 3.5 % izhodiščnih emisij, kar pomeni za nas
               znižanje za 1.3 megatone na 700 tisoč ton in mi smo nekako si zastavili, da je to za
               nas ključno vprašanje in v navezavo tudi s Finsko in drugimi gozdnimi državami smo
               uspeli v te sklepe na sedanjem svetu praviti odstavke o gozdovih, ki nam dajejo
               izhodišče za pogajanja v naprej. Pričakuje se, da bo komisija v letošnjem letu prišla
               z zakonodajnimi predlogi na to temo in mi si sedaj prizadevamo, da bi tako kot imamo
               delitev naporov na NTS-u se pravi, da so cilji po državah diferencirani, da bi tudi
               imeli delitev naporov ali delitev koristi pri gozdovih, ker 3.5 % omejitev za eno
               Nemčijo pomeni, da lahko izkoristi vse svoje ponore v gozdovih pa še ne doseže teh
               3.5 %, ker je imela tako velike emisije leta 1990. Za Slovenijo pomeni, da še zdaleč
               ne moremo oziroma da nam ne pomaga to kaj dosti. Tam mislim, da je eno področje, kjer
               si lahko olajšamo te visoke stroške, ki bi jih drugače imeli s tem doseganjem
               evropskih ciljev tako 20 % kot 30 %.</p>
               <p>Še morda komentar na Durban. V Durbanu je EU spremenila strategijo iz prejšnjih
               pogajanj. Sledila je predlogom, ki smo jih Slovenija, Španija, Belgija, nekatere
               druga države dajali že takoj po izkušnji kopenhagenske konference in to je, da mora
               EU narediti eden korak naprej na strani podaljšanja kjotskega protokola, ampak zato
               zahtevati, da se največji onesnaževalci, se pravi, Kitajska, ZDA zavežejo k tem, da
               bi v naslednji fazi prišli do dogovora, ki bo enako veljaven za vse države sveta. To
               je uspelo. Sedaj, če gledamo v okviru te globalne konvencije sta Kitajska in ZDA
               nekako v enakem pravnem položaju. Seveda pa delimo frustracijo, da bi lahko do teh
               dogovor prišlo veliko prej, ampak sedaj vsaj vidimo neko luč na koncu tunela. Način
               pogajanj recimo v Kopenhagnu, ko se je Kitajska še vedno skrivala za tisto neko mejno
               črto držav v razvoju, ki naj jim ne bi bilo treba prevzemati nobenih odgovornosti,
               tisto pa ni vodilo nikamor. Tukaj je eden premik narejen, seveda je pa veliko dela še
               pred nami.</p>
               <p>Tako da, toliko morda širših pojasnil, kaj se dogaja. Kot je rekel že državni
               sekretar ta razprava o tem, koliko ambicije si lahko Slovenija privošči oziroma kaj
               to pomeni v času do leta 2020, tudi kakšni so za nas stroškovno učinkoviti cilji po
               letu 2020 še sledi. Tukaj se bo seveda, mislim če bo prišlo do premika v smeri
               povečanja ambicij pomeni, da se bo ponovno odprl podnebno eneretski paket in tam bo
               seveda prišlo do zelo ostrih pogajanj o tem, kakšen del bremena bo kakšna država
               nosila. Mislim, da od Slovenije ne gre pričakovati, da bo nosila največje breme v EU,
               zaradi naše situacije in mislim da smo  dobro pripravljeni na to, da pač izpogajamo eno pošteno
               obremenitev, če do tega pride, če pa do tega ne pride, pa seveda, da izpolnimo tiste
               cilje, h katerim smo pravno zavezani. Hvala.</p>
            </sp>
            <sp who="SDT6:PogačnikMarko">

               <speaker>PODPREDSEDNIK MAG. MARKO POGAČNIK:</speaker>

               <p>Hvala za izčrpne in konkretne odgovore. Še kakšna prijava k razpravi?</p>
            </sp>
            <sp who="SDT6:PeterleAlojz">

               <speaker>LOJZE PETERLE:</speaker>

               <p>Hvala za besedo. K temu, kar je bilo zdaj povedano imam jaz najprej eno pravzaprav
               proceduralno vprašanje. Ker nisem nikoli prisostvoval seji, na kateri bi bilo
               natančno razloženo, kaj si lahko privoščimo tako imenovani vabljeni iz evropskega
               parlamenta. Bil sem tudi že nas seji, kjer sem lahko samo prisostvoval in nisem dobil
               besede, ampak tisto je bilo v prejšnjem mandatu v enih, imamo tisto v posebnih
               okoliščinah. Recimo, če ima človek ambicijo, da bi rad kaj dodal k vladnemu stališču.
               Jaz sem bil večkrat zraven, ker smo, če tako rečem štancali. Sprejemamo in podpiramo
               in gremo naprej. Zdaj mene zanima ali ima odbor to ambicijo, da vlado opremi s čim
               več pri kakšni zadevi, kot je ta recimo, ko gre za gensko spremenjen organizme. Tukaj
               je tema, ki nedvomno raste. In tudi to, kar je bilo zdaj povedano, o dveh frontah,
               jaz bi rekel, da bi morali biti strateška pozicija tega odbora in naše vlade, da se
               krepi fronta, v kateri mi sodelujemo, da se ne dopušča prevelikih razlik. Ker, če
               prevelike razlike v odnosu do tega problema dopuščamo oziroma različne kriterije, eni
               poglabljajo, eni ostajajo na istem, potem smo ravno pri teh problemih, o katerih smo
               govorili prej. Potem mimogrede omenim vprašanje, ki sem ga jaz doživel še prej,
               veliko prej recimo vprašanje odnosa do rezultatov. Ne spominjam se pomora čebel, ko
               smo ob tem na veliko študirali, zakaj je do tega prišlo in ni bilo nič relevantno, da
               so v Franciji že ugotovili, da <gap n="..."/><stage>/Nerazumljivo./</stage><gap n="..."/> deluje, tako kot deluje. Ni
               potrebno, da vsak država znova pride do istega rezultata, če so nekje že do tega
               prišli. Skratka, tukaj je kar veliko zadev, ki bi lahko pomenile tudi pocenitev.
               Seveda, če bi bila ambicija in jaz bi si želel odbora, da vladi da v ruzak tudi kaj
               več, potem bi jaz z veseljem pri formuliranju takih pozicij sodeloval. To pot seveda
               ne morem, ker tudi gradiva nisem v celoti vnaprej dobil. Ampak želel bi sodelovati na
               takšen način. Hvala. Celo bi predlagal kakšen, da bi se srečali kdaj z Italijani, s
               Hrvati, z Avstrijci, tudi ne temo čebel. Mi imamo neko posebno situacijo, ki so jo,
               mislim, tudi politično ne zavedamo dobro, kaj pomeni tudi z vidika naše širitve, ta
               naš poseben status za kranjsko sivko, ki je edina, lahko leti v Sloveniji, če tako
               rečem. Zdaj se bo meja slej ko prej odprla s Hrvaško. Kako bomo zadeve reševali, ker
               Hrvati trdijo, da imajo isti tip čebele. Glede na to bi potem naši čebelarji lahko
               vozili čebele na pašo ponovno tja, kamor si jih včasih vozili, ker bi šlo za tako
               rekoč, isto pasmo, če tako rečem. Skratka, tukaj je zanimivih stvari, ki imajo tudi
               bi rekel, določena politična, da ne rečem tudi kakšna gospodarska interesna ozadja.
               Hvala.</p>
            </sp>
            <sp who="SDT6:PogačnikMarko">

               <speaker>PODPREDSEDNIK MAG. MARKO POGAČNIK:</speaker>

               <p>Hvala. Preden predam besedo gospodu Frangežu, pojasnilo gospodu Peterletu. In sicer
               Poslovnik Državnega zbora v svojem 154.e členu, tretji odstavek določa, da se seje
               pristojnega odbora lahko udeležijo poslanci Republike Slovenije v Evropskem
               parlamentu, ki lahko razpravljajo. Glede gradiva, pojasnilo, da gradivo je objavljeno
               na spletnih straneh in se ga ne pošilja več. Si ga morate sami pogledati in
               sprintati, je objavljeno na spletni strani, se pa ne pošilja več. Gospod Frangež.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Samo zelo kratko. Gospod državni sekretar in gospod direktor službe Vlade za podnebne
               spremembe sta govorila o stroških. In dejstvo, da je Slovenija v projekcijah s
               stroški in obremenitvami nadpovprečno, torej obremenjeno. Dobro bi bilo, da kadar
               govorimo o tem, povemo tudi kakšni so stroški neukrepanja. In jaz se spomnim enih
               starih podatkov bi bilo zanimivo vedeti, kakšne so ocene Evropske komisije danes.
               Pomeni ukrepanje, se pravi prilagajanje in zniževanje toplogrednih plinov, 1,5%
               našega BDP-ja, stroške, neukrepanje 20 % BDP-ja.
               </p>
            </sp>
            <sp who="SDT6:unknown-M">

               <speaker>GOSPOD_______:</speaker>

               <p>Jaz bi mogoče dal pojasnilo glede čebel. Prejšnji teden se je končala javna
               strategija ohranjanja Kranjske sivke. Vlada bo sedaj oziroma ministrstvo pripravilo
               to strategijo za vladno obravnavo in ne dvomim, da se s to strategijo ne bo kasneje
               seznanil tudi DZ. V tej strategiji so pravzaprav vpisani tisti ključni elementi, ki
               omogočajo to, da Kranjska sivka na eni strani ostane gensko čista in na drugi strani,
               da se število panjev, ki je tudi v strategiji opredeljeno v prihodnjem obdobju ne
               zmanjšuje, opredeljeni so tudi ciljni ukrepi, ki bodo osnova, potem za pripravo
               zakonodajnih aktov.</p>
               <p>Večkrat je bilo omenjeno tudi napadanje čebel oziroma pomori. Lanskoletna analiza
               pomorov v Prekmurju je pokazala, da je ključni povzročitelj neonikotinoidi in zato je
               Slovenija ena redkih držav, ki nadaljuje s prepovedjo uporabo neonikotinoidov pri
               setvi koruze in še nekaterih drugih poljščin, oljne ogrščice, buč in na ta način
               pelje aktivno politiko varovanja čebel v tem segmentu, seveda pa aktivnosti, zaradi
               tega še vedno niso končane. Ključno je vprašanje koktajl učinkov, ki jih je potrebno
               dodatno proučiti in v tem smislu potekajo ciljni raziskovalni projekti.</p>
               <p>Glede stroškov ne ukrepanja pa se strinjam, da v eni temeljiti analizi je potrebno
               proučiti tako eno kot drugo smer in v tem smislu bodo gradiva, ki se bodo v prihodnje
               pripravljala sledila tudi temu, kar so vaša priporočila, ker si tudi sicer
               prizadevamo oziroma si ne domišljamo, da bi šli mimo in preko sklepov, ki jih
               sprejema ta cenjeni zbor.</p>
            </sp>
            <sp who="SDT6:PogačnikMarko">

               <speaker>PODPREDSEDNIK MAG. MARKO POGAČNIK:</speaker>

               <p> Hvala. Še kakšna prijava k razpravi? 3. točka je bila kar dinamična, zato bi se
               zahvalil vsem razpravljavcev. Zaključujem razpravo. Dajem na glasovanje predlog
               sklepa, ki se glasi: <q>"Odbor za zadeve EU se je na 8. seji 2. marca 2012 seznanil z
               izhodišči za udeležbo delegacije RS na zasedanju Sveta EU za okolje, ki bo v Bruslju
               9. 3. 2012 in jih podprl."</q> Glasujemo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>S tem končujem 3. točko in 8. sejo Odbora za zadeve EU. Hvala vsem za udeležbo. <stage type="time">Seja je bila končana 2. marec 2012 ob 10.11.</stage>
               </p>
            </sp>
         </div>
      </body>
   </text>
</TEI>