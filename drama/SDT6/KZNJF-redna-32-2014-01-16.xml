<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZNJF-redna-32-2014-01-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4035E2E85195FBA4C1257D1F005A817D</idno>
               <idno type="custom" subtype="day">B40B168B9EA6BCEFC1257C660031B105</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=B40B168B9EA6BCEFC1257C660031B105</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZNJF-redna-32-2014-01-16.KZNJF" n="32">
               <name>redna seja</name>
               <date when="2014-01-16"/>
            </setting>
         </settingDesc>
         <particDesc>
            <listOrg>
               <org xml:id="KZNJF-redna-32-2014-01-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZNJF-redna-32-2014-01-16.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">32. seja</stage>
            <stage type="date">(16. januar 2014)</stage>
            <stage type="chairman">Sejo je vodil mag. Andrej Vizjak, predsednik komisije.</stage>
            <stage type="time">Seja se je pričela ob 09.04. </stage>
            


            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Spoštovani, lepo pozdravljeni, začenjam z 32. redno sejo Komisije za nadzor javnih
               financ.</p>
               <p>Obveščam vas, da se nihče izmed članov komisije ni opravičil, torej ni opravičil
               svojega izostanka, kakor tudi zaenkrat nimamo še nobenih nadomestil glede nadomestnih
               poslancev, ki bi nadomeščali člane komisije.</p>
               <p>Prehajamo na določitev dnevnega reda. S sklicem ste prejeli tudi predlog dnevnega
               reda komisije z dvema točkama in sicer, prvič sprejem poročila s priporočili o
               obravnavi revizijskega poročila Računskega sodišča Republike Slovenije z naslovom
               <q>»Izvajanje zakona o vodah«</q> in pa druga točka, <stage>(Ne)</stage>transparentnost in <stage>(ne)</stage>gospodarnost
               zadnje prodaje državnih obveznic, gre za nadaljevanje obravnave.</p>
               <p>Vaših predlogov za spremembo dnevnega reda v predvidenem roku, to je včeraj do 12.
               ure, nisem prejel, zato ostaja dnevni red tak, kot ste ga prejeli s sklicem.</p>
               <p>Torej, spoštovani, prehajamo na obravnavo <title>1. TOČKE DNEVNEGA REDA - SPREJEM
                  POROČILA S PRIPOROČILI O OBRAVNAVI REVIZIJSKEGA POROČILA RAČUNSKEGA SODIŠČA
                  REPUBLIKE SLOVENIJE <q>"IZVAJANJE ZAKONA O VODAH"</q>.</title>
               </p>
               <p>Osnovna gradiva za to točko so bila posredovana s sklicem 30. seje, osnutek poročila
               ste prejeli z dopisom sekretarja komisije z dne 17. 12. 2013, predlog poročila s
               spremnim dopisom predsednika oziroma mojim spremnim dopisom pa ste prejeli 9. 1.
               2014. Edina sprememba med osnutkom in predlogom poročila je v tem, da je v prvem
               priporočilu dodan rok za poročanje Ministrstva za kmetijstvo in okolje o realizaciji
               popravljalnih ukrepov s priporočili, oziroma in priporočil. K tej točki danes nismo
               posebej vabili nikogar, ker na predlog poročila v skladu s poslovnikom lahko dajejo
               amandmajske pripombe samo člani komisije.</p>
               <p>Torej, prehajamo na obravnavo in sprejem poročila s priporočili in če imate kakšne
               predloge za spremembo poročila, prosim, da jih podate v amandmajski obliki, da bi
               lahko danes obravnavo te točke tudi zaključili. Torej, sprašujem, ali ima katerikoli
               izmed članov komisije oziroma članica, kakšen amandmajski predlog za spremembo
               poročila s priporočili?</p>
               <p>Ugotavljam, da ne. Prehajamo na glasovanje o predlaganih, oziroma o predlogu poročila
               s priporočili. Odpiram glasovanje, jaz upam, da tole dela.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo sprejeli poročilo s priporočili.</p>
               <p>S tem tudi zaključujem to prvo točko dnevnega reda.</p>
               <p>Prehajamo na <title>2. TOČKO DNEVNEGA REDA - (NE)TRANSPARENTNOST IN (NE)GOSPODARNOST
                  ZADNJE PRODAJE DRŽAVNIH OBVEZNIC – NADALJEVANJE OBRAVNAVE</title>
               </p>
               <p>Gradivo k tej točki ste prejeli, gre za moj predlog za obravnavo te točke z dne 26.
               11. 2013, ki je bil skupaj s sklicem objavljen tudi na spletni strani Državnega
               zbora.</p>
               <p>Obravnavo te točke smo sicer že začeli na prejšnji seji komisije, vendar smo jo po mojih uvodnih ugotovitvah tudi
               prekinili, ker se minister za finance zaradi bolezni te seje ni mogel udeležiti in se
               je opravičil. K tej točki smo torej vabili vlado in Ministrstvo za finance in med
               nami pozdravljam ministra za finance Uroš Čuferja s sodelavci. Hkrati smo vabili tudi
               Računsko sodišče, med nami pozdravljam namestnika predsednika Računskega sodišča
               gospoda Jereba s sodelavcem. Vabili pa smo tudi Banko Slovenije, ugotavljam pa, da
               predstavnika Banke Slovenije ni. To je relativno zanimivo, to je zgleda neka nova
               praksa te inštitucije, tako da bi jaz, spoštovani sekretar, predlagal, <gap n="…"/>, opravičili
               se pa tudi niso, a ne? Jaz bi predlagal, da naslovimo en protest na Banko Slovenije,
               da je to ena ignoranca parlamenta, ker tudi opravičili se niso in ne nazadnje se ni
               čuditi, da imamo potem tako stanje v našem bančnem sistemu, če osrednja nadzorna
               institucija ignorira vabila parlamenta na tako pomembne obravnave, kot je današnja.
               Ko govorimo o prodaji obveznic, milijardo in pol težkih, pod relativno zanimivimi,
               jaz mislim, da spornimi pogoji, pa se tu nadzorna inštitucija tega ne udeleži,
               oziroma osrednji nacionalni regulator na finančnem delu.</p>
               <p>Torej, naj vas pred nadaljevanjem obveščam, da člana komisije Marka Pogačnika
               nadomešča poslanka Romana Tomc. Naj povem, da žal sočasno poteka v sosednji sobi tudi
               obravnava problematike kreditov v bančnem sistemu, ki jo vodi poslanski kolega Marko
               Pogačnik, zato je razumljivo, da ga danes tu ni, oziroma, da ga nadomešča poslanka
               Romana Tomc.</p>
               <p>Torej, naj uvodoma povem, da je Ministrstvo za finance z elektronskim sporočilom z
               dne 6. 1. zaprosilo, da obravnavamo to točko na zaprti seji s stopnjo zaupnosti
               <q>»zaupno«</q>, to pomeni, da bi morali sejo zapreti in jo prestaviti v varovani prostor v
               kleti. Zdaj seveda, o tem, o zaprtju seje bomo odločali. Predlagam torej, da najprej
               na odprtem delu seje podam dodatne razloge, zaradi katerih sem predlagal obravnavo te
               točke na komisiji. Nato bomo delovali v skladu z dopisom, ki sem vam ga poslal 9. 1.
               2014, če bo minister za finance vztrajal na svojem predlogu za zaprto sejo, bomo sejo
               za 15 minut prekinili in se preselili v varovane prostore eno etažo nižje. Tam bomo v
               skladu s 4. odstavkom 101. člena Poslovnika Državnega zbora na podlagi pojasnil
               ministra za finance tudi najprej odločali o tem, ali sejo zapremo ali ne. Če se bomo
               odločili, da zapremo sejo, jo bomo nadaljevali v kleti, če se pa ne bomo odločili za
               zaprto sejo, pa bomo se vrnili v ta prostor in nadaljevali z odprto sejo, jaz upam,
               da se bo to zgodilo.</p>
               <p>Torej, spoštovani, v nadaljevanju bi vam želel seveda podati nekaj dodatnih razlogov
               za obravnavo te točke na seji komisije. Zdaj, s sprejemanjem tako proračuna za
               letošnje leto kot prihodnje leto, smo se seveda soočili s tem, da se bo morala država
               v letošnjem letu precej zadolžiti, tako zaradi odplačil že zapadlih obveznic, kakor
               tudi za pokrivanje številnih obveznosti, ki jih imamo v letošnjem letu, od sanacije
               bančnega sistema do kritja primanjkljaja v državnem proračunu. Nedavno so mediji
               objavili, da bo tega letos kar za 7, 7 milijarde evrov, zdaj ne vem, ali je to res
               ali ne, v glavnem, v zakonu o izvrševanju proračuna smo postavili največji možni
               obseg zadolževanja kar tamle na slabih 5 milijard  evrov, se pa seveda za določene zadeve lahko zadolžimo
               tudi po določenih drugih točkah istega zakona. Torej, gre za izjemno visoko
               zadolžitev, jaz mislim, da rekordno zadolžitev v letošnjem letu in seveda, zelo
               pomembno je, da na začetku, tudi ob enem relativno presenetljivem načinu
               zadolževanja, ki je potekal lani, iz 1, 5 milijarde evrov, tudi spregovorimo o tem,
               ali je seveda ta način gospodaren, transparenten, dopusten, ker nam bo to služilo
               tudi za neko prakso v prihodnje, na kakšen način se bomo v prihodnje zadolževali
               oziroma servisirali to potrebo po denarju za kritje najrazličnejših obveznosti.</p>
               <p>Torej, sočasno s sprejemanjem teh proračunov za letošnje leto in leto 2015 in sočasno
               z glasovanjem o zaupnici premierki in vladi Alenke Bratušek, je država izdala za 1, 5
               milijarde vredne obveznice s triletno ročnostjo, to se pravi razmeroma kratkoročne
               obveznice, ki so bile pa prodane enemu samemu investitorju, pri čemer na Ministrstvu
               za finance vse do danes tudi niso želeli razkriti imena tega investitorja. Zahtevana
               donosnost na slovenske triletne obveznice je znašala 4, 85 procentov, kar je znatno
               nad povprečno donosnostjo za slovenske triletne obveznice in precej nad donosnostjo
               triletnih obveznic nekaterih primerljivih evropskih držav.</p>
               <p>Torej, strokovna in tudi politična javnost je izrazila številne pomisleke na tak
               način prodaje slovenskih obveznic. Prvič, šlo je za zaprto ponudbo in prodajo enemu
               samemu kupcu. Ne pomnim, mislim, da se je prvič v zgodovini naše države zgodilo, da
               so se prodale obveznice države enemu samemu kupcu brez tržne avkcije, to se pravi,
               brez preverjanja trga in doseganja optimalne cene z več ponudbami. Tako je vlada
               državo izpostavila enemu samemu kupcu, pri čemer pa se je v javnosti pojavljajo neke
               informacije, jaz upam, da bo to minister tudi pojasnil, da je ta kupec povezan z
               nekaterimi vezanimi posli, kot je na primer privatizacija. Jaz mislim, da je v javnem
               interesu davkoplačevalcev oziroma tistih, ki bodo zagotavljali denar za te obveznice
               in za te obresti, da se seveda izve, komu in zakaj je potekal tak način
               odprodaje.</p>
               <p>Zdaj, tu se pojavlja tudi en dvom oziroma celo en sum, da je šlo za nedovoljeno
               državno pomoč, namreč, še ministra bom prosil, da mi tudi pojasni, oziroma njegove
               pristojne na sektorju za državne pomoči, ali ne gre za državno pomoč v primeru, ko se
               enemu samemu kupcu proda po tako visoki obrestni meri obveznice brez preverjanja
               trga. Torej, mi menimo, da bi se dalo prodati zadeve na transparenten način ugodneje
               in seveda me zanima mnenje, kako je ta k način prodaje po tako visoki obrestni meri v
               korelaciji z nedovoljenimi državnimi pomočmi. Zanima me tudi, ali si je ministrstvo
               predhodno pridobilo kakršnokoli stališče pristojnih v okviru vlade ali celo v okviru
               Evropske komisije, ko govorimo o državnih pomočeh. Veste, da so državne pomoči na
               ravni Evropske unije zelo regulirana stvar, da je za vsako najmanjšo malenkost
               potrebno zaprositi za kakšno mnenje, ali se da, ali se sme, ali se ne sme vis-a-vis
               omejevanja državnih pomoči tudi kaj storiti in me zanima v tem konkretnem primeru,
               kakšno je vaše mnenje oziroma ali ste se na podlagi kakšnih konkretnih mnenj,
               stališč, odločili za tako prodajo z gotovostjo, da ne gre za nedovoljeno državno
               pomoč. </p>
               <p>Druga sporna točka tega načina prodaje je bilo, da je zahtevana donosnost za
               slovenske triletne obveznice znašala 4, 85 procenta, kar je znatno nad povprečno
               donosnostjo  za slovenske
               triletne državne obveznice in precej nad donosnostjo triletnih obveznic primerljivih
               držav. Tako znašajo te obresti kar 70 milijonov na letni ravni, kar znaša na triletni
               ravni približno 210 milijonov evrov. Toliko bomo morali plačati za te obveznice in
               kot vidite, vsak procent nižjih obresti se meri tukaj skoraj v stotinah milijonov
               evrov, na triletni ravni seveda.</p>
               <p>Seveda iz sprejetih proračunov tudi ni razvidno, kako bomo poplačevali te obresti,
               ali so te obresti vključene v vsakoletno poplačilo, ali bodo zapadle na koncu
               triletnega obdobja. In seveda tudi tu pričakujemo odgovor ministrstva in ne nazadnje
               tudi, ali se s tem ne prenašajo obveznosti poplačil teh obresti nekim bodočim rodovom
               tamle v letu 2016, ko bomo verjetno morali zopet najeti nov dolg, zato da bomo
               poplačali obresti starega, ne samo glavnico, temveč tudi obresti.</p>
               <p>Torej, izbran trenutek prodaje tudi da slutiti, da se z dodatnim in dragim
               zadolževanjem na zalogo, ki je pa zdaj že jasno, zakaj je bila storjena, čeprav ne
               povsem, kajti sanacija bančnega sistema bi lahko potekala tudi brez te zadolžitve. In
               se je torej tudi izkazalo, da tista milijarda 200 v proračunu, ki jo je država
               namenila za sanacijo bančnega sistema, seveda ni bila dovolj.</p>
               <p>Torej, vlada navaja, da je s prodajo teh obveznic želela dokazati, da ima dostop do
               trga, kar se pa je z načinom prodaje dejansko izkazalo kot nasprotno, kajti trg ni
               samo eden anonimen kupec, ampak trg je seveda avkcija, ki da tudi najboljše pogoje.
               Zato se je seveda tudi meni kot predsedniku in tudi v javnosti postavilo kar nekaj
               vprašanj, navedli smo jih v dopisu, jaz bi jih še enkrat ponovil.</p>
               <p>Prvo vprašanje, zakaj se je vlada odločila za triletne obveznice in ne desetletne
               obveznice in kakšna bo dinamika plačil donosov oziroma obresti za te triletne
               obveznice.</p>
               <p>Potem drugo vprašanje, ki sem ga že navedel, kako je s sumom, da je šlo za
               nedovoljeno državno pomoč in ali razpolagate s kakršnimikoli stališči pristojnih za
               državne pomoči, da temu ni tako.</p>
               <p>Potem, kateri argumenti so prevladali, da se je vlada odločila prodati obveznice v
               zaprti ponudbi enemu samemu vlagatelju, brez preverjanja in povpraševanja na trgu.
               Zakaj vlada ne razkrije podatkov o vlagatelju? Ali držijo namigovanja, da za nakupom
               triletnih obveznic stoji angleška investicijska družba Black Rock, da so finančna
               sredstva zagotovili v Deutsche Bank in da je posel prodaje obveznic povezan z
               napovedano privatizacijo? Kakšna je seveda nadaljnja strategija in časovnica prodaje
               obveznic oziroma zadolževanja države glede na obveznosti, to sem uvodoma že
               izpostavil. In ali je izdelana swot analiza nadaljnjega dragega zadolževanja države v
               primerjavi z zaprosilom za pomoč iz evropskega reševalnega mehanizma ESM. Torej,
               kakšna je cena za čas, ki ga kupuje vlada z dragim in nepreglednim zadolževanjem?
               Kolikšna in komu je bila plačana provizija za izpeljavo zadnje prodaje triletnih
               obveznic, to se pravi teh obveznic v vrednosti 1, 5 milijarde evrov.</p>
               <p>Spoštovani minister, moje mnenje je, da si slovenska javnost oziroma slovenski
               davkoplačevalci zaslužijo odgovore na ta vprašanja, v glavnem vsa, v kolikor pa
               menite, da katerokoli, odgovor na katerokoli vprašanje, zastavljeno, ni možno
               opraviti na odprti seji, kot ste navedli v vašem dopisu, se bomo seveda preselili
               dol. Vendar menim, da je na večino  teh vprašanj možno odgovoriti na odprtem delu seje, na večino teh
               vprašanj, mislim, da bi bilo možno vse ampak vi smatrate, da temu ni tako, zato bi
               vas, minister, vprašal ali vztrajate na tem vašem predlogu za zaprto sejo oziroma bi
               vas prosil, da podate vsaj nekatere odgovore na vprašanja na odprtem delu seje.
               Prosim, beseda je vaša.</p>
            </sp>
            <sp who="SDT6:ČuferUroš">

               <speaker>DR. UROŠ ČUFER:</speaker>

               <p>Gospod predsednik, najlepša hvala za besedo.</p>
               <p>Jaz bi pozdravil ta sklic seje, ki je posvečen temu kakšna je bila oblika, izdaja
               obveznic v višini 1,5 milijarde, za katero je najbolj znano to, da ne želimo razkriti
               investitorja. Glede na to, da je to komisija za nadzor javnih financ mislim, da je
               prav, da se s tem seznani, da to pogleda, ker mislim, da je nadzor nadvse koristna
               zadeva in tudi sami želimo biti dobro nadzorovani.</p>
               <p>Mi smo kar nekaj vprašanj, ki ste jih tudi danes postavili, sicer že pojasnjevali
               tudi v Državnem zboru. Marsikakšen detajl in podrobnost pravzaprav nismo mogli
               pojasniti pa bi jo pravzaprav radi pojasnili, če nam lahko zagotovite ustrezne pogoje
               v zaprti obliki.</p>
               <p>Vztrajam na tem, da nadaljujemo sejo v zaprti obliki, ker pojasnimo tiste osnovne
               zadeve, iz katere bo potem tudi diskusija lažja in bolj preprosta.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Torej spoštovani, ne preostane mi nič drugega, glede na to, da minister vztraja na
               zaprtju seje, da sejo prekinem za 15 minut. V tem času se preselimo v varovane
               prostore v kleti in pripravimo vse potrebno za začetek zaprte seje.</p>
               <p>Poslanec Šircelj. Proceduralno.</p>
            </sp>
            <sp who="SDT6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Če je proceduralno, potem moram reči proceduralni oziroma postopkovni predlog. In
               sicer, da glede na sodno Ustavnega sodišča, ki jo je izdalo Ustavno sodišče, ki je v
               obrazložitvi tudi navedlo, da je pravica ljudi vedeti o zadolževanju. Jaz bi vseeno
               predlagal, da se to naredi na odprti sceni, predvsem zaradi tega, ker mislim, da
               davkoplačevalci so dolžni vedeti in imajo pravico vedeti o tem, kako se razpolaga z
               njihovim denarjem, še posebej zaradi tega, ker bodo oni plačevali obresti na to in
               seveda z višjimi davki. Navsezadnje tudi odplačevali glavnico.</p>
               <p>Rad bi opozoril, da je Ustavno sodišče v eni izmed svojih odločb že v obrazložitvi
               navedlo, da je to materija, ki mora biti javna.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Jaz se z vami strinjam, zato sem tudi poskušal v uvodu navesti na to, da bi le o
               tem spregovorili na odprtem delu seje. Kot ste videli, minister vztraja na tem, zato
               bomo o tem tudi odločali,vendar bomo o tem odločali na zaprtem delu seje. Takšna je
               procedura in takšna so pravila in seveda jih, glede na zakonodajo, moramo
               spoštovati.</p>
               <p>Želel je besedo še podpredsednik, gospod Ribič.</p>
            </sp>
            <sp who="SDT6:RibičJanez">

               <speaker>JANEZ RIBIČ (PS SLS):</speaker>

               <p>Hvala za besedo. Gospod minister, vsi prisotni, lepo pozdravljeni.</p>
               <p>To tajanstveno<stage>(?)</stage> področje, ki se dotika vsakega državljana, ki vsakega državljana
               verjetno tudi zanima, se mi zdi zelo pomembno in sem vesel, da je prišlo na tej naši
               komisiji do te razprave in da se je tudi ministrstvo odzvalo s svojo udeležitvijo na
               tem našem sestanku oziroma srečanju.</p>
               <p>Tudi sam bi rad dejal, da tajnost v zvezi s to zadolžitvijo. Zanima me po kakšnem
               ključu se lahko minister za finance samostojno odloči in si sposodi denar, ki ga bodo
               vračali davkoplačevalci.</p>
               <p>Takšna praksa bi bila praviloma upravičena samo pod pogojem, da bi zelo jasno
               dokazali, da je tako imenovana zaprta zadolžitev občutno cenejša,  kot zadolžitve na odprtem trgu. Vsi pa vemo,
               iz podatkov, da ta zadolžitev ne samo da ni bila cenejša, še odstopala je po svoji
               višini. Upravičeno me seveda zanima kdo je zaslužil s posojanjem Republiki Sloveniji
               in zakaj državljanke in državljani, ki bodo vse to plačali, ne smejo vedeti za koga
               gre.</p>
               <p>Rad bi še dejal, da sem prebral častnik Finance, je 19. novembra 2013, Ministrstvo za
               finance zastavil tudi nekatera vprašanja, katera tudi mene zanimajo glede na to, da
               odgovorov še nikjer nisem zasledil.</p>
               <p>Zanima me torej še enkrat, kdo je kupec 15. novembra 2013 izdanih državnih obveznic.
               Kakšne so klavzule pri zaprti izdaji? Kdo je prodajo organiziral in koliko je za to
               vlogo dobil morda plačano? Kakšen je bil strošek izdaje obveznic ter ali je s kupcem
               obveznic sklenjena še kakšen stranski dogovor in če da, kakšen? Ali se ne sme vedeti
               ali ima morda kakšen domač kupec toliko denarja? Ali pa gre že za netransparenten
               nakup kakšne naše banke? Teh vprašanj je še veliko, se pa strinjam, če se ne da
               zaradi ne vem česa pač, odgovoriti na ta vprašanja tukaj v tem prostoru, podpiram da
               je seja lahko tudi zaprta. Hvala.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa.</p>
               <p>Ja, saj bom takoj, brez panike. Jaz bi, predno nadaljujemo, opozoril ministra na eno
               stvar. Naslovljenih je bilo, s sklicem te seje, vrsta vprašanj. Jaz sem jih tukaj
               naštel 7 in še enega sem dodal glede te državne pomoči, je 8 vprašanj. Če prav
               razumem ministra, pa bi ga prosil, da mi potrdi, ima zadrške zgolj z razkritjem
               kupca. Težko pa verjamem, da sodi v zaprti del seje tudi odgovor na prvo vprašanje.
               Torej zakaj se je Vlada za 3 letne in ne 10 letne obveznice in zakaj se je odločila
               za zaprto ponudbo in odprto ponudbo? Zakaj torej ni preverjala trga? Kakšna je
               strategija zadolževanja naprej? Ali je naredila SWOT analizo glede tako dragega
               zadolževanja v primerjavi z ESM oziroma s tem reševalnim mehanizmom, katerega del smo
               in plačujemo visoko ceno zanj. Torej kakšna je nadaljnja časovnica zadolževanja?</p>
               <p>Spoštovani minister, če so to zaupne stvari,potem nam pa res bog pomagaj v tej državi
               in sem od vas pričakoval vsaj odgovor na polovico ali pa dve tretjine teh vprašanj,
               ki so lahko povsem javna in brez kakršnegakoli problema. Verjamem pa, da imate
               morebiti tudi zaradi vaših zavez do kupca ali kogarkoli, zadrške pri razkritju
               določenih imen. Ampak večina tega pa ne in vi ste v splošnem uvodu povedal, da
               podpirate nadzor, vse lepo in prav ampak nič ne izvemo za enkrat še. Mislim, da lahko
               izve tudi javnost kaj.</p>
               <p>Gospod poslanec, Pavlišič je želel še besedo. Izvolite.</p>
            </sp>
            <sp who="SDT6:PavlišičMarko">

               <speaker>MARKO PAVLIŠIČ (PS DL):</speaker>

               <p> Hvala za besedo.</p>
               <p>Ta vprašanja, ki so bila postavljena, so vsekakor zanimiva in potrebujemo odgovore na
               njih iz enega samega razloga, ker tuji trgi trenutno ocenjujejo, da Slovenija, da
               gospod minister Čufer, da ta koalicija dela dobro in ne samo dobro, dela odlično.</p>
               <p>Če pogledamo iz vrhov to gibanje obrestne mere na slovenske desetletne obveznice
               vidimo, da smo od vrhov približno že 2,5% točke nižje, kot smo bili nekoč. Imamo
               Excel, znamo izračunati kaj pomeni 2,5% točke na desetletne obveznice. To pomeni
               govorimo o milijardnih zneskih že pri samih obrestih, ker moramo to računati na deset
               let in ja, s čim je gospod minister dosegel te odlične rezultate, je dobro, da
               izvemo. In če minister ocenjuje, da je to potrebno, da izvemo na  zaprti seji in da nam je to pripravljen
               pojasniti, potem mislim, da moramo to z odprtimi rokami sprejeti to ponudbo, da bomo
               videli kaj je ta dobra praksa in da bomo to dobro prakso ponavljali tudi v
               nadaljevanju.</p>
               <p>Saj nam je popolnoma jasno tukaj, da če se mi zadolžimo, pa upam, da je vsem nam to
               jasno, če se mi zadolžimo za tri leta, milijardo in pol po recimo 1 odstotno točko
               višji obrestni meri, kot sicer, da to pomeni 45 milijonov obresti. Ampak če smo s tem
               dosegli znižanje obrestne mere na deset let, obveznice za 1 odstotno točko, pa
               vidimo, da nam graf kaže, da je šlo za 2,5% padec ampak če se je znižalo samo za 1
               odstotno točko pa pomeni to pri 7 milijardah, ki jih bomo morali letos se zadolžiti
               zaradi poplačila minulih dolgov v veliki večini, pomeni pa to na deset let 700
               milijonov prihranka. Razlika, ki je s to operacijo, do katere smo prišli, pri čisto
               takšnih enostavnih izračunih, je 655 milijonov, pri čemer sem upošteval samo 1
               odstotno točko znižano obrestno mero, vidimo pa, da graf kaže, da je prišlo do 2,5
               odstotne točke znižanja in da ta graf nadaljuje svojo pot še navzdol in upam, da se
               bo tako tudi nadaljevalo.</p>
               <p>Vsekakor predlagam, da se o tem pogovorimo resno, na zaprti seji in bomo videli ali
               je s to prakso potrebno nadaljevati ali ne. Hvala.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Gospod Pavlišič, hvala lepa za to, vendar vas sploh ne razumem o čem govorite.</p>
               <p>To se pravi po vašem cilj opravičuje sredstva. Se pravi cilj, da stabiliziramo javne
               finance v tej državi pomeni, da ima minister odprte roke in nas zadolžuje kakorkoli
               želi, netransparentno, po naši oceni negospodarno, po viski obrestni meri. Torej to
               ste želeli povedati.</p>
               <p>Mislim, da je prav, da bi šla prodaja tri letnih obveznic, ki je pot do stabilizacije
               bančnega sistema, transparentno pregledno in ne nazadnje najbolj kar se da gospodarno
               in učinkovito. Ne pa na zaprtih zadevah in to očitamo.</p>
               <p>In to kar vi špekulirate, da se bomo ceneje zadolžili, bomo videli, če je res. Vi
               zdaj špekulirate iz nekih <q>»tabelic«</q>, ki jih gledate, ko bomo pa mi prodajali
               obveznice, bomo videli kakšne bodo obresti. Realizacija je pomembna, spoštovani
               Pavlišič, ne pa to kar vi zdaj upate, da se bo zgodilo, ko bomo prodajali obveznice.
               In realizacija do zdaj je bila problem. Mi govorimo o realizaciji, ne o tem kaj si vi
               predstavljate, da bi bilo fino in dobro, ko se bo zgodilo, če se bo zgodilo.</p>
               <p>Torej dajmo biti malo bolj in ta naša komisija je zato, da nadziramo javne finance in
               javne finance so dostikrat oziroma nadzor je povezan s tem kar se je že zgodilo in
               seveda iz tega kar se je že zgodilo, si upamo predlagati, da se to, če mislimo da je
               nekaj slabega, ne ponovi. In mislim, gospod Pavlišič, da se tudi vi z menoj
               strinjate, da je zaprta ponudba enemu samemu kupcu, primerjano gledano, saj ste
               verjetno, vidim, da ste za Excel prvi, po relativno visoki obrestni meri, da to ravno
               ni zgled kako se dobro dela. In temu je naša seja namenjena. Ne pa temu kaj vi
               špekulirate, da se bo zgodilo, če se bo zgodilo v prihodnosti. Izvolite, poslanec
               Potočnik želi besedo. Izvolite gospod Pavlišič.</p>
            </sp>
            <sp who="SDT6:PavlišičMarko">

               <speaker>MARKO PAVLIŠIČ (PS DL):</speaker>

               <p> Hvala.</p>
               <p>Vsi se strinjamo s tem in dajmo gospodu ministru priložnost, da pove kaj nam ima
               povedati in verjamem, da bo tudi vas prepričal, da je bilo to, kar je bilo narejeno,
               da je bila to dobra odločitev in da je prav, da se o tem pogovorimo na zaprti seji.
               In potem boste to ocenjevali, po tem, ko bomo to izvedeli, te informacije, in bomo
               potem videli ali je to upravičeno ali ni.</p>
               <p>Vsekakor dajte priložnost, da vsaj izvemo o čem, kje so razlogi za to in boste potem
               vedeli ali ste imeli prav ali ste se zmotili. Čeprav imam občutek, da ste že itak
               vnaprej odločeni kaj želite misliti in kaj mislite.</p>
               <p>Še ena zadeva okoli tega. Ja, se strinjam. Mi se zadolžujemo ne po hipotetičnih
               obrestnih merah, mi se po nekih realnih. Ampak gospod Vizjak, nekoč, če se prav
               spomnim, ste bili vi zagovornik nekega prostega trga in tržnega obnašanja, še vedno
               ste, in glejte, ta graf, ki nam kaže trenutno stanje na trgu, ima  vsekakor neko svojo težo in to veste tudi
               vi. Verjamem, da nam je vsem jasno kaj pomeni tržna obrestna mera, ki je na trgu in
               kaj pomeni ta 2,5% padec, ki smo ga doživeli v Sloveniji, da to mednarodni trgi
               ocenjujejo, da so bile operacije, ki jih je izvajala ta Vlada in jih izvaja ta
               finančni minister, dobre. Samo to pomeni.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa. Poslanec Potočnik, izvolite.</p>
            </sp>
            <sp who="SDT6:PotočnikAlojzij">

               <speaker>ALOJZIJ POTOČNIK (PS PS):</speaker>

               <p>Najlepša hvala. Bom kratek.</p>
               <p>Mislim, da vsi interpretiramo nekaj kar ne poznamo, zato jaz prvo pričakujem
               odgovore. Smo v nekem vozlu, kjer pravzaprav postavljamo ne vprašanja ampak
               postavljamo odgovore in gremo z odgovori na vprašanja, namesto da bi z vprašanji šli
               po odgovore. Mislim, da to lahko postavimo drugače samo na način, da tisti, ki te
               podatke ima, nanje tudi odgovori. Jaz se seveda ograjujem o tem, da bi interpretiral
               nekaj, o čemer ne vem natančno. Mene, tiste prakse s plahtami, ki so bile tukaj v
               parlamentu in zdaj seveda, če je obrestna mera v porastu in se bliža 7, takrat
               pridemo s celimi plahtami in kažemo kako je vse narobe. Če pa seveda pada, takrat jih
               ni in podobno.</p>
               <p>Se strinjam z vami in z vami, da je nadzor resna zadeva in ga tako opravimo brez
               ugibanj in poskušajmo pridobiti te podatke, take kot so. Poslušajmo tistega, ki te
               podatke ima, ne pa tiste, ki o tem špekuliramo.</p>
               <p>Se strinjam tudi z vami, ko ste rekel nadzor je nekaj, kar se je zgodilo. To naj bi
               za to komisijo po tej knjižici tudi veljalo. Absolutno. Hvala.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Hvala tudi vam.</p>
               <p>Glejte, saj ne misliti, da si jaz ne želim odgovorov na ta vprašanja, zato smo tudi
               predlagali ta sklic. Vas razumem, da vas tudi zanima in to je zelo lepo ampak
               razumite nas, kot predstavnike ljudstva, ki smo izvoljeni, da to tudi ljudi zanima.
               To tudi ljudi zanima. Tudi te, ki nas spremljajo oziroma tudi slovensko javnost
               oziroma te, ki bodo to plačali. In zato jaz vlečem iz ministra še kaj več, kot samo
               to kar je povedal, da bi to ljudje slišali. Mi bomo že slišali dol v kleti, to je
               seveda del zgodbe, ki je pomemben, ni pa cel. Mi želimo vsaj na del vprašanj, ki
               mislim, da bi lahko dobili odgovore, dobiti odgovore na odprtem delu seje ampak
               očitno vam to ni v interesu. Ne vem zakaj ne ampak mislim, da bi lahko. Rečejo, čim
               prej pojdimo v klet in se bomo dol pomenili. Res me zanima ali so bile narejene
               kakšne primerjave in kako je z državno pomočjo vizavi tega in kakšna je strategija
               zadolževanja. Ali je to tudi zaupno? Mislim, da ni. In zakaj, minister, nam to ne
               pove? Se tudi vi sprašujete? Ali vidite? Minister, moramo res vse dol ali boste tudi
               kaj tukaj povedali?</p>
            </sp>
            <sp who="SDT6:ČuferUroš">

               <speaker>DR. UROŠ ČUFER:</speaker>

               <p>Jaz bom dol povedal. Mislim, da je prav, da začnemo na zaprtem delu seje, da
               razčistimo najprej tiste stvari, kjer je konstruktivno nezaupanje največje, ker bo
               potem tudi potem preostalo razumevanje bistveno lažje.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Torej hvala lepa. Prekinjam sejo za 15 minut in se selimo v kletne prostore na
               zaprti del seje. <stage type="time">Odprti del seje je bil končan 16. januarja 2014 ob 9.41.</stage>
               </p>
            </sp>
         </div>
      </body>
   </text>
</TEI>