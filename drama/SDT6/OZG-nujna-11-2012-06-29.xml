<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZG-nujna-11-2012-06-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">852E0DCF11D859F4C1257D1F005A5815</idno>
               <idno type="custom" subtype="day">98D0038824A43293C1257A2F001ED465</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=98D0038824A43293C1257A2F001ED465</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZG-nujna-11-2012-06-29.OZG" n="11">
               <name>nujna seja</name>
               <date when="2012-06-29"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZG-nujna-11-2012-06-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZG-nujna-11-2012-06-29.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">11. nujna seja</stage>
            <stage type="date">(29. junij 2012)</stage>
            <stage type="chairman">Sejo je vodil Matjaž Han, predsednik odbora.</stage>
            <stage type="time">Seja se je pričela ob 9. uri. </stage>


            <sp xml:id="SDT6-OZG-nujna-11-2012-06-29.sp1">

               <speaker>PREDSEDNIK MATJAŽ HAN:</speaker>

               <p>Eno lepo sončno dobro jutro! Pričenjam 11. nujno sejo Odbora za gospodarstvo. En lep
               pozdrav vsem skupaj. Preden začnemo naj začnem s formalnostmi. Ima tu dva
               pooblastila, in sicer, Pozitivna Slovenija pooblašča Gašparja Gašparja Mišiča, da bo
               nadomestil gospoda Jožeta Velikonjo in pa Državljanska lista, mag. Truda Pepelnik bo
               nadomestila Bojana Starmana. Drugih opravičil zaenkrat še nisem dobil. Predstavnik
               Obrtno-podjetniške zbornice pa se je že vnaprej opravičil, da nas bo predčasno
               zapustil, tako da se mu tudi zahvaljujem.</p>
               <p>S sklicem seje ste prejeli naslednji dnevni red. Imamo dve točki in sicer, prvič,
               Predlog stališča Republike Slovenije do predloga direktive Evropskega parlamenta in
               Sveta o nekaterih dovoljenih uporabah osirotelih del in pa drugih strategij razvoja
               slovenskega turizma 2012-2016.</p>
               <p>Najprej, preden preidemo na 1. točko dnevnega reda, se opravičujem članicam in članom
               za tako hiter sklic, vendar nas evropske zadeve preganjajo, tako da smo to v našem
               odboru morali storiti, potem pa mislim, da je prav, da obravnavamo tudi strategijo
               razvoja slovenskega turizma, ki je v panogi gospodarstva v naši Sloveniji in od
               pozitivnih stvari in ob vseh teh negativnih stvareh, ki se v Sloveniji dogajajo, je
               prav tudi, da kakšno pozitivno slišimo.</p>
               <p>Ker v poslovniškem roku nisem prejel nobenih predlogov za spremembo dnevnega reda,
               ugotavljam, spoštovani, da je takšen dnevni red tudi sprejet. Lepa hvala.</p>
               <p>Prehajamo tako na <title>1. TOČKO DNEVNEGA REDA, TO JE NA OBRAVNAVO PREDLOGA STALIŠČA
                  REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O
                  NEKATERIH DOVOLJENIH UPORABAH OSIROTELIH DEL.</title> Predlagatelj stališča
               Republike Slovenije je Vlada, naš odbor pa je matičen odbor.</p>
               <p>Preden nadaljujem ugotavljam, da nas je počastila s svojo prisotnostjo Iva Dimic, ki
               nadomešča gospoda Jožefa Horvata s Poslanske skupine Nove Slovenije.</p>
               <p>Končal sem pri vabilih, povabil sem Ministrstvo za gospodarski razvoj in tehnologijo
               in <stage type="mag"/> <stage>(nadaljevanje)</stage> naj povem, da je prisotna
               gospa mag. državna sekretarka Monika Kirbiš Rojs in pa mag. Vinka Soljačić, ki bosta
               na nek način pokrili 1. točko, potem pa pri 2. točki je pa poleg gospe Vinke Soljačić
               povabljen še gospod mag. Marjan Hribar. Povabil sem še Državni svet, Gospodarsko
               zbornico, Obrtno-podjetniško zbornico, Trgovinsko zbornico, Urad predsednika
               Republike, Skupnost občin Slovenije in Združenje občin Slovenije. Odbor bo svoje
               poročilo z morebitnimi amandmaji, ki jih lahko sprejme k predlogu stališča Republike
               Slovenije posredoval pristojnemu odboru, to je Odboru za zadeve Evropske unije.</p>
               <p>Zdaj pa bi kar prosil predstavnika Vlade oziroma državno sekretarko, da k 1. točki
               dopolni obrazložitev predloga stališča. Izvoli.</p>
            </sp>
            <sp xml:id="SDT6-OZG-nujna-11-2012-06-29.sp2">

               <speaker>MAG. MONIKA KIRBIŠ ROJS:</speaker>

               <p> Hvala za besedo, pozdravljeni spoštovani poslanke in poslanci.</p>
               <p>Zdaj ta 1. točka bo zelo kratka zaradi tega, ker mi v bistvu imamo stališče samo do
               3. in 7. člena predloga direktive. Sama direktiva se je začela v institucijah
               Evropske unije obravnavati že v maju 2011, medtem ko nekje do konca leta 2012 naj bi
               bila sprejeta. Do prvega predloga je imela Republika Slovenija pridržek, zaradi tega,
               ker naj bi bila evidenca o <stage>/ nerazumljivo/</stage> iskanjih in pa uporabi osirotelih del
               vzpostavljena v vsaki posamezni državi članici, s čimer bi imele država tudi vsaka
               posebej stroške. Ocena teh stroškov je bila, da naj bi vsaka država plačala za okrog
               100 tisoč evrov za to evidenco. Zdaj, v tem kompromisnem predlogu, ki ga podpira tudi
               Slovenija, pa je podan predlog, da se vzpostavi enotna spletna baza za dostop do teh
               podatkov, ki so zelo občutljivi in pa da se stroški pokrijejo s strani Evropske
               komisije, s samo bazo pa naj bi upravljal oziroma jo vzpostavil Evropski urad za
               usklajevanje na notranjem trgu.</p>
               <p>To je kar se tiče 3. člena, kar se tiče 7. člena, tukaj pa v bistvu podpiramo njegovo
               odpravo, zaradi tega, ker določba 7. člena pravi, da naj bi bilo upravičencem oziroma
               organizacijam, ki navedeni v 1. členu te direktive, naj bi se dovolilo nekatere
               dodatne in komercialne oblike uporabe osirotelih del, kar pa menimo, da presega
               bistven namen te direktive.</p>
               <p>Tako da, to je na kratko z naše strani. Tako da v bistvu podpiramo črtanje tega
               člena.</p>
            </sp>
            <sp xml:id="SDT6-OZG-nujna-11-2012-06-29.sp3">

               <speaker>PREDSEDNIK MATJAŽ HAN:</speaker>

               <p>Dobro. Lepa hvala, državna sekretarka. Od vabljenih mogoče kdo? Državnega sveta
               ni.</p>
               <p>Zdaj pa odpiram razpravo poslank in poslancev. Če ni razprave, ne bomo vlekli v
               nedogled, zato zaključujem to razpravo o mnenju in dajem mnenje na glasovanje in
               sicer, Odbor za gospodarstvo podpira Predlog stališča Republike Slovenije do predloga
               direktive Evropskega parlamenta in Sveta o nekaterih dovoljenih uporabah osirotelih
               del, ki ga je predložila Vlada in predlaga Odboru za zadeve Evropske unije, da
               predlog stališča tudi sprejme.</p>
               <p>Zdaj pa lahko glasujemo. Začenjamo glasovanje.</p>
               <p><stage>(Za je glasovalo 13.)</stage><stage>(Proti nihče.)</stage></p>
               <p>Ugotavljam, da je mnenje sprejeto. Določiti moramo še poročevalca, kot vam je znano,
               pa bo to storil naš gospod mag. Marko Pogačnik na delovnem telesu.</p>
               <p>Tako da s tem, gospe in gospodje, tudi 1. točka zaključena. Zaenkrat se gospe Vinki
               zahvaljujem za prisotnost, ker vem, da jo nadomestil sedaj pa Marjan Hribar.</p>
               <p>Prehajamo na <title>2. TOČKO DNEVNEGA REDA, TO JE OBRAVNAVO STRATEGIJE RAZVOJA
                  SLOVENSKEGA TURIZMA 2012-2016.</title> Zelo podobno sem vabil k tej točki tudi
               vabljene, no poleg tega pa sem dodatno vabil k 2. točki še Zdravka Počivalška,
               predsednika Turistično-gostinske zbornice Slovenije, na sejo pride Danilo Danev,
               predsednik Skupščine in Slovenske turistične organizacije<stage type="mag"/> <stage>(nadaljevanje)</stage> imam podatek, da na sejo pride gospod Jernej Zajec,
               generalni sekretar, Peter Misjeta, predsednika Turistične zveze Slovenije, je pa res,
               to se moram p tudi jaz opravičiti, jaz sem ta vabila dal včeraj ven, tako da tudi
               nekateri so imeli kakšne obveznosti planirane, zato mogoče udeležba ni takšna, kot bi
               si želeli, vendar smo z gospodom Hribarjem in z državno sekretarko sklenili, da
               vseeno to strategijo obravnavamo. Dr. Majo Uran Malovič sem še vabil, s Fakultete za
               turistične študije - Turistica, Univerza na primorskem in pa Evo Štravs Podlogar,
               predsednico Sveta Zavoda STO.</p>
               <p>Tako, da, gradivo ste za to točko dnevnega reda z dne 8.6.2012 dobili in je bilo tudi
               objavljeno na spletni strani Državnega zbora s sklicem. Strategijo razvoja
               slovenskega turizma je v Državnem zboru <stage>/ nerazumljivo/</stage> na podlagi 5. člena Zakona o
               spodbujanju razvoja turizma poslala Vlada. Ta člen namreč določa, da strategijo
               sprejme vlada in se z njo seznani Državni zbor. Naj povem, da k strategiji ni možno
               vlagati amandmaja, lahko pa odbor sprejme k strategiji sklep ali sklepe, ki jih
               naslovi na vlado oziroma ministrstvo. Odbor lahko sprejme tudi sklep, s katerim
               predlaga obravnavo predloga sklepa k strategiji, ki ga oblikuje in sprejme odbor,
               lahko v eni ali pa tudi v več točkah.</p>
               <p>Tako, zdaj smo proceduro dali skozi, zdaj pa bi dal jaz verjetno najprej gospe
               državni sekretarki besedo, za uvodna pojasnila, potem pa verjetno Marjanu.
               Izvoli.</p>
            </sp>
            <sp xml:id="SDT6-OZG-nujna-11-2012-06-29.sp4">

               <speaker>MAG. MONIKA KIRBIŠ ROJS:</speaker>

               <p>Ja, strategija razvoja slovenskega turizma je bila pripravljena v skladu s 5. členom
               Zakona o spodbujanju razvoja turizma za obdobje petih let, se pravi za obdobje od
               2012-2016. Njen podnaslov je Partnerstvo za trajnostni razvoj slovenskega turizma.
               Cilj ministrstva je bil, da se oblikuje učinkovit razvojni model slovenskega turizma,
               vključeni pa so bili tudi ključni atributi in pa potencialni slovenskega turizma.</p>
               <p>V pripravo strategije so bili vključeni vsi ključni turistični akterji in pa tudi
               ostala zainteresirana javnost, se pavi, javni, zasebni in pa civilni sektor. Temelji
               na konkretni analizi notranjega zunanjega okolja in pa tudi sodobnih trendov na
               področju razvoja turizma v tujini. Iz te analize pa je potem bila izvedena vizija,
               cilji, strategija, poslovne strategije in pa ključna razvojna področja s predvidenimi
               ukrepi in pa aktivnostmi. za nas na ministrstvu je izjemnega pomena, da je strategija
               nastala ravno v tem obdobju tudi zato, ker se pripravljajo operativni programi za
               področje kohezijske politike do leta 2020. Zdaj, glede na to, da je bil turizem
               izjemno uspešen pri črpanju evropskih sredstev v preteklosti in da bo za to področje
               namenjenih tudi precej sredstev v prihodnje, sploh za ata trajnostni turizem se nam
               zdi tudi zelo dobro, da se je ta dokument v tem trenutku pripravil. Zdaj pa mag.
               Hribar, prosim za predstavitev.</p>
            </sp>
            <sp xml:id="SDT6-OZG-nujna-11-2012-06-29.sp5">

               <speaker>MAG. MARJAN HRIBAR:</speaker>

               <p> Hvala lepa. Dobro jutro, dober dan vsem. Jaz sem res izjemno vesel, da imamo to
               možnost predstaviti strategijo razvoja slovenskega turizma tudi v Državnem zboru, se
               zahvaljujem predsedniku. Menim, da je to še kako pomembno ravno zaradi tega, ker
               turizem je v bistvu en tak medresorski fenomen, kot večkrat rečemo, tudi v
               mednarodnem okolju kroži en stavek, zelo znamenit, ki pravi, da "turism has the power
               to change the world", se pravi, da turizem spreminja podobo sveta zelo dramatično in
               smo prepričani tisti, ki se ukvarjamo s turizmom, da bi bil današnji sveti bistveno
               bolj zaprt, če ne bi bil turizem tako razvit, kot je praktično povsod po svetu.</p>
               <p>No, tudi v Sloveniji imamo izjemne, že kar nekaj časa, praktično od osamosvojitve,
               zelo ambiciozne načrte. Če si pogledate, pripravili smo samo nekaj slajdov, mogoče za
               osvežitev, kako se je razvijal turizem tudi v številkah, od leta 1995 naprej, če
               pogledamo modro linijo, to je linija razvoja turizma v Sloveniji glede na število
               mednarodnih turistov, <stage type="mag"/> <stage>(Nadaljevanje)</stage> se pravi
               prehodov, vidimo da je turizem rasel po tem kriteriju v Sloveniji hitreje kot v
               povprečju v Evropi in v Sloveniji in v Svetu. Za osvežitev samo še to, leto 2011 je
               bilo izjemno uspešno za slovenski turizem po tem kriteriju. Zabeležili smo skoraj 9%
               rast prihoda tujih turistov, med tem ko je bilo, v Evropi je bila ta rast nekoliko
               nižja in tudi v povprečju na svetovni ravni še nekoliko nižja. Posebej smo pa
               zadovoljni, da se nam je uspelo zelo približati po nekaterih podatkih, celo preseči
               dve milijardi evrov deviznega priliva. Če pogledamo, ne vem, recimo prelomno leto
               2000, takrat smo prvič presegli milijardo evrov. Vidimo, da se nam ni torej povečalo
               samo število turistov, temveč smo tudi s turizmom bistveno več zaslužili. To so ti
               podatki za lansko leto. Niso dokončni, poudarjam. Banka Slovenije korigira te
               številke. Rečeno je bilo do konca junija, da bomo dobili dokončne podatke. Verjamem,
               da v naslednjih dneh. Nekje vmes v eni umestni fazi smo bili že celo na dveh
               milijarda 143 milijonov. Po metodi World turism and travel cuncil, to je eno
               združenje, ki ga je na svetovni ravni ustanovilo turistično gospodarstvo, se pravi
               največje turistična multinacionalka letalske družbe, hotelske verige in podobno in po
               podatkih tega združenja je delež turizma, mislim delež, ki ga turizem prispeva v BDP
               v Sloveniji, že presegel 12%. Še vedno, kljub temu, da Slovenija ni tako zelo tipično
               sezonska država, še vedno, kot vidite, imamo špico turistične sezone v juliju in
               avgustu, predvsem v avgustu, kjer se ustvarja 23, 24% vsega turističnega prometa.
               Obstajajo pa v regiji seveda tudi druge države, kjer so te špice še bolj izrazite.
               Zakaj se nam zdi to pomembno pokazati? V bistvu naš cilj in osnovna ideja že prejšnje
               strategije, pa tudi naslednje je dejansko ta trajnostni pristop in želimo v bistvu te
               špice čim bolj porazdeliti, s tem tudi seveda manj vplivati, manj obremenjevati
               okolje in podobno.</p>
               <p>Če gremo kar k strategiji, tako kot je rekla že gospa državna sekretarka, to je
               partnerski dokument. Nastal je dejansko ob sodelovanju turistične gostinske zbornice,
               obrtno podjetniške zbornice, seveda Slovenske turistične organizacije in številnih
               ostalih deležnikov in pa seveda Ministrstva za gospodarstvo oziroma gospodarski
               razvoj in tehnologijo, ki je pristojno. Zato kar nekaj takih prelomnih dogodkov je
               bilo, na katere kaže tudi danes opozoriti. Omenil bi sejo Vlade, posebej iz mandata
               prejšnje vlade, 11. 5. 2010, ki je bila namenjena samo turizmu in mislim, da je to
               bil en dober primer pozicioniranja turizma tudi na vladnem nivoju in kasneje se
               seveda to prenese in v medijski prostor in seveda tudi v nižje ravni lokalne
               skupnosti. Zelo pomembno se mi zdi povedati, da smo opravili številne delavnice, tako
               z gospodarstvom kot z vsemi ostalimi. Definirali v bistvu izhodišča za novo
               strategijo, se pravi povečati konkurenčnost, povečati oziroma postaviti v ospredje
               trajnostni razvoj turizma in pa povečati turistični promet. Na tej točki želim prav
               posebej poudariti, da ta strategija na tem področju spremljanja turističnega prometa
                  <stage type="mag"/><stage>(nadaljevanje)</stage> uvaja še neke nove
               kazalnike, ki so sicer zelo značilni za analiziranje uspešnosti hotelski industrije.
               Do sedaj smo dejansko v Sloveniji se ukvarjali s številom turistom, z številom
               ustvarjenih nočitev in deviznim prilivom podobno kot bom rekel ostale države po
               svetu. Mi uvajamo še nekaj novih kazalnikov, ki zahtevajo malo bolj analitični
               pristop in dejansko bodo dali odgovor na vprašanje, zakaj kljub relativno dobrim
               številkam v zadnjih letih slovensko turistično gospodarstvo marsikje ima določene
               težave, govorim posamezne gospodarske družbe. Tukaj moram tudi omeniti tesno povezano
               z lastniškimi strukturami, ki so v teh podjetjih, ki ne gre zanemariti dejstva, da
               so, bom rekel, finančni holdingi v večji meri lastniki večjih turističnih družb in
               tudi v tem dejstvu gre iskati razloge, zakaj so bilance v posameznih turističnih
               podjetjih tudi močno osiromašene, jaz upam to trditi.</p>
               <p>Omenil bi še eno stvar in sicer ob koncu prejšnjega leta, se pravi, tik pred
               sprejemom oziroma pred koncem prejšnjega strateškega obdobja oziroma pred začetkom
               tega smo sprejeli vsi deležniki v slovenskem turizmu deklaracijo slovenskega turizma,
               kjer smo se zavezali k trajnostnem razvoju in partnerstvu za naslednje strateško
               obdobje. Trajnostni koncept opredeljuje oziroma vključuje vsa področja turizma. Tukaj
               govorimo, ne samo o ekološkem stebru temveč tudi ekonomskem in socialnem, zakaj je to
               pomembno. Slej kot prej se bomo ponovno srečali z umestitvijo določenih projektov v
               prostor, kjer je potrebno upoštevati ekonomske vidike, ne samo ekološke. V turizmu
               smo mnenja, da smo ravno na tem področju sicer v preteklosti se nam zdi zelo dobro
               usklajevali ta področja, da pa je čas za kakšen bolj korajžen korak tudi v smeri
               revalorizacije določenih resursov. Tukaj mislim tudi na to, da mislim, da bomo počasi
               presegli razmišljanja, da ena obala bo lahko tudi v bodoče konkurenčna, če ne bo
               imela, recimo golf igrišče in podobne stvari. Moram povedati, da je turizem od
               najbolj od sektorjev, kjer velja najbolj ostra konkurenca in regije okoli nas se
               izjemno razvijajo. Naj povem podatek, da na območju Sredozemlja se pravi tega bazena
               vseh držav - severne Afrike, vse turške obale in grške in če hočete jadranske in vse
               do Gibraltarja - je v zadnjih petih letih bilo zgrajenih 10 milijonov novih
               kapacitet, tako da slovenski turizem se resnično sooča z izjemno konkurenco. Naša
               vizija pa je kot boste videli, je zelo jasna, tudi ne želimo konkurirati na masovnem
               delu temveč s kakovostjo pa vendarle moramo tukaj narediti korake naprej, da bi
               ostali konkurenčni.</p>
               <p>Tukaj omenjamo določene ovire pri doseganja te večje konkurenčnosti. Ja, ocenjujemo,
               da so sredstva za razvoj trženja slovenskega turizma glede na pomen turizma, ki
               izjemno narašča tudi delež v BDP se je praktično podvojil v zadnjih <stage type="mag"/><stage>(nadaljevanje)</stage> recimo temu osmih leti. Tukaj kot je bilo
               povedano, v mojem finančnem obdobju pričakujemo, da bo turizem imel določeno
               prioritetno mesto. Velik problem predstavlja za nas slabša dostopnost do Slovenije in
               tudi znotraj Slovenije. Tukaj opozarjamo na velik problem letalskih povezav. Naj
               povem, da turistični sektor do sedaj ni bil dovolj vključen pri razvojnih projekti in
               tudi ne pri upravljanju ali nadzoru bodisi infrastrukturnih podjetij kot je Aerodrom
               Ljubljana in podobno kakor tudi pri nacionalnem letalskem prevozniku. V bistvu
               turistični sektor, jaz se ne spomnim, kdaj bi nazadnje imel pa bom zelo direktor,
               svojega predstavnika v nadzornem svetu recimo Adria Airways. Trenutno stanje je skrb
               vzbujajoče. Je še nekaj drugih težav na tem področju, kjer je potrebno še ogromno
               narediti. Opozarjam recimo na vizumsko politiko, kjer pa moram povedati, da je bilo v
               zadnjih nekaj letih narejenega veliko. Uvedli smo, v dveh stavkih samo povem, v
               Rusiji, Ukrajini sistem, kjer turistične agencije urejajo vse v zvezi z viznimi
               postopki tukaj gre seveda za ta ministrstvo za zunanje zadeve. V zadnjih letih je bil
               tukaj narejen eden velik korak naprej, govorim v času tudi, predvsem, ko je bil
               minister Žbogar na tej poziciji.</p>
               <p>Kar se tiče ostalih zadev, posebej želimo opozoriti na čisto zadnjo alinejo, kar se
               tiče zakonodaje. Namreč slovenski turizem je izjemno obremenjen z raznimi
               podzakonskimi akti, ki jih sprejemajo razna ministrstva. Kot se spomnite, imeli smo
               problem tudi v tem delovnem telesu, ko smo obravnavali dvakrat problematiko uvedbe
               enotnih terminov zimskih počitnic, pa to ni edini problem, žal, tega kot kaže smo
               rešili, imamo še drugo zakonodajo, ki je turizmu nenaklonjena, od Zakona pred
               utopitvami, potem kljub podzakonskih aktov s področja varovanja zdravja, kjer v
               Sloveniji veljajo strožji pogoji kot drugje, da ne omenjam problematike
               ..<stage>/Nerazumljivo./</stage>.. Kljub vsemu slovenski turizem raste. Kar se tiče konkurenčnosti,
               napredovali smo iz 44 mesta na 36 po indeksu svetovne konkurenčnosti, to svetovni
               ekonomski forum meri v bistvu stalno. Ne bom sedaj ponavljal. Nazadovali smo na
               področju letalske infrastrukture predvsem kar se tiče prisotnosti tujega kapitala.
               Največ smo pa naredili korakov naprej kar se tiče prioritete države za turizem,
               naklonjenost turizmu v splošni javnosti itd. </p>
               <p>Da ne bom predolg, to so naši ključni cilji - dvigniti ugled in razvoj slovenskega
               turizma, vplivati na kakovost življenja v najsplošnejšem možnem smislu. Mogoče še to.
               Slovenski turizem, naše poslanstvo pravzaprav slovenskega turizma je, da bo slovenski
               turizem na trajnostni način ustvarjal pomemben del ekonomskega in družbeno kulturnega
               blagostanja prihodkov in zaposlitev ter pomembno prispeval k mednarodnem ugledu
               Slovenije. Temeljil bo na intenzivnem trženju turističnih proizvod, <stage type="mag"/> <stage>(nadaljevanje)</stage> ki imajo mednarodno prepoznavno znamko in
               visoko dodano vrednost.</p>
               <p>Vizija, se pravi kje se mi vidimo ob koncu strateškega obdobja, v letu 2016 bo
               turizem v Sloveniji temeljil na trajnostnem razvoju in bo kot zelo uspešna
               gospodarska panoga ključno prispeval k družbeni blaginji in ugledu naše države v
               svetu. Imamo kar ambiciozne cilje, postavili smo jih skupaj z gospodarstvom. Želimo
               ob koncu leta nekako se približati trem milijardam evrov deviznega preliva. To smo
               govorili.</p>
               <p>Mogoče opozarjam še na to, da seveda je turizem in bo zelo pomembna gospodarska
               panoga s pomembnimi multiplikativnimi učinki. Mogoče še to, pozicioniranje Slovenije
               kot zelene, aktivne in zdrave turistične destinacije. Mogoče je to ena Takšna
               zloženka, kaj pomeni zdrava turistična destinacija. tukaj ni čisto na pamet povedano,
               zdravje razumemo kot eno izjemno posebno vrednoto, ker mislim da smo tudi sicer v
               Sloveniji zelo zavezani, želimo da bi se seveda tudi naši turisti, da bi turisti, ki
               prihajajo v Slovenijo da bi dejansko zaznali te atribute in prišli na nek način po
               zdravje v okolje, ki je zeleno, ki je kakovostno, ki je zdravo. Ponujamo aktivnost
               preživljanje počitnic, prostega časa in omenjamo seveda tukaj tudi element varnosti,
               ki zelo pomembno vpliva tudi na psihofizično počutje. Včeraj recimo, če se je
               kdorkoli sprehodil po Ljubljani je videl, da v bistvu praktično ne slišimo več
               slovenske besede, kar je v temu kontekstu z mojega zornega kota seveda pozitivno, ker
               je res ogromno turistov. In kakor se z njimi pogovarjamo se res počutijo odlično in
               ravno ta vidik varnosti postavljajo v ospredje. Definirali smo ponovno osnovne
               turistične produkte. Dodali smo križarjenje kot nov element, ker mislimo, da se bo
               tudi ta segment zelo lepo razvijal in imel dobre ekonomske učinke.</p>
               <p>Samo še to, v bistvu to so naši ključni cilji in pa ukrepi. Naj povem, da je
               struktura posameznega ukrepa, če pogledate tukaj seveda strategija je zelo direktno
               naravnana oziroma zelo aplikativna. Imamo zelo jasne cilje in tako približno izgleda
               en ukrep, recimo spodbujanje inovativnosti v turizmu kjer zelo jasno opišemo kaj
               želimo s tem ukrepom narediti, kdo je nosilec, kdo sodeluje, kakšni so roki,
               kazalniki, cilji. Tako da tukaj nam stvari mislim da imamo stvari zelo sledljivo
               naravnane. Seveda brez potrebnih proračunskih sredstev ne gre. Naj povem, da tukaj
               gre za seveda zelo pomemben element uresničevanja turistične politike. Vemo, da v
               letošnjem letu smo za področje promocije turizma so bile določene restrikcije, ki smo
               jih delno uspešno nadomestili z aktiviranjem evropskih sredstev. Posebej v naslednjem
               letu bomo to luknjo v celoti zapolnili za nadaljnje obdobje pa seveda v sami
               strategiji v tabeli enajst definiramo tudi potrebna sredstva za uresničevanje teh
               naših ciljev in verjamem, da seveda nam bo to tudi vse skupaj uspelo.</p>
               <p>Se opravičujem, če sem bil malo predolg ampak gre za ključni strateški dokument, ki
               bo določal v bistvu naše aktivnosti v naslednjih petih letih in za vse, ki mogoče še
               razmišljate kje boste preživeli dopust vam ponujamo danes seveda tudi<stage type="mag"/> <stage>(nadaljevanje)</stage> en košček Slovenije, to je na vrhu
               Pohorja, nekaj kar je zelo zelenega in trajnostnega tako da vas seveda vabimo, da čim
               več časa seveda preživite tudi v Sloveniji. Hvala.</p>
            </sp>
            <sp xml:id="SDT6-OZG-nujna-11-2012-06-29.sp6">

               <speaker>PREDSEDNIK MATJAŽ HAN:</speaker>

               <p>Hvala lepa Marjan, verjetno bo potrebno še nekaj odgovoriti zato bom dal potem
               poslankam in poslancem besedo. Predem pa dam besedo poslankam in poslancem pa bom dal
               kot po navadi najprej besedo vabljenim, tako da izvolite, beseda je vaša pa če se
               lahko zaradi magnetograma tudi osebno predstavite. Izvolite, Pavel Sedovnik, obrtna
               podjetniška zbornica. Izvoli.</p>
            </sp>
            <sp xml:id="SDT6-OZG-nujna-11-2012-06-29.sp7">

               <speaker>PAVEL SEDOVNIK:</speaker>

               <p>Gospod predsednik, hvala za besedo. Spoštovane poslanke in poslanci ter vsi ostali,
               lep pozdrav tudi v mojem imenu.</p>
               <p>Bom poskušal biti zelo kratek in to priliko bi želel izkoristiti tudi zato, da se
               predvsem gospodu mag. Hribarju in vsem ostalim iz ministrstva in ostalim sodelujočim
               zahvalim za tvorno sodelovanje pri pripravi tega, za Slovenijo, zagotovo pomembnega
               dokumenta. Moram reči, da je naša strokovna sekcija za turizem in gostinstvo ves čas
               aktivno sodelovala. Menim, da je tudi prispevala določene kvalitetne ideje in seveda
               tudi stega vidika ta dokument v celoti podpiramo in tudi želimo pri izvajanju tega
               dokumenta tudi naprej aktivno sodelovati. Toliko predsednik, hvala lepa.</p>
            </sp>
            <sp xml:id="SDT6-OZG-nujna-11-2012-06-29.sp8">

               <speaker>PREDSEDNIK MATJAŽ HAN:</speaker>

               <p>Hvala lepa Pavle. Besedo dajem naprej. Eva, izvolite.</p>
            </sp>
            <sp xml:id="SDT6-OZG-nujna-11-2012-06-29.sp9">

               <speaker>EVA ŠTRAUS PODLOGAR:</speaker>

               <p>Hvala lepa. Eva Štraus Podlogar, slovenska turistična organizacija tudi.</p>
               <p>No, dokument je nesporno dober za to v bistvu z njim ne bi izgubljala besed toliko
               kot pa na to kar je bilo že opozorjeno na ukrepe in pa na probleme, ki jih je sam
               dokument že tudi evidentiral, ker drugače je to res še ena od dobrih strategij, ki
               jih imamo. No in tukaj grem pa po moje res lahko od točke do točke kjer bi z vidika
               poslancev in pa seveda našega parlamenta, računamo na to, se v prihodnosti dalo
               veliko narediti, promocija slovenskega turizma oziroma države Slovenije.</p>
               <p>Mislim, premalo za promocijo so potrebna sredstva, trenutno smo na tem, da ob vsem
               lepo napisanem so se sredstva zmanjšala na 50 % ne glede na to, da vemo da se bomo
               prijavljali na evropska sredstva ampak se bo zdaj dodatno tudi izgubljal čas in
               energija ampak v to se bo seveda šlo, sredstva se bodo pridobila ampak nujno je
               potrebno imeti v miselnosti, da potrebujemo več sredstev za promocijo slovenskega
               turizma.</p>
               <p>Naslednja stvar, kadri. Tukaj je tudi napisano, da imamo probleme s kadri, danes ob
               relativno visoki brezposelnosti v Sloveniji lahko na pamet rečem, potrebujemo nekaj
               sto natakarjev, nekaj sto kuharjev pa jih ni na voljo. Mi smo v zadnjih dvajsetih
               letih tukaj naredili eno napako pa ne vem povedati kje ampak je spet mogoče povezano
               z enim ukrepom, analiza. Potrebno je res analizirati to kadrovsko situacijo za kaj se
               mladi ljudje ne odločajo in zakaj turizem v tej zeleni trajnostno naravnani državi,
               ki ima izjemen potencial za turizem, zakaj mladi ne prepoznajo turizma kot nekaj kar
               bi se lahko izkazalo, živelo in seveda tudi kot smo prebrali blaginja vsem
               državljanov. Dodatni namen promocije, blagovne znamke I feel Slovenia, vpeljana je
               bila leta 2006 ali pa 2007 kot državna blagovna znamka, mislim države Slovenije.
               Prepoznal jo je samo slovenski turizem. Včeraj sem šla, niti vsa ministrstva nimajo
               na svoji spletni strani... Mislim če rečemo, če je bila to skupna odločitev, da je I
               feel nekaj kar vsi uporabljamo potem mislim, da je to potrebno ker na ta način bomo
               generirali to prepoznavnost, I feel in pa Slovenijo čutim.</p>
               <p>Dostopnost, to pa mislim da je ena od večjih kriz lažje dostopnost do Slovenije in v
               Sloveniji. Po lanskem letu, ko se je petdeset milijonov evrov državne pomoči
               poskusilo pomagati ali pa <stage type="mag"/> <stage>(Nadaljevanje)</stage>
               Adiri. Prvi ukrep ki smo ga sprejeli je bilo stornirati tri lete, mislim avio
               povezave London, Bruselj, Pariz... London, Pariz pa mislim da potem tudi Istanbul.
               Mislim brez Londona jaz si ne predstavljam razvijati res turizma naprej in pa še
               lahko rečem res potem neposlovno obnašanje glede na to, da danes ko podpisujemo
               pogodbe za slovenski turizem leta 2013 ne vemo kakšno bodo avio povezave v prihodnjem
               letu, ali bodo ali pa ne bodo, zato mislim da je nemogoče. Po drugi strani pa seveda
               povezanost v Sloveniji. Morda si Slovenci ne predstavljamo, ker smo zelo navajeni
               potovati z avtomobilom kako pomemben je javni transport za slovenski turizem, kako to
               naši gostje cenijo kamor sodijo dobre, seveda avtobusne, vlak povezave in seveda
               kolesarske poti. Tiste občine, ki so morale so si znotraj svojih občinskih meja
               naredile kolesarske ceste vendar gre še za na državnemu nivoju zato, da res lahko
               Slovenijo prepletemo s kolesarskimi potmi.</p>
               <p>In čisto na koncu, enkrat mi je neki evropski poslanec, tudi v tej hiši rekel,
               Anglež, začnite jemati turizem kot posel in temu primerno se res tudi obnašajte.
               Mislim, turizem ni hobi za tiste, ki se tukaj ukvarjajo s turizmom ampak je, kot je
               bilo res napisano v strategiji, ena od izjemnih gospodarskih dejavnosti ki lahko
               pripomore k boljši blaginji državljanov. S tem, da imamo tudi svoje, mislim svoje v
               narekovajih, vire dohodka. Gre za turistično takso, ki jo v Sloveniji, glede na to da
               ustvarimo devet milijonov nočitev se jo nabere na primer sedem milijonov evrov, ki
               gre seveda v občinske proračune vendar se je toliko zmanjša državno pomoč občinskim
               proračunom oziroma ta izravnava. Torej je vseeno vir prihodka. Potem je koncesija od
               iger na srečo ki je žal bistveno manjša kot je bila pred desetimi leti, kar se
               igralništva tiče ne moremo reči, da smo bili uspešni, v zadnjih desetih je nekaj
               moralo biti narobe. In seveda tudi v smislu izvoznega DDV-ja, ki ostaja v
               Sloveniji.</p>
               <p>Ta medresorska povezava, gospod Hribar je omenjal z Ministrstvom za zunanje zadeve,
               mislim da je bila zelo dobra v gospodarski diplomaciji, mislim da se je dobro delalo
               tudi na področju Ministrstvo za kmetijstvo pa bi se lahko še bolj v smislu
               združevanja sredstev in skupne promocije ampak mislim, da brez prepoznavanja res teh
               problemov in pa konkretnega določevanja kako bomo te ukrepe izvajali, da vseeno v
               letu 2016 ne bomo mogli biti tako zadovoljni kot bi bili lahko z posledicami oziroma
               z izvajanjem te strategije. Hvala lepa.</p>
            </sp>
            <sp xml:id="SDT6-OZG-nujna-11-2012-06-29.sp10">

               <speaker>PREDSEDNIK MATJAŽ HAN:</speaker>

               <p>Hvala lepa, gospa Eva Štraus Podlogar. Besedo dajem naprej, izvoli.</p>
            </sp>
            <sp xml:id="SDT6-OZG-nujna-11-2012-06-29.sp11">

               <speaker>DANILO DANEU:</speaker>

               <p>Hvala gospod predsednik. Bi nadaljeval, Danilo Daneu, predsednik turistično gostinske
               zbornice skupščine. Gospod <stage>/ Nerazumljivo/</stage> je predsednik upravnega odbora in se je
               opravičil, ker ima druge obveznosti.</p>
               <p>Dejstvo je, da to kar smo v strategiji zapisali je lepo, oziroma včasih bi lahko
               rekel preveč lepo ampak strategija je tisto kar je neko vodilo kaj hočeš doseči in mi
               vidimo, da je to možno doseči vendar ukrepi, ki morajo to spremljati so pa tisti, ki
               jih ima nekdo v rokah ali pa jih nima. Vrsto strategij smo v preteklosti napisali,
               smo jim sledili vendar nismo dosegli vseh tistih ciljev, ki so bili takrat opevani.
               Eno veliko dejstvo pa je, da je evropska direktiva, oziroma evropska sredstva turizem
               zelo dobro izkoristil in da smo v zadnjih petih letih kapacitete v turizmu povečali
               za cca. 20 %. Iz tega razloga potem tudi beležimo tako lepe fizične rezultate iz
               2008, sicer z lahko krizo v 2010 pa 2011, rekordno v letu 2011.</p>
               <p>Vendar nadaljeval bi s tem kar je Eva že rekla, turizem je gospodarska panoga in to
               zelo zahtevna gospodarska panoga. Imamo opravka s človekom na eni in na drugi strani,
               se pravi z ljudskim bitjem, tako za gostom kot zaposlenim. In uspešnost se ne meri s
               številom nočitev, uspešnost se ne meri s fizičnimi kazalci, z deviznimi prelivi ampak
               se meri s tem ali so zadovoljni gostje ali so zadovoljni delavci ali pa tisti, ki
               služi v turizmu in ali so zadovoljni tudi lastniki. Dejstvo je, da gospodarska
                  situacija<stage type="mag"/> <stage>(nadaljevanje)</stage> je tudi turizem <stage>/
               Nerazumljivo/</stage>. Finančni kazatelji so malce neugodni ampak še vedno niso tako
               katastrofalni kot v drugih panogah. Mi vidimo, da je možno s tem kar smo zgradili v
               preteklosti dodatno zaposliti najmanj pet tisoč dodatnih delavcev, da je potrebno
               popraviti tudi tisto kar je Marjan prej povedal, špice in sicer razporediti sezono
               skozi celo leto kjer se le da. To je cilj vseh turističnih delavcev vendar ga ni moč
               doseči čez noč. In iz tega razloga potem pridemo do tega, da smo bolj stabilni.
               Vendar, kot sem že pred leti omenil, Slovenija ima dva milijona prebivalcev,
               slovenski turizem je pomemben, tudi domači turizem za slovensko turistično industrijo
               vendar mi več kot tri do štiri milijone nočitev Slovencev v Sloveniji ne moremo
               narediti. Mi smo tako odvisni od ptujskega turizma, ptujski turizem je pa konkurenca
               na svetovnem trgu ne samo preko meje v Avstriji pa Italiji.</p>
               <p>In s tega razloga je tudi bilo pomembno, da smo si zadali cilj, da bi v naslednjih
               letih prišli na tri milijarde deviznega preliva za slovenski proračun, da bomo
               ustvarili toliko DDV-ja, ki ga bodo tujci prinesli v proračun turistične takse, da
               bomo v bistvu promocijo s katero moramo nastopati v tujini sami prinesli v proračun.
               Dejstvo pa je, da smo zdaj v prvem koraku in to letos, ker smo optimistično gledali
               nastope v tujini bili malce presenečeni nad rigoroznim rezom turističnih sredstev za
               promocijo STO-ja. Trudimo se tudi mi in ne sočustvujemo ampak soglašamo s tem, da je
               potrebno potrošnjo tudi znižati ,da ni vse tisto kar je potrebno trošiti v nedogled,
               potrebno. In da je Vlada prišla v to situacijo, da moramo malce porezati vendar
               podrezati za vsako ceno <stage>/ Nerazumljivo/</stage> nastopati v tujini je pa problematično kajti
               toliko se že pozna, poznalo se bo pa naslednje leto.</p>
               <p>In zaključil bi s tem, turizem je kot kmetijska dejavnost, v kmetijstvu je potrebno
               vsako leto letnico vsaditi ampak kmetijstvo deluje tudi na področju dolgoročnih
               nasadov odločitev in ravno tako v turizmu. Mi smo tako rekoč butični turizem, mi
               nimamo množičnega turizma, imamo preko dvesto hotelov od Prekmurja do morja, od Alp
               pa do Čateža, ki so različno situirani, imajo različne <stage>/ nerazumljivo/</stage> se pravi, vsak
               se je za nekaj odločil in ta ne more preko noči dolgoročnega nasada menjati iz trt v
               sadiko jablane ali pa obratno. Vsako leto je pa potrebno v te objekte, v te
               nastanitvene zmogljivosti in ponudbo nekaj vložiti. In če zmanjka teh vložkov potem
               bo gost to tako občutil in gost ti ne bo prišel več nazaj, ga bo težko prepričati da
               ga bo potrebno z dvojno promocijo ponovno dobiti.</p>
               <p>In zaključil bi s tem, ker Eva pravi imamo premalo ljudi, uspešnost se meri, še
               enkrat povem, z zadovoljstvom gostov, z zadovoljstvom zaposlenih in z zadovoljstvom
               lastnikov. Če te formule ni potem je neko nezadovoljstvo, ki je prikrito in iz tega
               razloga potem pridemo do problema ki nastaja.</p>
               <p>In še eno stvar, tisto kar je tudi prej Marjan povedal, v lanskemu letu, v letu 2010
               je bila seja vlade posvečena samo turizmu in takrat je bilo tudi opredeljeno. Torej
               turizem, multidisciplinarna panoga, sodimo sicer pod resor Ministrstva za
               gospodarstvo imamo pa vrsto predpisov in pa pogojev, ki nam jih dajo druga
               ministrstva. In iz tega razloga je bilo tudi predlagano, da bi se v okviru sveta za
               turizem, ki je zdaj žal ukinjen, določene operativne probleme razreševalo. Ne da se
               rešujejo papirnato kjer nekdo misli, da bo lahko prišel in uredil projekt, po drugi
               strani pa ugotovi, da to ni možno. In jaz sem bil zelo konkreten, dolgoročna vizija v
               Sloveniji pomeni ali stavimo na to, da bomo v Lipici enkrat šli v turizem in kakšen
               turizem ne da bomo vsake štiri leta menjavali strategijo, ali bo Obala dobila golf
               igrišče kot neko dodatno komparativno prednost vis a vis ostalim ponudnikom in lahko
               naštejem še ampak recimo tudi doreči kaj je z Voglom, tukaj so pogosta smučišča. Ali
               je narodni park ali je možno tam narediti, kajti če ni jasnega sporočila kapital v
               sili z podkupnino in ostalim, mi ne znamo potem več naprej, izgubljamo čas in<stage type="mag"/> <stage>(nadaljevanje)</stage> energijo. Je pa preveč kritično,
               da bi se usmerjali v vse probleme, potrebno en problem rešiti in tistega razvozlati.
               In zaradi tudi konkretne predlog pri pripravi strategije, da bi se ti operativni ali
               pa strateški problemi razreševali na vladnem nivoju s skupkom ministrov kjer bi
               soočili problem ali ga je možno rešiti ali pa ne in ga zaprli, kajti ni vse tisto kar
               nekdo zahteva prav. Lahko je, lahko pa ni. Jaz dobro vem, da kmetijstvo smo mi v
               zadnjih letih preveč razgradili, mislim preveč porabili kmetijskega zemljišča po
               drugi strani pa, če ne bomo razvili turistične industrije ali turizma , tudi naši
               kmetijskih proizvodov ne bomo mogli ponujati tujcem.</p>
               <p>Lahko bi še dosti govorili vendar popotnica k temu je da smo za to, da se sprejme, da
               se letno spremlja izvajanje posamezne ukrepe tudi preveri, kajti strategija ni nekaj
               svetega kar bo <stage>/ Nerazumljivo/</stage> dodano. Je vodilo, ki se ga enostavno lahko držiš
               vendar ga tudi spreminjaš v primeru drugih okoliščin. Hvala lepa.</p>
            </sp>
            <sp xml:id="SDT6-OZG-nujna-11-2012-06-29.sp12">

               <speaker>PREDSEDNIK MATJAŽ HAN:</speaker>

               <p>Lepa hvala. Naprej? Če ni od vabljenih pa lahko preidemo na razpravo poslank in
               poslancev, seveda pa se lahko vsak izmed vas tudi medtem javi in pokomentira in da
               svoj prispevek. Imam tri prijave, Alenka Pavlič, Gašpar Gašpar Mišiča in Marka
               Pogačnika. Alenka, izvoli.</p>
            </sp>
            <sp xml:id="SDT6-OZG-nujna-11-2012-06-29.sp13">

               <speaker>ALENKA PAVLIČ (PS PS):</speaker>

               <p>Hvala lepa, lepo pozdravljeni.</p>
               <p>Jaz bi želela povedati, da je resnično turizem ena izmed zelo pomembnih gospodarskih
               dejavnosti. Moram povedati, da sem strategijo za razvoj turizma dovolj podrobno
               pogledala, omejila sem se na področje gorenjske od koder prihajam in lahko potrdim,
               da za gorenjsko je turizem dejansko ena izmed glavnih gospodarskih panog. Poleg tega,
               da je pomembna za turizem je tudi ena izmed največjih zaposlovalcev, če omenim razen
               Acronija, praktično ves živel v zgornje savski dolini živi od turizma. Lahko omenim
               dvoje področje in sicer blejsko - bohinjski kot in pa Kranjsko goro s Planico in
               okolico. Kaj nas pravzaprav žuli oziroma kaj pogrešamo v tej strategiji razvoja
               turizma? Na strani devetdeset sem si ogledala te vaše zapiske, pod področjem
               Ministrstva za infrastrukturo in prostor, podprogram cestni promet in infrastruktura,
               šifra 0 60 12 01 je prazno, rezultat kazalnikov ni. Želela bi odgovor, kaj to pomeni,
               da niste nameravali razvoja cestnega prometa upoštevati v turizmu oziroma povedala bi
               tako, tako kot je že gospa Štrausova omenila, brez povezav turizma ne bo. Strinjam
               se, da brez letalskih povezav ne more biti turistov v Sloveniji, strinjali se boste z
               menoj, da tudi če bodo prispeli na Brnik, tudi če jih boste pripeljali po naših
               avtocestah, do končnih turističnih destinacij, ki jih boste peljali po cestah ki so
               enake lojtrni, če veste kaj so to. To so slabe regionalne ceste na katerih si ne
               predstavljam, da boste turista iz Japonske pripeljali z avionom potem ga boste pa po
               slabih regionalnih cestah vozili do na primer neke lepe turistične kmetije kjer bi
               lahko užival v našem prelepem gorskem turizmu oziroma na kmetiji turistični. To je
               eno.</p>
               <p>Drugo kar me moti je recimo, bom rekla ceste so upam, da se zavedate, orodij oziroma
               naprave s katerimi turistični delavci delajo. To ni področje ki bi spadalo izključno
               samo v infrastrukturo ampak mora področje turizma delati z roko v roki z
               infrastrukturo, z okoljem, kar se tiče tako prostorskih ureditev kot tudi
               gospodarstva kar sem že omenila, glede zaposlitve teh delavcev.</p>
               <p>Pred seboj imam odgovor ministra Černača, ki sem ga prejela 8. 6. na moje vprašanje.
               Štiri točke so me predvsem zanimale pa so tudi izredno pomembne za razvoj turizma, ki
               ovirajo razvoj turizma na zgornji gorenjski; Prva je blejska obvoznica, druga je
               sanacija ceste Korensko sedlo - Podkoren, <stage type="mag"/><stage>(Nadaljevanje)</stage> tretja je regionalna cesta Kranjska Gora-Vršič-Bovec in
               četrta je pa bolj s stališča smrtno nevarnega odseka Lancovo-Lesce-Kamna
               gorica-Lipnica. V teh dokumentih lepo piše, da blejske obvoznice še nekaj časa ne bo.
               Jaz verjamem, da se vsi večkrat odpeljete na Bled, upam, da se, ampak mislim, da se v
               glavnem konec tedna. Pred dvema dnevoma sem bila na Bledu, krasno, čudovito lepo
               vreme, nekaj je bilo turistov, primerno. Ko se boste pa čez vikend peljali čez Bled,
               pa ne boste nikamor mogli priti, ker boste mimo prestižnih hotelov stali v
               avtomobilih, kjer se bo onesnaževalo Bled, ampak to samo zato - ne, da bi bilo toliko
               turistov, pa bi si vsi mogoče mislili, super, Bled pa cveti. Vikendaši se peljejo v
               Bohinj. Od tega turizem nima nič, ima pa onesnaženost na Bledu.</p>
               <p>Se pravi, želela bi poudariti, da lepo prosim, da čim prej strnete vrste z
               Ministrstvom za infrastrukturo in pokrenete vse postopke, da se prične z blejsko
               obvoznico čim prej. Tule imam sicer podatke, kjer je zapisano, da nekaj postopkov na
               blejski občini še ni bilo izpeljanih, glede lokacijskih in določenih dovoljenj,
               vendar smo tu spet pri Vladi. Vlada je obljubila, da bo birokratske postopke
               poenostavila. Kar pomeni, da ko bo sprostila te zadeve, bo tudi blejska obvoznica
               lahko zgrajena. Potem je pa naslednja stvar - denar. Tule lepo piše: "Glede na
               vrednost in obseg del je objekt primeren za vključitev v naslednjo perspektivo
               črpanja EU sredstev." Ne vem, ali se to sklada s strategijo 2012-2016, verjetno šele
               nekaj let kasneje. Se pravi, razvoja blejskega turizma ne moremo pričakovati.</p>
               <p>V nadaljevanju bi povedala še naslednje. Kranjska Gora, Podkoren, Vršič, to se tiče
               prihodkov iz koncesijskih dejavnosti, se pravi, iz igralništva. Absolutno se beleži
               upad tega turizma zaradi ceste. Cesta je, kot veste, zdaj je bila zaprta nekaj
               mesecev, obljubljeno mi je bilo, da bo do konca junija končana. Moram reči, da ta
               teden nisem šla pogledat osebno, ali je ali ni. Vsekakor upad prihodkov iz naslova
               gostinstva. Tako gostilničarji kot hotelirji so me opozarjali, da več kot dva meseca
               praktično niso imeli turistov, ker nihče ne bo šel na Karavanke ali pa na Ljubelj, pa
               nazaj v Kranjsko Goro na kosilo in v igralnico. Praktično dva do tri mesece Kranjska
               Gora ni poslovala zaradi te ceste.</p>
               <p>Moja pripomba bi bila tudi na vizumski turizem. Vprašanje, na katerega ne pričakujem
               danes odgovora, je, kaj se dogaja z Indijo, kako smo glede vizumov oziroma kolikor
               vem, so že pred kratkim bila določena vprašanja, pa nihče ni nič pokrenil v tej
               smeri. Indija bi želela sodelovati, bi želela imeti letalske povezave, seveda poleg
               teh turističnih destinacij.</p>
               <p>Dalje. Zanima me razvoj žičnic, in sicer, nekje sem prebrala ali pa je bil samo
               komentar, da bo Vlada stimulirala turistična področja, kjer bodo žičnice poslovale
               tudi v poletnem času, ne samo v zimskem. Kajti vsi vemo, da je tudi to dodatni del
               infrastrukture. Tudi tu lahko omenim Kranjsko Goro, pa ne bom omenjala še ostalih
               območij, ker verjamem, da se boste kolegi z drugih območij Slovenije tudi v to debato
               vključili, če boste imeli kakršnokoli vprašanje.</p>
               <p>Torej, želela bi še to povedati. V tej strategiji nisem zasledila - mogoče
               ocenjujete, da ni potrebno, ampak meni kot laiku ali kot poslanki se zdi nujno
               potrebno, da se zabeleži regije, ki se bodo bolj pospešeno razvijale oziroma ki jih
               bo Vlada bolj pospešeno suportirala. Namreč, ni vseeno, kateri regiji koliko sredstev
               namenimo. Kot sem že povedala, Gorenjski je turizem izredno pomemben. Se pravi, treba
               bi bilo točno določiti območja, regije, kraje, kjer bo država bolj pospešeno
               delovala, ker vemo, da mora biti cilj konkreten, realen in dosegljiv. Nujno je
               potrebno sodelovanje z Ministrstvom za infrastrukturo, ker so pač naše ceste take kot
               njive in upam, da ne pričakujete, da bomo na teh njivah na Gorenjskem opravljali
               samooskrbo, pa da bi se slučajno Pomurje ne razvijalo turistično. Hvala lepa.</p>
            </sp>
            <sp xml:id="SDT6-OZG-nujna-11-2012-06-29.sp14">

               <speaker>PREDSEDNIK MATJAŽ HAN:</speaker>

               <p>Alenka, hvala. <stage type="mag"/><stage>(Nadaljevanje)</stage> Predlagam, da
               gremo na sklop vprašanj, pa potem odgovori. Gašpar Gašpar Mišič, beseda je tvoja,
               izvoli.</p>
            </sp>
            <sp xml:id="SDT6-OZG-nujna-11-2012-06-29.sp15">

               <speaker>GAŠPAR GAŠPAR MIŠIČ (PS PS):</speaker>

               <p>Hvala, predsednik. Najprej pozdrav vsem prisotnim, predvsem tistim, ki ste se
               potrudili in ste napisali meni zelo zanimivo in pohvalno strategijo, za katero si
               želim, da se tudi v praksi udejanji. Marjan Hribar, ti si zelo zaslužen za to in te
               lahko samo pohvalimo. Lepo je, da imamo človeka, ki se toliko let že trudi...</p>
            </sp>
            <sp xml:id="SDT6-OZG-nujna-11-2012-06-29.sp16">

               <speaker>PREDSEDNIK MATJAŽ HAN:</speaker>

               <p>To je nevarno, če samo hvališ... <stage>/Smeh./</stage></p>
            </sp>
            <sp xml:id="SDT6-OZG-nujna-11-2012-06-29.sp17">

               <speaker>GAŠPAR GAŠPAR MIŠIČ (PS PS):</speaker>

               <p>Od tistega, ki ga pohvalim, potem tudi pričakujem, da bo nekaj naredil. Vem pa, da
               Marjan, ker sem imel priložnost z njim se pogovarjati tudi o turizmu, v bistvu razume
               skrb za turizem. Zanimivo je, da vsi govorniki do zdaj ugotavljamo, da turizem je
               gospodarska panoga in tako naprej. Seveda, saj to je, dobro jutro! Saj to je res
               tako. To je gospodarstvo, to je posel, to je biznis, to je delo. Pa zdaj ne bi
               govoril o detajlih, kako in kaj bodo ceste nastale ali ne bodo, tako nekako bi rekel.
               Imamo strategijo in imamo smernice v strategiji za razvoj turizma v državi. Kje so
               ovire? Ne bomo se pogovarjali vsaka štiri leta o težavah in problemih, ki so itak
               znani, pač o tistih, ki so ključni in dejansko zavirajo razvoj. Če zakonodaja ne bo
               suportirala strategije, pa ne samo te strategije, imamo tudi strategijo razvoja
               Slovenije, imamo tudi neko prostorsko strategijo iz leta 2006, in vse to mora
               temeljiti dobesedno na nekih znanih dejstvih. Vendar, kje so zdaj ovire? Po mojih
               spoznanjih, ker sem nekaj časa tudi prisoten v turizmu, saj vendar prihajam iz
               piranske občine in trenutno sem tudi vpisan na magistrskem študiju na turistiki v
               Portorožu, pa mi zaradi teh političnih obveznosti ne uspeva opravljati izpitov. Toda
               moram poudariti nekaj - zakon o, ne vem, davčna zakonodaja je naklonjena razvoju
               turizma, zakon o kmetijstvu, gospodarski zakoni, prostorska zakonodaja, prometna, se
               pravi, vse to, kar je dejansko suport. Ko mi obravnavamo zakone, gospodje, ali kdo
               sploh pregleda in prebere smernice v strategiji turizma? Konkretno, recimo, ko imamo
               zakon o kmetijstvu. Vsi govorimo o tem, zavarujmo kmetijska zemljišča, samooskrba,
               prehrana, moramo ustvariti pogoje, da slovenski kmet pridelek pridela, vsi pa
               pozabijo, da slovenski kmet mora tudi svoj pridelek prodati. In tu vidim nujnost
               povezave kmetijstva in turizma. Ko je prej gospod Hribar pokazal te špice, imamo
               izjemno ozek čas, nekaj mesecev v letu turistično ponudbo, nekaj se zgodi, ampak
               zakaj v Sloveniji, ko imamo toliko naravnih in kulturnih danosti, nimamo turizma vse
               štiri letne čase. Zakaj nimamo turizma 365 dni v letu, pa imamo tako lepo državo.
               Imamo dobesedno vse resurse, samo izkoristiti jih moramo znati bolje.</p>
               <p>To se pravi, prvi problem je, ki si ga moramo zapomniti v hramu demokracije in kot
               zakonodajna veja oblasti, vseh 90 poslank in poslancev, da moramo dejansko pri
               sprejemanju zakonodaje spoštovati smernice strategije razvoja turizma Slovenije, ki
               jo imamo danes na mizi. Če bomo to spoštovali in se vedno spomnili ob vsakem zakonu,
               aha, kako pa ta zakon vpliva, ali je morda kakšna ovira, ki jo bomo dodatno nastavili
               v zakonu za udejanjanje te strategije, ali ne. Se pravi, to je prvi problem. Če bomo
               tu naredili premik naprej, potem bo to v redu.</p>
               <p>Potem, kar je zelo pomembno spoznanje, odprava sezonskosti turizma temelji predvsem
               na posameznih krajih, v posameznih regijah. Jaz sem vesel, ker se zdaj formira tudi
               RDO-ji, se pravi, regijske destinacijske organizacije, teh bo 14, ko bomo še na Obali
               in Krasu oddali vloge in upam, da tudi uspešno dobili sofinanciranje za vzpostavitev
               funkcioniranja regijske destinacijske organizacije. Da bomo znotraj vsake posamezne
               regije prepoznali, kaj so tisti ključni resursi, ki nas najbolje predstavljajo. Se
               pravi, kaj je <stage type="mag"/> <stage>(Nadaljevanje)</stage> naša
               identiteta. Turist nekako prepozna nas po signalu, ki ga dajemo, tudi v političnih
               signalih, ki jih spuščamo v svet. In bolj kot smo prijazni od politike do ostalega,
               bolj smo privlačni in več turistov nas bo obiskalo in več denarja posledično bodo
               pustili v naši državi. In upajmo, da odšli tudi zadovoljni in se potem radi vračali
               nazaj. To se pravi, prepoznati tudi kaj je skupna infrastruktura posameznih občin, ki
               smo jih v tej Sloveniji naredili kar preko dvesto. Delati moramo na povezovanju in
               združevanju majhnih občin, ker preveč smo razdrobljeni, vrtičkarstvo. Vsaka občina
               zase je prav, da imajo svoj simbol in grb itn., da imajo svojega župana itn., in tri
               podžupane, ampak še bolj kot to je pomembno, da sodelujejo, ker turist, veste meni se
               v glavi, ko turist gre, da se omejim na obalo, iz Piranske občine v Izolo ali pa iz
               Izole v Koper in naprej, Hrpelje, Kozina v Ilirsko Bistrico ali pa v Sežano, Divačo,
               Komen, njega ne zanima kje je kakšna meja, veste, tabla kje piše ta in ta občina,
               ampak enostavno on prepozna obalo in Kras. Ko človek pride k nam, prepozna Slovenijo
               - I feel Slovenia. On želi potem to našo parolo tudi začutiti v sebi, ker turist ima
               tako oči, ima ušesa, se pravi sluh in vonj in povoha rad. Točno tako je. In rad
               okusi, ker ima, se pravi ima tudi okus, rad okusi naše dobrote. In mi moramo dejansko
               stimulirati naše prebivalstvo, da ponujajo domače proizvode, ne pa, da se tudi v
               kulinaričnem smislu podrejamo globalizaciji in uvažamo dobesedno tuje produkte in
               dopuščamo, da tuji produkti prodirajo k nam in izrivajo, odrivajo stran vse kar je
               domačega. Poglejte, vsaka vaška veselica, ki temelji na nekih cerkvenih in
               starodavnih praznikih in običajih - na obali sem komaj dosegal, da smo prenehali s
               temi čevapčiči in ražničev - vendarle imamo kakšno tudi kulinariko naših pranonov,
               nonotov in non. Veste, to je tisto, kar dejansko, pazite, to so te drobtinice, ki so
               zelo zelo pomembne. Zelo pomembne. Poleg tega, ko se že formirajo te regijske
               destinacijske organizacije, da znotraj posameznih regij, kot sem že omenil,
               oblikujemo te turistične resurse in produkte, nastopimo skupaj povezano. Najprej kot
               regije, potem pa kot celotna država. Poglejte, na obali so, jaz sem zadovoljen z
               župani obalnokraških občin razumeli, da je naša skupna turistična infrastruktura, to
               se pravi skupni imenovalec potniški terminal v Kopru. Ni samo koprski, od občine
               Koper, ampak turisti, ki pridejo, tri tisoč potnikov na neki ladji, obiščejo
               Postojnsko jamo, Škocjanske jame, potem sečoveljske, strunjanske soline itn., Lipico
               in še bi lahko našteval naše vasi in si ogledali tudi lepote Krasa. Zato moramo
               razumeti, da je naša skupna turistična infrastruktura vse kar sem naštel, celo
               portoroški hoteli, izolski hoteli in drugi hotelski kompleksi na obali ali pa
               kjerkoli po Sloveniji so naša skupna turistična infrastruktura, ne glede kdo je
               lastnik, kajti tudi ko pridejo gostje v nek hotel, verjetno niso prišli zaradi
               hotela, čeprav sem velikokrat v preteklosti razumel in sem bil tudi kritičen v
               Piranu, da se gremo bolj hotelizma kot turizma. Določeni lastniki hotelskih
               kompleksov razmišljajo, kot da gost pride zaradi njihove stalnice, mogoče nekega
               pogleda, ne vem, kakšnih roza ali pa modrih rjuh in zaves. Ne, gospodje. Ne pride
               turist k nam zaradi spanja, posledično mora tudi prespati, ampak pride pa zaradi
               utripa. Zaradi tistega kar mi ponujamo, ampak naša ponudba očitno tudi peša. Seveda
               je potem problem, kot je gospa omenila, je problem financiranja. Ampak pravim, veste,
               vsak projekt na začetku potrebuje finančno injekcijo za zagon in potem se pa mora sam
               vzdrževati. Tudi otrok, ko pride do 18 leta, do takrat vzdržuješ, hraniš, šolaš itn.,
               eventualno naprej še kakšno leto dokler ne doštudira, ampak naprej se mora pa sam
               vzdrževati, pa mora svojo družino ustvariti in mora biti samostojen na svoji
               življenjski poti. To je pravilno. <stage type="mag"/>
               <stage>(nadaljevanje)</stage> Ko pa govorimo, glejte, na Obali imamo 10 let, to moram omeniti, imamo
               problem, jaz si želim nekoč sem bil podžupan in sem bil, in sem še danes, medobčinski
               koordinator za golfsko destinacije na Obali. Imamo klimatske pogoje, da ne rečem od
               boga dane, imamo 70% tistega, dobesedno odlične klimatske pogoje, naravne danosti in
               tega ne znamo izkoristiti. Pravijo, saj imate golf igrišče tam na Kempinskem na
               Hrvaškem ali čez v Trstu Padriče, in dovolj je eno igrišče. Ali veste kaj golfska
               destinacija. Ampak, golf vidijo kot neko, sovražnik številka 1 kmetijstva. Ni res.
               Golf je nekaj kar turista privabi, to je tista vaba, kot če gre ribič na morje in
               spusti trnek v vodo, ne more ga pustiti brez vabe na trnku. To je dejansko tista
               vaba, ki jo nastaviš, da privabiš želenega gosta. In še ribič mora vedeti katero
               vrsto ribe lovi in kakšno vabo bo postavil in tako naprej. Mi na Obali smo dejansko
               resnično zaplankani, s tem tudi uničujemo sami sebe. Ne dovolimo posegati na
               kmetijska zemljišča, čeprav bi lahko to bil tudi arboretum, med igralnimi polji imamo
               mi lahko sadovnjake, nasade takšne in drugačne. In turistu ponudimo tridimenzionalno
               sliko Mediterana. Ne bomo uničili, ne bomo zabetonirali, saj to ne pomeni
               asfaltiranje zelenih površin in tako naprej, saj ne potrebujemo dodatnih apartmajev.
               Tisti, ki so hoteli graditi apartmaje na Obali ob ...<stage>/Nerazumljivo./</stage>... niso imeli
               pojma kaj pomeni turizem. Saj imamo portoroške hotele, ki so prazni, saj imamo
               sobodajalce, moramo njih suportirati. In sobodajalci in hotelirji, ki imajo
               nastanitvene kapacitete za potrebe turizma in potrebujejo dodatno vsebino in to je ta
               turistična infrastruktura. In če bi na obali zgradili več golf igrišč bi postali
               gorska destinacija in ker nimamo snega bi se turistična sezona podaljšala v jesenski
               in zimski čas in gospodje in gospe, bi mi imeli danes ogromno denarja in ne bi imeli
               finančne težave, kot je prej gospa omenila, da ni niti za promocijo. Se vse krči.
               Seveda se krči, normalno ampak vse je odvisno od znanja, znanje je sveta vladar in ne
               denar, denar je le eden izmed mnogih produktov znanja vendar očitno mi nimamo dovolj
               znanja oziroma tisti, ki bi morali imeti to znanje pa ga nimajo.</p>
               <p>Mladinski turizem. Pa nimamo niti za mlade, naše, nismo poskrbeli. Vse naše diskoteke
               so se spremenile v night clube, so se spremenile v casinoje in tako naprej, kar je po
               eni strani tudi dobro, ker bi sicer propadle ampak smo pa pozabili na naše mlade in
               na turiste mlade ko pridejo k nam. Samo če sem se vračal iz rekreacije z našim
               Stankom Stepišnikom iz Tivoli parka pa mladi se družijo na, tam je turistično območje
               tudi v Ljubljani. Veliko alkohola, steklenice pijejo dobesedno dam po klopcah. To je
               način zabave za mlade... Pa mi smo nekoč imeli diskoteke, kjer smo se zabavali. Danes
               diskotek za mlade skoraj da jih ni zato pravim, da je potrebno tudi te davčne
               olajšave, zato pravim, da je potrebno, zakonodaja mora suportirati in mi zakone, ki
               jih sprejemamo moramo vedeti, da ti zakoni morajo stimulirati in spodbujati razvoj
               gospodarstva in posledično tudi turizma, vsega. Ne pa da z zakoni zaviramo razvoj, to
               je naš problem. To je ključni vir težav, ki jih imamo v naši Sloveniji.</p>
               <p>Dostopnost; seveda je problem dostopnost. Pozabljamo, da se promet vrši po zraku, po
               morju in po kopnem. Zanimivo je dejstvo, da na obali pozabljamo tudi v turistični
               strategiji je omenjena sicer tako ampak povsod sem opazil premalo, potrebovali bi
               dodatno še strategijo razvoja navtičnega turizma. Navtični obiskovalec, tako kot
               potrebujemo garažne hiše za pločevino na kopnem tako potrebujemo pristane za dnevne
               priveze navtičnih gostov. Mi imamo tri obalne marine, Koper, Izola Piran, ker za
               mene, gospodje, oprostite predstavlja navadno vikendaško naselje na morju. Stanje v
               Banjicah, 95 % vseh plovil sploh ne izpljuje celo ven, zimujejo tristo petinšestdeset
               dni v letu. To so si nekateri omislili da kupijo namesto tega, da ne rabijo plačevati
               nikakršnih davkov, in niti turističnih taks in lahko prespijo na plovilu v marini, še
               zunaj pečejo čevapčiče in ražnjiče recimo, na obali. Veste ampak to je resnica, mi
               potrebujemo dnevne priveze, da se lahko navtični <stage type="mag"/> <stage>(nadaljevanje)</stage> gost priveže dan, dva, če je potrebno tudi gratis, ker
               bo zapravil, ko gre ven, bo zapravil nekaj denarja in ga pustil, zakaj se to ni
               prijelo pri nas, dnevni privezi recimo na morju. Zakaj? Ker je dominiral hotelizem,
               zato ker so lastniki hotelov, normalno, ker oni nimajo nič od njega in na obali
               dobesedno se je že ukoreninil hotelizem in ta hotelizem šele sedaj, ko je dobil po
               ritkici, šele sedaj, aha, kaj pa če bi še kaj drugega naredili. Drugače pa če greste,
               pri nas se vsi hoteli prodajajo, saj naš turizem na obali, to ni nobena skrivnost,
               saj ga ni hotela, da ni naprodaj, zato ker je v lasti finančnih družb, ki so urbano
               to kupile in izčrpavale in izčrpavale to do onemoglosti in potem je prišla še
               finančna kriza in potem so se zgodili raznorazni Istrabenzi in Bavčarji in tako
               naprej in potem je šlo vse v tisto smer, ki ne bi smelo iti, če se pogovarjamo
               odkrito in direktno in neposredno. Ampak to so tisti problemi, ki jih jaz kot navaden
               smrtnik vidim in danes tudi kot poslanec. In je dobro, da to poznam, ker želim, da se
               te stvari spremenijo. Želim pomagati, da se razvijemo kot ena normalna, kot ena
               odločna država, ker imamo vse predispozicije, imamo naravne danosti, imamo kulturne
               danosti, vse to imamo, samo še malo dobre volje in pravilnosti in volje in želje, da
               skozi z zakonodajo, ki z zakonodajo omogočimo to, kar je tukaj zapisano v turistični
               strategiji.</p>
               <p>Jaz bom spremljal pod to strategijo in jaz si bom vzel to strategijo res za osnovo
               vsakega zakona, ki ga bomo sprejemali tu v tem parlamentu in vedno vas bom gospe in
               gospodje, drage kolegice in kolegi opozoril, v tem zakonu pomagamo oziroma ne
               pomagamo strategiji razvoja turizma. Nekateri imajo naftna gradbišča, pa se ukvarjajo
               z nafto, mi pač nafte nimamo, imamo pa naravne danosti in te naše lepote, ki jih
               moramo znati bolje izkoristiti. In imamo tudi lokacijo, lego imamo odlično v
               evropskem prostoru in to lego moramo znati izkoristiti. Ne pa da nas turisti, tako
               majhni smo na karti, na zemljevidu Evrope in da nas turisti obidejo, ker rečejo, ah,
               v Sloveniji pa nimaš kaj, mogoče samo da greš čez Slovenijo na hrvaške otoke, ker tam
               se pač nekaj dogaja. Ne, mi želimo, da turist pride namensko k nam, da tukaj ostane
               in da od tukaj gre tudi naprej oziroma, da ko se vrača domov, da odhaja domov, da
               odhaja zadovoljen.</p>
               <p>Predvsem tukaj, ko se začne uvodoma v strategiji sem prebral nekaj stavkov, torej
               trženje in tako naprej, dvig kakovosti storitev in tako naprej. Manjka mi beseda
               prijaznost, torej ko formiraš neko ponudbo, moraš vedeti, da dejansko moraš biti
               prijazen, prijaznost pa ni dovolj, moraš tudi kej ponuditi, pa nasmeh tudi ni dovolj.
               Ampak, če pa si prijazen, gost odide od tebe zagotovo zadovoljen. Jaz upam, da nam bo
               v Sloveniji uspelo od leta 2012 dalje do leta 2016, kakor je zapisano v tej
               strategiji, realizirati to kar ste, tisti ki ste, porabili kar nekaj časa, da ste
               spisali to strategijo, na temelju vaših izkušenj, da se bo tudi to uresničilo in bomo
               potem leta 2016 se spet usedli in bomo videli, kaj od tega nam je uspelo realizirati.
               Kaj nam bo uspelo realizirati, jaz upam, da veliko. Hvala lepa.</p>
            </sp>
            <sp xml:id="SDT6-OZG-nujna-11-2012-06-29.sp18">

               <speaker>PREDSEDNIK MATJAŽ HAN:</speaker>

               <p> Hvala lepa Gašparju za njegov prispevek. Samo kratek komentar, glede na to, da bomo
               morali spremljati strategije, ko se bodo zakoni spremenili, zato obstaja medresorsko
               usklajevanje in mora na nek način pripravljavec zakona na to paziti, da ne bomo zdaj
               mi poslanci na to pazili.</p>
               <p>Dobro, besedo ima Marko Pogačnik.</p>
            </sp>
            <sp xml:id="SDT6-OZG-nujna-11-2012-06-29.sp19">

               <speaker>MAG. MARKO POGAČNIK (PS SDS):</speaker>

               <p> Ja, predsednik, hvala za besedo, vsem skupaj en lep pozdrav.</p>
               <p>Zdaj, jaz se strinjam, kar je tukaj rekel kolega Gašpar, da je ta strategija, vsaj za
               mene dobro pripravljena, ključna zadeva je pa zdaj da se to dejansko implementira
               oziroma realizira. Nekaj vprašanj bi imel tukaj za predstavnike ministrstva oziroma
               turistične organizacije. Za mene je, ena stvar mi ne gre ravno najbolj skupaj, in
               sicer, ali pa je kazalnik, na osnovi katerega spremljate uspešnost turizma <stage type="mag"/> <stage>(nadaljevanje)</stage> napačen. Vedno se pogovarjamo, da
               se število nočitev v Sloveniji povečuje. Meni je ključni podatek pa to, koliko tisti,
               ki je eno noč prespal v Sloveniji tudi zraven zapravil denarja, ker se tukaj notri
               potem proračun polni in to in mislim, da je to največja šibka točka Slovenije v danem
               trenutku.</p>
               <p>Vaši oceni, zaradi česar so tri največje turistične družbe v Sloveniji, Sava,
               Istrabenz pa NFG imajo zelo, zelo, zelo slabe rezultate ali pa katastrofalne. Potem
               me zanima, na kakšen način v tej strategiji, tega jaz noter pogrešam predvsem to
               povezovanje občine in da bi občina živela skupaj s turizmom, da bi se občine
               zavedale, da občine s turizmom dejansko tudi služijo, ker tukaj se mi zdi največji
               problem, da občina razmišlja drugače, kot bi mogla turistična občina razmišljati.</p>
               <p>Mislim, da je ključni problem Slovenije ta izvenpenzjonska ponudba, primer Bleda, jaz
               mislim, da če tukaj pride en bogat turist dol, da denarja dejansko ne more zapraviti
               in da v Slovenijo prihajajo predvsem tisti, ki imajo nizke prihodke, turisti, zaradi
               tega, ker Slovenija ne zna ponuditi, da bo on še dejansko užival in se zabaval
               zraven. Golf destinacija, verjetno tisti, ki igra golf, bo pustil potem še nekaj
               denarja. Blejski turizem pa, poln je, ampak to so gostje, ki prenočijo za 35 evrov na
               noč, pa verjetno 10 evrov nima, da bi jih čez dan zapravil. Dejansko mu pa po eni
               strani Bled tega tudi ne omogoča.</p>
               <p>Zdaj, tukaj je bilo dosti govora, da so ceste tisti problem. Poglejte, zapeljite se
               40 kilometrov od Bleda naprej, na Felden, pa se boste isto soboto in nedeljo vozili v
               koloni. Zapeljite se v Grado, zapeljite se v Jezolo, pa se boste isto ob 8 zjutraj
               isto vozili v gužvi, pa se boste ob 5 popoldne isto vozili v gužvi. Pa Istra ista
               zgodba, to <stage>/ nerazumljivo/</stage>, da ceste niso problem, ampak da je to, tiste špice, ki
               jih ne moreš tudi z obvoznicami rešiti.</p>
               <p>Potem me zanima, predvsem to ni bilo omenjeno nikoder, en izmed ključnih problemov za
               razvoj turizma jaz vidim v delovnopravni zakonodaji. Delovnopravna zakonodaja ne
               omogoča, turizem je sezonski, imamo zimski, imamo poletni del in vsi, s katerimi se
               pogovarjaš, z delodajalci, pravijo, poglej, jaz ga ne morem odpustiti, jaz ga moram
               za nedoločen čas zaposliti. Zakaj ni natakarjev, zakaj ni tega, zato ker dobi 400
               evrov na mesec plače in s tako plačo verjetno ni nekomu motivacija in mi tudi, če
               gremo v Italijo, v Avstrijo, vidimo, da so tam natakarji iz drugih držav in niso iz
               tega.</p>
               <p>Potem, jaz sem zasledil eno anketo, ki je pa za mene malo zaskrbljujoča oziroma tukaj
               vidim jaz spet eno šibko točko slovenskega turizma. Zadovoljstvo gostov, zadovoljstvo
               kupcev je bilo narejena, kako so zadovoljni z nastanitvijo, s tem, kar je dobil za
               tisto svojo ceno. Tukaj jaz mislim, da je bila ocena vseh, smo v zgornjem delu
               evropske razpredelnice, zaskrbljujoče je pa to, ko se je postavilo vprašanje, ali bi
               se vi še kdaj vrnili v Slovenijo, smo pa čisto na dnu. In ali razmišljate, na kakšen
               način se bo ta zadeva zapeljala naprej, pa potem kakšna je primerjava enega
               "benchmarka", Slovenija sigurno je turistična država, tudi glede na strukturo bruto
               domačega proizvoda, ker ga turizem ustvarja, koliko za promocijo naredi recimo
               Hrvaška, Avstrija, Italija, da bi tukaj videli neko primerjavo, ker jaz mislim, da
               samo promocija ni dovolj, predvsem pri tej anketi, ki je narejena, da se gost ne bo
               vrnil. Jaz mislim, da bi mi mogli doseči to, da se gosti vračajo in da se tisti, ki
               se iz Slovenije vrne domov, da še enim, dvema, trem, štirim reče, poglejte, naslednje
               leto pa pojdite vi v Slovenijo, ali pa naslednji mesec pa pojdite vi v Slovenijo.</p>
               <p>Ključen problem, bom še enkrat rekel, občina mora živeti s turizmom, jaz tukaj
               ocenjujem, da ne blejska, ne bohinjska, ne kranjskogorska, ne piranska občina se tega
               ne zavedajo in te občine bodo s turizmom živele takrat, <stage type="mag"/> <stage>(nadaljevanje)</stage> ko bodo v teh občinah prebivali tisti, ki se bodo s
               turizmom tudi preživljali <stage>/ nerazumljivo/</stage>. Imamo pa verjetno sedaj, da se na Bled, v
               Kranjsko Goro radi preselijo iz večjih mest ljudje, ki niso od turizma odvisni in
               tistim je pa verjetno najbolj v interesu, da je čim manj turistov gor, da imajo sami
               mir.</p>
               <p>Primerjava Avstrija, jaz pravim, da je ta "benchmark" pravi, zakaj lahko Felden proda
               sobo za 250 evrov na noč, Bled jo pa proda za 35. Hvala.</p>
            </sp>
            <sp xml:id="SDT6-OZG-nujna-11-2012-06-29.sp20">

               <speaker>PREDSEDNIK MATJAŽ HAN:</speaker>

               <p> Marko, hvala. Alenka se je javila k repliki, sicer ni bila omenjena, lahko se pa
               izgovoriš Alenka, da te je narobe razumel. Tako, da zelo kratko. Izvoli.</p>
            </sp>
            <sp xml:id="SDT6-OZG-nujna-11-2012-06-29.sp21">

               <speaker>ALENKA PAVLIČ (PS PS):</speaker>

               <p> Jaz bi rada samo poudarila, mogoče nisem bila v svoji razlagi dovolj jasna, zakaj
               je problem blejske obvoznice. Ni problem kolon, tako kot je bilo omenjeno, da so v
               Feldnu ali pa v Italiji, ampak je problem v blejski infrastrukturi, ker cesta, ki je
               tranzitna, deli hotel in hotelsko recimo dvorišče oziroma hotelsko restavracijo in
               praktično zaradi te ceste ne morejo živeti. Poleg tega sem se pogovarjala z blejskimi
               gostinci in pravijo, da ne morejo izven penzjonske ponudbe nuditi, ker jih kolone,
               stoječe kolone, pasivni transport moti in enostavno zaradi tega ne morejo več
               izvenpenzjonske ponudbe dati. Se pa strinjam, da je je premalo in absolutno bi morali
               več ponuditi, da dnevno zapravljajo, tudi resnično prepoceni goste vabimo in
               enostavno bi se morali iti bolj, glede na naravne danosti, višje kakovostni turizem.
               Vsekakor. Hvala.</p>
            </sp>
            <sp xml:id="SDT6-OZG-nujna-11-2012-06-29.sp22">

               <speaker>PREDSEDNIK MATJAŽ HAN:</speaker>

               <p>Hvala lepa, Alenka. Gremo v Velenje, Srečko Meh.</p>
            </sp>
            <sp xml:id="SDT6-OZG-nujna-11-2012-06-29.sp23">

               <speaker>SREČKO MEH (PS SD):</speaker>

               <p> Ampak je zanimivo, da mi, kljub temu, da imamo Termoelektrarno Šoštanj, premogovnik
               Velenje in da smo industrijski kompleks, v celoti mislim, da velja za celo celjsko
               statistično regijo, mi vseeno računamo, da je turizem tista panoga, v katero bi se
               splačalo vlagati in na tem delamo, zaradi okolja in bom poskušal v tej smeri tudi
               nekaj povedati.</p>
               <p>Bistveno se mi zdi, da bi danes morali posebej poudariti, da je turizem tista
               gospodarska panoga, ki ima pozitivne rezultate, ki nam vliva optimizem, to bi moral
               biti glavni poudarek današnjega tukaj in da zasluži vso možno podporo, ki jo lahko
               kdorkoli da, Vlada, parlament, vsako resorno ministrstvo in seveda vsi v občinah bi
               morali to razumeti. To se mi zdi bistveno danes sporočilo in na nek način bi lahko
               rekli, da če se nekam posebej ne vpletaš, politika se kaj bistveno v turizem ni
               vpletala, ker je tako razdrobljen, da ni možno vsepovsod priti, ampak da vendarle
               tukaj dobro dela.</p>
               <p>Jaz mislim, da so tudi cilji dobri, na kakšen način jih bomo pa naredili je pa seveda
               potrebno narediti operativno, moj predlog, razmišljanje bi bilo v smeri, da bi morali
               pogledati, katere so tiste stvari, ki so ta trenutek najnujnejše, ki jih moramo danes
               narediti, zato da bomo še za sezono kaj naredili. Morda je treba kakšno cesto hitro
               pokrpati na enem koncu, torej, Ministrstvo za infrastrukturo in vsa ministrstva bi
               morala od turizma dobiti signale, kaj lahko hitro naredijo, potem bi morali po sezoni
               mir dati in po sezoni se pripraviti, da bi lahko turisti normalno delali.</p>
               <p>Torej, to je na nek način morda neko sporočilo. Zdaj, seveda mislim, o tem ste že
               govorili, da so avtobusne povezave, letalski, javni promet, promet na splošno,
               prometne povezave so, imamo takšne kot jih imamo, lahko samo zmanjšamo v konicah, da
               se nam ne bodo zgodile nepotrebne zapore, takrat, ko konice so, da ne barvajo cest
               takrat, ko ni treba, da to naredijo takrat, ko lahko. To lahko naredimo mi kot
               sporočilo.</p>
               <p>Zdaj, jaz problem vidim na nek način v tem, da smo se mi v celjski statistični regiji
               zelo veliko ukvarjali s turizmom in je ta regija nekako od hrvaške do avstrijske meje
               in imamo na obeh straneh zelo dobre pogoje za turizem, v sredini pa pravzaprav
               industrijske komplekse skozi Celje, Velenje in Šoštanj. In kako povezati zdaj mi vse
               te segmente med seboj, na kakšen način jih povezati, posebej smo se o tem <stage type="mag"/> <stage>(nadaljevanje)</stage> pogovarjali v Zgornjesavinjski
               dolini, torej savski regiji, če lahko tako preprosto rečem, kjer so turistični
               delavci in župani opozarjali na to da je povezava med občinami, nekateri pa so o tem
               že govorili, preslaba, da pravzaprav regij niti pokrajin ni, da združujemo skozi
               nekatere druge segmente naše posamezne aktivnosti in da bi morali mi te ponudbe
               združiti organizacijsko in seveda tudi na drugi način. Zdaj pa segmenti, ki jih mi
               imamo, imamo seveda poleg obrtne in gospodarske zbornice, da se v to ne vpletam,
               imamo <stage>/ nerazumljivo/</stage> in imeli smo <stage>/ nerazumljivo/</stage>, ki ne delajo. Absolutno ne
               delajo, ponekod so celo <stage>/ nerazumljivo/</stage> ukinjali ker jim drugo ni bilo všeč pa so
               tistega, ki je na temu področju delal.</p>
               <p>In zdaj na vsem lepem mi ostanemo brez povezovalnega elementa med posamezniki
               znotraj. In nekoč smo naredili mi eno izjemno veliko aktivnost, zelo veliko ljudi smo
               spravili v ta del ampak nikamor več niso mogli. Ampak res promet ni šel nikamor več,
               ke r smo na ceste spravili toliko ljudi da je bilo grozno in je torej ta ponudba bi
               morala biti med seboj usklajena in tukaj jaz mislim, da je potrebno nekaj narediti.
               Ampak eno področje, ki bi ga danes odprl je seveda to, da Mariborčani pravijo, da se
               jim je turistična ponudba povečala za 70 % zaradi evropske kulturne prestolnice.
               Kadar naredimo neke zgodbe, ki so nadnacionalne, to se pravi ki v regijo seveda
               prihajajo, ki vplivajo tudi na regijo potem mi lahko tukaj dobimo tudi turiste. In
               zato bi kazalo takšne projekte dobro organizirat, pravočasno organizirati in jih
               potem imeti kot našo ponudbo, ki jo bo Slovenija ponujala. Mislim seveda tudi na
               športne prireditve, ki bi morale biti prav tako dobro organizirane in zagotovo so in
               Ukrajinci in Poljaki našli zelo velik motiv, finančen, seveda promocijski zato, da so
               organizirali evropsko prvenstvo v nogometu.</p>
               <p>Zato mislim, da bi mi morali dati tudi sporočilo, mi bi morali dati sporočilo da bi
               projekti kot so evropska kulturna prestolnica, evropska, ne vem knjiga leta, še kaj
               drugega bi si izmislili, športna tekmovanja, tudi tista, ki pripeljejo izjemno veliko
               ljudi, mi smo pa dobri organizatorji. Ni res, da moramo imeti vse organizirano z
               novimi in novimi objekti, Maribor in partnerske občine so pokazale da pravzaprav ne
               potrebuješ novih objektov in da lahko vseeno narediš eno takšno dobro zgodbo.</p>
               <p>Zdaj, če bi jaz lahko delal kakšno primerjavo pa za to nisem usposobljen se mi zdi,
               da smo se mi včasih nekako pogledali kako so Avstrijci organizirani. Nekdo je o tem
               že lani govoril in mi vsi poznamo. Avstrijci imajo na nek način slabše pogoje kot jih
               imamo mi, zagotovo imamo slabše pogoje. znajo pa seveda zelo veliko narediti in tukaj
               jaz mislim, da bi morali narediti mi en napor. S tega vidika se mi zdi, da bi morali
               za promocijo turizma dati več in podpora tistim, ki so danes govorili, da bi
               promocija morala dobiti dodatna sredstva se mi zdi, da bi bilo prav, da to tudi
               podpremo. Zdaj, če rečem, pred dvema, tremi dnevi sem v Velenju poslušal predavanje
               pri društvu inženirjev in tehnikov, kjer je predaval gospod Alkalaj<stage>(?)</stage> in povedal, da
               ima recimo, da ima Green peace v evropskem merilu dvesto šestdeset milijonov
               prihodkov in ad 50 % za promocijo, za PR-ovstvo. Se pravi ogromno denarja gre za to.
               Pa nič slabega, saj brez dobrega okoljevarstva res ne moremo ampak gre seveda za to,
               da moramo na temu področju narediti maksimalne napore. </p>
               <p>Zdaj, pri tej zakonodaji bi jaz enako rekel, da podpiram tiste, ki ste govorili o
               delovni zakonodaji seveda tudi vseh ostalih, <stage>/ nerazumljivo/</stage>, torej to dejansko je
               obup. Gre seveda tudi za odpiralne čase kjer se moramo na nek način dogovoriti ali
               želimo imeti turizem ali želimo imeti spalna naselja, tu gre tudi za nas. Tudi za
               higienske normative in vse to... To je težava v primerjavi z drugimi.</p>
               <p>Zdaj mi smo govorili, če bi lahko rekli kakšen, če bi kakšen predlog lahko dal pa
               najbrž ga ne znam povedati ampak mi smo vendarle sprejeli Zakon o davku na dobiček in
               je torej najbrž bilo prav povedati ali lahko parlament predlaga ali vlada <stage type="mag"/> <stage>(Nadaljevanje)</stage> in parlament lahko skupaj
               predlagamo še sprejem takšnega zakona, ki bo olajšal in investiranje na področju
               turizma, predvsem pa se mi zdi na področju butičnega turizma, ki ga med seboj lahko
               povežemo, torej veliko majhnih točk imamo povsod kjer bi jih mi lahko med seboj
               povezali zato, da ljudje dobijo resnično zdravo okolje, da so v prijaznem okolju in
               da so v teh točkah potem tudi dobro sprejeti. In, če bi to naredili potem pa še nekaj
               bi morali narediti po moje, morali bi obrniti gledanje, da je veliko ljudi pri nas
               naredilo svoje domove, kmetije in hiše, ki bistveno presegajo potrebe posamezne
               družine. Ampak v bistvu tolčejo zelo skromno življenje namesto, da bi ta objekt
               uporabili za turizem. Mi smo v preteklosti že zelo daleč nazaj, spodbujali izgradnjo
               turističnih sob pa kaj jaz vem kako se je že takrat reklo ampak to so ljudje
               izkoristili in so potem turizem ne uporabljali do kraja. Zato se mi zdi, da bi morali
               recimo spodbuditi neke, ljudem povedati sprejmite turiste, naredite nekaj da boste
               potem lahko tudi boljše živeli. Torej, gre za to, da preprosto poskušamo ljudem
               omogočiti, da se splača turiste sprejeti, torej optimizem, ki ga mi moramo
               vgraditi.</p>
               <p>In če sem začel s tem da ima turizem dobre rezultate je to lahko en pozitiven signal,
               ki ga lahko država Slovenija, ki ga lahko parlament in vlada da turistični
               organizacij, ki ga lahko damo in povemo, da je vendarle ena panoga, ki jo lahko
               postavimo v ospredje in jo potem seveda tudi konkretno podpiramo. Hvala lepa.</p>
            </sp>
            <sp xml:id="SDT6-OZG-nujna-11-2012-06-29.sp24">

               <speaker>PREDSEDNIK MATJAŽ HAN:</speaker>

               <p>Srečko hvala. Besedo ima Iva Dimic.</p>
            </sp>
            <sp xml:id="SDT6-OZG-nujna-11-2012-06-29.sp25">

               <speaker>IVA DIMIC (PS NSi):</speaker>

               <p>Hvala za besedo in lep pozdrav prav vsem prisotnim.</p>
               <p>Sama že od majhnega živim s turizmom na podeželju. Mogoče zadnja leta sem nekako
               izgubila kontakte s to panogo, prihajam iz Notranjske in bom najprej povedala eno
               pozitivno izkušnjo, ki se mi je zgodila na letališču v Parizu, ko je poleg mene se
               usedla gospa, ki prihaja iz Japonske. Sploh nisem vedela kaj bere dokler nisem videla
               da ima zemljevid v japonščini, zemljevid Slovenije. In ko sem jo ogovorila kam potuje
               je rekla da gre v Slovenijo. Bilo mi je res nenavadno in je rekla, da je turistična
               vodička in da gre raziskati Slovenijo, zdaj že tretjič, ker bo začela voziti turiste
               iz Japonske. Presenetljivo je poznala skoraj lahko rečem Slovenijo boljše kakor jaz,
               ker je vse povedala, da bo prenočila na Bledu, gre z vlakom do Kanala. Ker nisem sama
               točno vedela, vedela sem da je v okolici gorice sem si mislila da je v Solkanu... Da
               gre do Kanala potem gre do goriška Brda... Mislim opisala je celotno pot in na koncu
               mi je rekla, da gre za na Kras na kraški teran, v slovenščini. Mislim to je zelo
               pohvalna in zato s tega vidika mislim, da ima Slovenija veliko, veliko možnosti za
               razvoj turizma, resnično. Tudi s pritokom takšnih turistov. </p>
               <p>Drugič bi pa mogoče malo manj, ravno izpostavila slabo letalsko povezavo. Ko sem
               govorila z veleposlanico Kanade, imela sem to možnost da sva se srečale. Je, ko sva
               prišle na turizem kot eno izmed panog s katero bi lahko Slovenija s Kanado mogoče
               nekoliko boljše sodelovala je rekla, seveda da podpira to vendar letalske povezave.
               Je rekla, morate se zavedati, da naši turisti so mogoče nekoliko bolj zahtevni,
               udobnejše potovanje želijo in so ravno iz tega vidika letalske povezave slabe.</p>
               <p>Rada bi še izpostavila, zdaj bi šla pa nekoliko na lokalni nivo, pred časom sem imela
               srečanje z gospodom Batagelom, ga vsi poznamo, iz Postojnske jame in v pogovoru sem
               si zapomnila nekako dve stvari, ki otežujejo Postojnsko jamo; to je bilo, je rekel na
               je naletel na problem namestitve oglaševalskih tabel, bolj v formatu kakor neki jumbo
               panoji od hrvaške meje proti Postojni. IN je rekel, da ko je zaprosil zato, ravno ta
               zakonodaja je potrebno en kup ene papirologije in da bi se to izpostavilo. Mislim da
               je to zelo, zelo škoda za Slovenijo in za Postojnsko jamo, če vemo, ker sem sama
               delala med počitnicami v Postojnski jami to <stage type="mag"/>
               <stage>(Nadaljevanje)</stage> zadevo zelo dobro poznam kakšne so bile turistične kapacitete takrat
               pred letom 1991 in kaj se je zgodilo po letu 1991. Ravno tukaj, če lahko povem tukaj
               gospe, ki je omenila, da ni kuharjev, ni natakarjev, tam jih je bilo izredno veliko
               število, tudi sama sem bila štipendist in kandidat za eno delovno mesto, vam povem,
               po letu 1991 se je to odrezalo. Mislim, da se ni odrezalo samo v Postojnski jami, da
               je to po celi Sloveniji in je potem tudi s tega vidika postal ta poklic nezanimiv.
               Čeprav imam občutek, tudi zdaj, ko imam otroke ki prihajajo da se vedno več otrok
               odloča tudi za ta poklic in mislim, da je tukaj velik potencial v razvoju in v
               poudarku same kulinarike.</p>
               <p>Rada bi poudarila tudi en lokalni problem. Živim ob cerkniškem jezeru in tukaj bi
               nekako mogoče pričakovala neko državno strategijo za opravljanje cerkniškega jezera.
               Ker vemo, cerkniško jezero je presihajoče in potem je tukaj problem drobljenega
               lastništva in pride poletje, ko lastniki zaprejo dostop do jezera, se prekopljejo
               ceste ali tako in drugače, mislim da je to velika škoda. Pa ne nazadnje bom tudi
               povedala, tudi ta naša slovenska fovšija naredi svoje. Mi smo šele zdaj dobili v teh
               dneh bomo dobili prvi turistični objekt na cerkniškem jezeru, ki bo nudil možnost,
               bom rekla neke kratke malice, spiti kakšen sok ob cerkniškem jezeru po dvajsetih
               letih kljub temu, da cerkniško jezero ne nazadnje zanimivo v vseh letnih obdobjih,
               tudi ko je suša, ko je pozimi led in tako naprej. Tako da bi tukaj mogoče malo za
               razmislek bilo tudi kaj in kako, ker dejansko tudi gospa ki je rekla, da bo potovala
               do Postojnske jame iz Japonske ni imela omenjenega cerkniškega jezera. Kar se mi zdi,
               mi lahko govorimo to je svetovno čudeso, še v šoli smo se učili kaj je cerkniško
               jezero v prospektih, ki jih je imela s seboj v Sloveniji, cerkniškega jezera ni bilo
               omenjenega pa je praktično petnajst kilometrov stran od Postojne. Tako da, tukaj ni
               takšne razlike.</p>
               <p>Še tega bi se dotaknila, tudi tukaj je gospod Batagel izpostavil, turizem, ko pridejo
               z ladjo v Luko Koper. To so aranžmaji v katerih je zajeta tudi potovanje do
               Postojnske jame in ogled Postojnske jame. In mislim da je tukaj zelo veliko
               izgubljamo, ker je aranžma predrag in se potem tudi tisti, ki so na luksuznih ladjah
               niso pripravljeni ne vem, mislim da je omenil triintrideset evrov, doplačati toliko
               za ta izlet. Je rekel da je po nepotrebnem zajeta neka marža oziroma dodana vrednost
               na temu, ker če bi se mogoče nekoliko spustilo bi pa ta turist imel v Postojni kosilo
               in s tega vidika bi bila tudi zaposljivost kuharjev potem tudi v tej naši okolici
               večja in mislim da bi bilo ne nazadnje vsi bolj zadovoljni.</p>
               <p>Zdaj pa še povem svojo lastno izkušnjo, ko je gospod Srečko Meh omenil, izgradnja
               turističnih sob, živimo v bližini cerkniškega jezera živim, mlada družina smo in ko
               sem zasledila da poteka nek razpis za pridobitev za ustvarjanje sob, resnično bi
               namenila to zadevo, ker potem bi se verjetno samozaposlila je bilo en kup
               papirologije prenesti, odprti s.p., prenesti sobe na s.p., zaposliti enega človeka in
               najhujše, pa vam povem za mlado družino, številčnejšo, najhujše pa je bilo vložek
               lastnih sredstev, mislim da je bilo sedemdeset tisoč evrov. Ja, kje naj jih pa dobim?
               Tako da tukaj je za razmisliti na kakšen način. Jaz imam, če boste to uredili, jaz
               imam še vedno neurejeno podstrešje v bližini cerkniškega jezera, jaz vam povem, z
               veseljem grem v to.</p>
               <p>In pa še nekaj, kot poslanka potujem tudi po svetu, ravno te dni sem bila štiri dni
               v... No, po svetu, po Evropi ali pa Strasbourgu z delegacijo skupščine sveta Evrope.
               Imela sem možnost, kot ženska, malo privilegirano, biti na kosilu z vsemi ženskami iz
               Strasbourga, ki so, bom rekla ali so žene veleposlanikov ali so žene, soproge teh ki
               so zaposleni v svetu Evrope in tako naprej. Nisem imela ničesar o Sloveniji in boste
               rekli sama si si kriva. Ja, ampak kot poslanka tudi jaz prosim za kakšne brošure...
               Ne nazadnje, veste, če sem celo življenje v turizmu to <stage type="mag"/> <stage>(nadaljevanje)</stage> malo pogrešam da potegnem iz torbice pa rečem,
               poglejte tukaj sem. Pa ne nazadnje mogoče tudi neko takšen skupen zbirek naših
               nacionalnih ljudi. Veste, to vsi vprašajo, kakšna pa je vaša nacionalna hrana in
               potem gledaš kako se reče sirovi štruklji po angleško, da vam odkrito povem, pa vem,
               ker sem delala v gospodarstvu ki proizvaja sirove štruklje. Ampak hočem reči, ena
               takšna zbirka nacionalnih ljudi. In pa so rekle kakšno vino pijete, oni so imel
               alzaško. Tako da smo se nazadnje zmenili, da naslednjič ko gre delegacija gor bom tem
               gospem prinesla slovensko vino. Jaz upam, da bodo naši vinarji priskočili na
               pomoč.</p>
               <p>Tako da, toliko moje razmišljanje, veliko je odprtega in bom rekla tako, poslanci smo
               tukaj, gremo kam kdaj izven naših meja, izkoristite nas.</p>
            </sp>
            <sp xml:id="SDT6-OZG-nujna-11-2012-06-29.sp26">

               <speaker>PREDSEDNIK MATJAŽ HAN:</speaker>

               <p>Hvala lepa. Upam, da te bodo, Iva, slišali. Tudi gospod Virant, da bo gospod Virant
               lahko kaj pripravil. Stanko Stepišnik.</p>
            </sp>
            <sp xml:id="SDT6-OZG-nujna-11-2012-06-29.sp27">

               <speaker>MAG. STANKO STEPIŠNIK (PS PS):</speaker>

               <p>Hvala lepa za besedo, gospod predsednik, lep pozdrav tudi vsem.</p>
               <p>Pri branju te strategije moram reči, da je človek zadovoljen, zaradi tega ker imamo
               vsaj eno gospodarsko, turistično dejavnost ki gleda naprej in si potem mejnike
               postavlja v letnih obdobjih z nekimi kazalci, ki se dajo spremljati, vsekakor pa je
               strategija tista, ki ni dokončna in jo je potrebno vsako leto prilagajati ker se tudi
               okolje spreminja.</p>
               <p>Za pozdraviti je, lepo je napisana, mislim da vsebuje vse atribute tudi iz teorije,
               bi pa nekaj mogoče zraven dodal. Pri materialnih resursih so neke številne napisane,
               bolj kot želje, ker so enake za tri, štiri leta naprej, viri so EU. Tukaj bi bilo
               verjetno potrebno za nekaj let naprej definirati bolj točno vire, od kje in koliko.
               Pri nematerialnih resursih pa mislim, da je premajhen poudarek na znanju in
               usposabljanju vseh tistih, ki se danes ukvarjajo s turizmom. To je zaznati iz besed
               sogovornikov, da manjka poklicnih usmeritev pa manjka vrednot pa manjka prijaznosti
               in tako naprej. Če bi bilo tega dosti več, to se pa gradi samo z znanjem, oziroma s
               šolanjem, usposabljanjem, potem bi bili uspehi in cilji, ki so zastavljeni v
               strategiji prej dosegljivi.</p>
               <p>Določene organizacije so preživete, to sami ugotavljate da ne funkcionira povezava
               med občinami, ne funkcionira povezava tudi med različnimi turističnimi dejavnostmi,
               da je mogoče preveč v prioriteto bilo postavljeno hotelirstvo, določene turistične
               ponudbe pa ne. Če se opredelim recimo sam na turistične kmetije v temu poslovnemu
               ogledalu ki je bilo izdano so številke, bi rekel, res zanimive, da raste z več kot 30
               do 40 % na leto. Potem je pa človek nekoliko zgrožen, ko ugotavlja, da je v
               strategiji samo tristo petindevetdeset teh turističnih kmetij, ki imajo dopolnilno
               dejavnost, verjetno tudi so različno organizirane. Registriranih je tisoč šesto, da
               je teh tristo petindevetdeset res premalo v temu združenju kmetijskih oziroma kmetij,
               ki se ukvarjajo tudi s turizmom.</p>
               <p>Zdaj, včasih je izgovor, to smo že zadnjič videli, zaraščenost oziroma manko
               kmetijskih površin. Še enkrat bom povedal podatek od leta 1993 do 2005 je v Sloveniji
               zaraščenost nastala v višini dvesto tisoč hektarov. Prav toliko se je pa zmanjšala
               površina kmetijskih površin.</p>
               <p>Tako da to ne gre samo na račun gradbeništva oziroma pozidave ampak da je največji
               problem zaraščenosti. Tukaj lahko dejansko ta turistične kmetije največ naredijo, da
               ne bi bila tolikšna zaraščenost in da bi mladi ostajali na kmetijah. Tisto kar pa
               sami prepoznavate iz SWOT analize oziroma vi temu rečete prepoznavne ovire za
               doseganje ali dvigovanje večje konkurenčne sposobnosti je pa zakonodaja. Veste imamo
               izredno veliko teh medresorskih komisij, nek podatek je bil menda da sto deset pa jih
               še kar ustanavljamo. Jaz mislim, <stage type="mag"/>
               <stage>(nadaljevanje)</stage> da to vse sloni na ključnih ljudeh, na pameti. Ker en človek lahko
               zelo veliko obvladuje, Slovenija je tako majhna, recimo, da gospodarstvo, včasih so
               rekli ne vem kakšne sisteme da moramo imeti v proizvodnji, pa ne vem kaj, podatek je,
               da 25 do 30 ljudi v proizvodnji lahko en delovodja popolnoma obvladuje, brez
               papirjev, sam, a more delati. Verjetno je nekaj podobnega tudi tukaj, zato je
               predvsem odvisno od vas, ključnih ljudeh, ki se ukvarjate s to gospodarsko turistično
               dejavnostjo, ki dosega res lepe rezultate v Sloveniji, neposredno, ne 12 odstotkov,
               ampak 6 odstotkov bruto družbenega produkta, ker dve milijardi od 35,6 milijard je 2
               milijardi, ampak če vse skupaj povežemo, da dela v turizmu, tako kot ste zapisali,
               110, 111 tisoč ljudi, posredno, potem pa je to 12 odstotkov bruto družbenega
               produkta, 4 milijarde od 35,6 milijard pa je dejansko ta številka, približno.</p>
               <p>Če se osredotočim samo na te ovire, zakonodaja je ena ovira, ampak jaz bi si najraje,
               jaz sem rekel, ko sem prišel v parlament in sem spraševal računalniške strokovnjake,
               če mi lahko povedo, kako bi organizirali en računalniški sistem, da bi dali notri
               novo zakonodajo in obstoječo in da bi mi ta računalniški sistem takoj neskladja vrgel
               ven, to kar tehniki poznamo recimo na numeričnih področjih, pa pravijo, da bolj
               težko. Pa jaz mislim, da bi se tudi tukaj kaj dalo narediti, saj tudi besede pa tako
               naprej se dajo kako drugače spremeniti, mi bi imeli veliko prednost takrat, ampak ker
               se zaenkrat to ne da, jaz mislim, da je predvsem od vas odvisno, da spremljate
               nastanek nove zakonodaje. Jaz sem želel biti danes malo poreden, pa vam zastaviti
               vprašanje, v katerem členu novega, drugega paketa gospodarskih zakonov, ki so v
               proceduri, 6 jih ima ... <stage>/ oglašanje iz dvorane/</stage> ja, pa ne bom zastavil vprašanja,
               sem rekel, da bi ga, pa ga ne bom, ne bo treba odgovoriti. V katerih členih je ta
               strategija v tej novi zakonodaji o kmetijstvu, o gradbeništvu teh 6 zakonov točno
               vključeno, da dejansko nekdo sledi to novo zakonodajo in že to vključuje, ker na
               načelni ravni je vse lepo, da se mora zakonodaja medresorske skupine ... ampak, saj
               veste, hudič je v tistih majhnih podrobnostih, člen, ta x ali xb, no in s tem bomo
               pomagali vsem našim ljudem, ki se ukvarjajo s turistično dejavnostjo, da bodo lažje
               razvijali to v Sloveniji. Ne bom vam zastavljal tega vprašanja, želel bi pa naprej,
               tako kot je kolega Gašpar rekel, da on bo spremljal to strategijo, res je, da so tu
               ogromen aparat, kot je gospod predsednik povedal, medresorske komisije, ki bi morale
               to že pri nastanku upoštevati, ampak dobro vemo, da to ne gre, to je življenje in da
               mora biti človek prisoten in mora bdeti nekdo nad tem in samo tako se bodo potem
               udejanjale tiste stvari, ki so na načelni ravni dobro napisane. Drugače bomo imeli
               strategijo na strategijo, saj veste.</p>
               <p>In pa poudarek mogoče bolj tudi iz tega gospodarskega vidika evropskih smernic,
               mogoče je premalo, da to poudarjate trajnost, trajnost narast, mogoče bi bilo dobro
               za Slovenijo, glede na to, kaj smo slišali, poudariti tudi vključujoča rast, premalo
               se vključuje ostale dejavnosti, ostala področja funkcioniranja v Sloveniji v turizem
               na konkretnih primerih, da bi potem lahko dosegli tiste cilje, ki si jih vsi
               želimo.</p>
               <p>Drugače pa to strategijo, lahko rečem, da v celoti podpiram. Hvala.</p>
            </sp>
            <sp xml:id="SDT6-OZG-nujna-11-2012-06-29.sp28">

               <speaker>PREDSEDNIK MATJAŽ HAN:</speaker>

               <p> Stanko, hvala lepa. Še 4 imam prijavljene, gospoda Danijela Krivca, Romana
               Žvegliča, gospo Patricijo Šulin, no pa še Gašpar Gašpar Mišič se je prijavil, seveda
               pa bom dal možnost tudi kateremu ostalemu. Izvoli, Dani.</p>
            </sp>
            <sp xml:id="SDT6-OZG-nujna-11-2012-06-29.sp29">

               <speaker>DANIJEL KRIVEC (PS SDS):</speaker>

               <p> Ja, hvala lepa za besedo, lep pozdrav vsem prisotnim.</p>
               <p>Jaz moram tudi reči, da sem si to strategijo pozorno prebral in moram reči, da je do
               neke mere to dober dokument, ki nadaljuje tudi dobro prakso, ki je bila do zdaj na
               tem področju uveljavljena in temu ne nazadnje pritrjujejo<stage type="mag"/> <stage>(nadaljevanje)</stage> tudi rezultati, ki so zajeti v tej novi strategiji in
               verjamem, da bo tudi ta strategija do neke mere uresničena, kajti ekipa, ki je to
               pripravljala, ima izkušnje že do sedaj in je tudi dokazala, da se na nekaterih
               področjih da premakniti stvari. Moram reči, da se s predgovorniki strinjam v veliki
               meri, vsak je opozoril še na nekatere stvari, ki so pomembne v tej strategiji oziroma
               posamezne detajle, ki so vezani na posamezna področja, ki se jih ta strategija tudi
               dotika in ki so pomembne. Mene je mogoče zmotilo, oziroma nisem zasledil v tej
               strategiji nekaterih stvari, predvsem nikjer nisem zasledil zimskega turizma, nikjer
               ni omenjeno zimskošportna središča, ali je to v tej strategiji zdaj izpadlo ali to ni
               več neka prioriteta našega turizma, ampak jaz mislim, da je to bolj, ali jaz nisem
               opazil, mogoče me bo pa tam gospod Marjan dopolnil, ampak nisem zasledil konkretno,
               kaj je s tem segmentom, kajti to je tudi eden od pogojev za to, da se sezone na nek
               način podaljša.</p>
               <p>Veliko je bilo govora o dostopnosti, jaz se tu strinjam z nekaterimi predgovorniki,
               ki so rekli, da so same ceste lahko neka država, vendar ne v tako veliki meri, da bi
               to oviralo kakršenkoli turistični razvoj in treba se je zavedati, da določene
               destinacije, ki gradijo na nekem kvalitetnem turizmu so mogoče tudi bolj primerno, da
               so manj dostopna, pa ne v smislu, da so to slabe ceste, ampak nikoli ne bodo imele
               neke avtocestne povezave ali pa neke možnosti za masovni turizem in je to tudi prav,
               da se na tak način zadeve urejajo, tudi če gremo v tujino, kar je bilo prej
               opozorjeno, v neka zimskošportna središča, niso najbolj idealne ceste, se pravi, da
               to ni vzrok, da nimamo več turizma.</p>
               <p>Kar se tiče letalskih povezav, mislim, da je bilo opozorjeno, da smo majhna država in
               da se je treba na nek način obrniti tudi na kar nekatera letališča, ki so ob tej
               Sloveniji in ki na nek način že zdaj pripeljejo veliko turistov v Slovenijo in za ta
               zahodni del je to sigurno Trst Ronki, Benetke, ki so sigurno bolj povezane z
               nekaterimi destinacijami, kot sam Brnik, tudi Celovec verjetno da veliko gostov, ki
               pridejo v Maribor ali pa v ta štajerski del, tako da, tukaj nimamo tako slabe
               povezave, verjetno pa nimamo vseh instrumentov vpeljanih, ki bi izkoristile te
               danosti, ki so v okolici in razmišljati o tem, da bomo gradili neka velika letališča
               ali pa razvijali svojo lastno letalsko družbo, mogoče je to malo napačen pristop,
               kajti kot država pa nismo tako veliki, da bi se to šli.</p>
               <p>Zanima me tudi, kar je bilo nekako vmes omenjeno, kaj bo zdaj s temi LTO-ji, RDO-ji,
               ki so bili skozi neke zakonodaje pripeljani, glede na to, da pokrajin ni, so te
               RDO-ji mogoče nekako v nekem vakuumu, mogoče kakšen odgovor na to temo.</p>
               <p>Bilo je govora tudi o tem, da je bilo v preteklosti veliko infrastrukture zgrajene,
               predvsem namestitvenih kapacitet, jaz bi pri teh spodbudah, ki se namenjajo turizmu
               opozoril, da je potrebno razmišljati tudi o instrumentu, ki takim podjetjem da tudi
               vsaj v prvih letih neka zagonska sredstva in da imajo možnost v takih primerih tudi
               kandidirati na neke spodbude, ki jim omogočajo, zato da se pozicionirajo, kajti nov
               hotel še ne pomeni, da je to takoj že zgodba o uspehu in večinoma take investicije
               rabijo potem tudi neka zagonska sredstva, da se na tem segmentu dejansko
               postavijo.</p>
               <p>Veliko je bilo govora o tem, da je zakonodaja problematična, tukaj se jaz v veliki
               meri strinjam, predvsem za to ponudbo, ki je vezana na to, kar ste vsi ugotavljani,
               da je premalo neke avtohtone ponudbe, nekih storitev, na tem področju je naša
               zakonodaja zelo zakomplicirana, se pravi, če nekdo hoče neko stvar ponujati na
               podeželju ali kjerkoli, mora ogromno papirologije urediti, tudi društva, ki so v
               preteklosti pokrivala ate zgodbe, so se dostikrat umaknila iz teh ponudb, ker so bile
               zakonske omejitve izredno visoke in tukaj mislim,<stage type="mag"/> <stage>(nadaljevanje)</stage> da bo potrebno, v tistem, kar ste prej omenjali v
               delovnopravni zakonodaji mogoče na kakšnih pavšalnih obdavčitvah veliko narediti, da
               pridobimo nazaj te ponudnike, ki so imeli voljo do tega.</p>
               <p>V preteklosti mislim, da se je turizem nekako obravnaval, kot da to ni panoga
               gospodarstva, jaz upam, da je to zdaj nekako sprejeto, kajti vsi govorite o
               multiplikaciji, vsi pozabljate, da je tukaj bistveno večja multiplikacija, ki je
               vezana na vse to, kar je bilo omenjeno do zdaj, ampak tukaj so tudi druge storitvene
               dejavnosti, ki so absolutno povezane s turizmom, od trgovine, poštnih storitev in
               vsega in če to ni vzporedno razvito, se tudi turist ne bo dobro počutil v tej
               destinaciji.</p>
               <p>Precej težav je bilo tudi s tem sezonskim delom, študentskim delom, v prejšnjem
               mandatu so bile neke želje, da se to hudo omeji in je bil kar precej revolt, poleg
               tega združevanja počitnic, tako da upam, da takih poskusov v prihodnje ne bo več in
               da bo ta strategija dejansko usmerjala zakonodajalca, da se v teh primerih ne
               poslužuje takih prijemov.</p>
               <p>Zdaj, še ena stvar, ki je bila omenjena, kjer pa mislim, da je bilo v preteklosti
               veliko napak narejeno je to, kar ste vsi opozorili, je pomanjkanje kvalitetnih kadrov
               v samem turizmu, jaz mislim, da je tukaj največja posledica to, da teh kadrov nimamo
               oziroma vzrok za to je prikaz teh poklicev kot manjvrednih. Če se boste spomnili leta
               in leta nazaj, pa recimo 10, 15 let se je govorilo samo o tem, kako morajo praktično
               vsi učenci iti v gimnazije, zato da dobijo bolonjske stopnje, zato da naredijo neko
               izobraževanje in če smo prav pošteni je največ na tem področju v zadnjem obdobju
               naredil Jamie Oliver pa podobne oddaje, zato da so ljudje razumeli, da to ni nek
               slabšalni poklic, ampak da se v tem poklicu lahko tudi zasluži, da je to kvaliteten
               poklic in tudi ustvarjalen in tako naprej.</p>
               <p>Tako da mogoče tukaj bi, v strategiji se opredeli do nekih prijemov, ki bi bili malo
               modernejši ravno v tej smeri, ker večina mladih se odloča na osnovi neke
               vizualizacije in ne pomaga nič jim razlagati, da se tudi v tem poklicu lahko dobro
               živi, ampak to morajo začutiti in videti. In enako velja tudi za ostale poklice, ki
               so se iz trga našega izobraževanja praktično izgubili.</p>
               <p>Tako da, strategija kot taka, seveda jo podpiram, mogoče s temi pripombami, na katere
               bomo dobili nekatere odgovore, je pa tako kot so ostali poudarili, ključna zadeva je,
               kako se bo implementirala in tukaj mislim, da ni vse odvisno samo koliko je sredstev
               v tem trenutku zagotovljeno, ampak kako se bodo projekti pripravljali, kajti vemo da
               je kandidatura za evropske projekte vezana na kvaliteto projekta, ne na to, koliko
               država že vnaprej zagotovi. Glede na to, da je ne glede na zmanjšanje sredstev,
               zagotovilo da so evropski projekti pokriti, mislim, da tukaj ni ovire, da se ta
               segment črpanja, kjer so vezani projekti na evropska sredstva tudi izvede, ne glede
               na šparprogram, ki ga v tem trenutku imamo. Toliko.</p>
            </sp>
            <sp xml:id="SDT6-OZG-nujna-11-2012-06-29.sp30">

               <speaker>PREDSEDNIK MATJAŽ HAN:</speaker>

               <p>Dani, hvala. K besedi se želi prijaviti Roman Žveglič. Roman, izvoli.</p>
            </sp>
            <sp xml:id="SDT6-OZG-nujna-11-2012-06-29.sp31">

               <speaker>ROMAN ŽVEGLIČ (PS SLS):</speaker>

               <p> Hvala za besedo. Lep pozdrav vsem skupaj.</p>
               <p>Veliko kar sem hotel povedati so povedali že drugi, predvsem bi se strinjal z Markom,
               tam kjer je dejal, pri teh analizah, jaz sem tudi pogrešal to potrošnjo na
               obiskovalca, ta občutek sem dobil, da se nam hoče prikazati tisto, kar nam bolj paše,
               ampak dobro. Toliko samo to.</p>
               <p>Druga stvar, mogoče malenkostno, ker ni potrebno toliko veliko denarja, ni bilo tukaj
               omenjeno, to so mednarodne železniške povezave, usklajevanje s temi voznimi redi,
               tukaj se premalo naredi in da bi bilo potrebno tudi to narediti, ker imamo tudi tako
               vrsto turistov.</p>
               <p>Druga stvar je tudi še nekaj okoli kongresnega turizma, kakšna naj bi šel v katero
               smer razvoj, rast, a imamo sploh strategijo na tem področju. Mislim pa, da je premalo
               poudarka narejeno<stage type="mag"/> <stage>(nadaljevanje)</stage> na to, da bi
               ta domači turist, ali pa tisto kar imamo mi Slovenci, da preveč tega denarja odnesemo
               ven, pa naj bo na smučišča ali pa tudi na morje in tukaj se strinjam z Gašparjem, da
               nam primanjkuje predvsem znanja, kot denarja. Samo če pogledamo Avstrijce, ko ob
               tistih mlakah imajo take gužve, da jaz ne morem verjeti, kaj tam delajo in na kakšen
               način, mi imamo veliko boljših mlak na Štajerskem, pa so čisto prazne, razen žab, ki
               so tam okoli. Res pa je, da več ko bomo imeli zadovoljnih gostov, manj bomo rabili
               promocije, da bomo pripeljali druge goste. Hvala.</p>
            </sp>
            <sp xml:id="SDT6-OZG-nujna-11-2012-06-29.sp32">

               <speaker>PREDSEDNIK MATJAŽ HAN:</speaker>

               <p>Roman, lepa hvala. Patricija Šulin ima besedo.</p>
            </sp>
            <sp xml:id="SDT6-OZG-nujna-11-2012-06-29.sp33">

               <speaker>PATRICIJA ŠULIN (PS SDS):</speaker>

               <p> Predsedujoči, hvala za besedo, lep pozdrav še z goriškega konca. Mi smo pravkar
               pojedli briške češnje, imamo že drugo sadje na programu, grozdje bo kmalu septembra,
               bo tudi vino na mizah, upam in upam, da razumete tudi to kot del turistične
               ponudbe.</p>
               <p>Če pokomentiram to strategijo, s katero se danes seznanjamo, menim, da je v več delih
               dobra, bi pa rada opozorila, kar sem sama opazila, da je mogoče v njej le nekaj
               premalo poudarjenega. Sicer kot razvojno področje in spodbujanje povečanja
               konkurenčnosti slovenskega turizma, je v to strategijo vključena tudi kulturna
               dediščina, pa upam da tukaj niso mišljeni samo naši kulturnozgodovinski objekti,
               ampak imam v mislih te naše stare ljudske običaje, za katere pa skrbijo predvsem
               razna društva, pokrajinski muzeji bolj na tej lokalni ravni, vem pa da je razpisanih
               tudi veliko evropskih sredstev za to dejavnost, vem in se bojim, da so premalo
               izkoriščena, da jih tudi premalo počrpamo, žal. To pa verjetno tudi zato, ker smo na
               tem segmentu tudi kot turistično premalo organizirani.</p>
               <p>Zdaj, te stare ljudske običaje bi se lahko v turizem vključilo tudi kot prikaz že
               opuščenega oglarstva, furmanstva, prikaz starih kmečkih del in tako naprej. Zdaj kot
               sama turistka po Sloveniji seveda opažam tudi lepote naše slovenske dežele, menim pa
               da bi prav s temi starimi ljudskimi običaji pritegnili marsikoga kot dodatno ponudbo
               v našem turizmu. Pogrešam tudi sama večjo prometno aktivnost, vendar v smislu tako
               kot imamo organiziran muzejski vlak, če samo primeroma navedem, mislim, da je na
               progi Nova Gorica - Bohinj, je dobro obiskan, pogrešam pa v nekih konicah sezone, če
               sem prav razumela je pri nas to še zmeraj pretežno poletje, da se smiselno prouči, da
               bi se uvedlo tudi turistične avtobuse. Pa ne mislim to samo na Portorož, Piran, kjer
               vemo, da to že poteka, ampak da se to prouči za celotno Slovenijo. In vas sprašujem,
               kako se bo to implementiralo v našo strategijo in tudi mene zanima, ker je v
               strategiji omenjeno spodbujanje zaposlovanja lokalnega prebivalstva v turizmu, kako
               se bo to uvajalo, koliko sredstev in kakšno število prebivalstva bo to zajelo.</p>
               <p>Zdaj, o tem zaposlovanju na lokalni ravni v turizmu se veliko govori zadnja leta,
               menim pa, da je tukaj zelo malo narejenega in potem, ko se človek sam loti turizma,
               brez neke strokovne podlage in vizije, se dogajajo razne napake, ki tudi mogoče
               vplivajo na to, da se turisti k nam več ne vračajo,<stage type="mag"/> <stage>(nadaljevanje)</stage> kar je tudi anketa pokazala.</p>
               <p>Še eno stvar bi jaz rada opozorila, ker prihajam iz goriškega konca kjer je zelo
               močno prisotna tudi igralniška dejavnost sem osebnega mnenja, da igralništvo samo po
               sebi ni turizem čeprav se uporablja in uvaja terminologija, igralniški turizem. Zdaj
               naš cilj bi moral biti te igralniške obiskovalce spremeniti v turiste. Po moji oceni,
               vsaj na našem koncu, znamo to slabo izpeljati. Naj vam omenim, da v igralnice
               prihajajo tudi zelo bogati ljudje, ker če tam pustijo vsak posameznik menda več deset
               ali pa sto tisoč evrov bi takšnega človeka morali znati tudi motivirati z našimi
               turističnimi zadevami. Se pa bojim da to ali ne znamo ali pa so te igralniške družbe
               premalo povezane z turističnimi zvezami ali pa s slovensko krovno zvezo, ker je to
               neka druga vrsta turizma, vsaj po mojem mnenju. Zdaj v naše igralnice prihajajo ne
               več samo Italijani, to vemo da prihajajo že množično tudi Rusi, Japonci, Kitajci in
               tako naprej. In če takšnega igralniškega gosta znamo tudi bogato turistično opremiti,
               če temu tako lahko rečem, bo verjetno šel naš glas tudi kam drugam, tudi še v kakšne
               druge kroge kot samo k povprečnemu turistu in našemu obiskovalcu. </p>
               <p>Zdaj, tudi v tej strategiji je omenjeno spodbujanje vertikalnega in horizontalnega
               mreženja zaradi oblikovanja tržno privlačne celovite turistične ponudbe. Tukaj je
               verjetno mišljena ta zadeva na katero ste skoraj prav vsi opozorili, da smo premalo
               povezani med seboj kot kje samo ocenjujem da bi na našem koncu morala potekati ta
               turistična povezava, če bi želeli turista za več dni zadržati na našem koncu, če
               govorim samo lokalno. To se pravi med goriškim Brdami, vipavsko dolino, trnovsko
               Banjško planoto in Posočjem. Sicer se nekaj premika v to smer med občinami, med <stage>/
               Nerazumljivo/</stage> in tako naprej vendar se bojim, da prepočasi in premalo.</p>
               <p>In sprašujem kako bo to horizontalno mreženje v praksi potekalo? Ali je to mišljeno
               regijsko oziroma katere regije so tiste, ki imajo ta manko res veli. In če je to že
               sedaj v strategiji ali v katerem drugem dokumentu natančno določeno? Hvala.</p>
            </sp>
            <sp xml:id="SDT6-OZG-nujna-11-2012-06-29.sp34">

               <speaker>PREDSEDNIK MATJAŽ HAN:</speaker>

               <p>Hvala lepa. Gašpar imaš besedo, izvoli.</p>
            </sp>
            <sp xml:id="SDT6-OZG-nujna-11-2012-06-29.sp35">

               <speaker>GAŠPAR GAŠPAR MIŠIČ (PS PS):</speaker>

               <p>Predsednik, še enkrat hvala.</p>
               <p>Torej, danes smo kar nekajkrat omenili vsi, se strinjamo, da je problem dostopnost,
               kako priti. Vendar dostopnost je pogojni cilj, končni cilj, ki ga moramo doseči je
               turistična privlačnost. Če si privlačna destinacija potem pa tudi morebitna slabša
               cesta, takšna in drugačna ni tako problematična. Odvisno je vse kako si ti privlačen,
               kako znaš zanimirati nekoga, da opozoriš nase in da ta, ko pride, je zadovoljen.</p>
               <p>Vse preveč se ukvarjamo z neko promocijo in porabo sredstev za seveda promoviranje in
               nabiranje novih in novih oziroma privabljanje novih in novih turistov, tiste ki pa k
               nam pridejo, mislim da je gospod Pogačnik prej omenil da rezultat zadovoljstva, ko so
               nekje merili z neko anketo, ne pazimo kot mnogi drugi podjetniki. Ko si enkrat nov,
               to so konkretno banke ali pa zavarovalnice, ko te enkrat imajo v svoji evidenci
               takrat kot da te ni. Ko rabiš kakšno, ko se ti kaj zgodi te obravnavajo kot ne bodi
               ga treba. Ko pa rabijo dobiti nove in nove kliente in stranke, takrat pa naredijo oh
               in sploh, zapravijo ogromno denarja, časopisni članki čez celo stran, če je potrebno.
               Vse premalo se neguje stalnega gosta, klienta, stranko in tako naprej. Tistega ko ga
               enkrat imaš, ko je že tvoj <stage type="mag"/> <stage>(nadaljevanje)</stage> ga
               je potrebno negovati. To je povsod problem, na vseh življenjskih frontah je problem.
               Tisto kar imamo mislimo da imamo in to je naše za sto let ali pa za tisoče let in da
               ne bo šlo nikoli stran od nas. Potem se pa zgodi pa ločitev in ne vem kaj in je spet
               problem.</p>
               <p>Torej jaz sem vesel, ker smo danes na današnji seji tega odbora identificirali samo
               glavni problem to se pravi neprilagojena zakonodaja in posledično zakomplicirana
               birokracija, ki ustvarja težave in probleme vsem nam, tistim ki morajo zakonodajo
               izvajati v praksi in tistim, ki se morajo držati črke zakona. Tukaj smo absolutno
               bili neprilagojeni, jaz sem prepriča in sem... da ne rečem prepričan, trdno prepričan
               da je to ključni problem ne samo na področju razvoja turizma ampak tudi na drugih
               gospodarskih področjih. Ampak poleg tega, zdaj ko smo identificirali ta problem
               neprilagojene zakonodaje posledično je tudi to slabo medresorsko sodelovanje, ker
               upam da se bo, nekaj se zdaj nakazuje, vsaj prebral sem v koalicijski pogodbi, da
               nameravate vladne stranke se nekako bolj povezati, da to mora biti sodelovanje med
               ministrstvi kajti turizem ni samo eno ministrstvo za gospodarstvo ampak je dejansko
               potrebno sodelovanje vseh ministrstev, saj je medresorsko sodelovanje obvezno.</p>
               <p>Sedaj bom jaz povedal, identificirati moramo še vzroke, to se pravi vzrok za
               zakomplicirano oziroma neprilagojeno in neprijazno zakonodajo je kaj, moč lobijev.
               Torej moč posameznih lobijev, ki seveda vplivajo na sprejem zakonodaje. In na koncu
               koncev gospodje boste ugotovili, da vsi zakoni, ki so bili sprejeti v zgodovini
               Republike Slovenje so bili pisani na kožo točno določenim lobijem katerim je
               zakonodaja omogočal, da so delali kar so hoteli z državnim premoženjem in s to državo
               in danes, ko iščemo krivca za napake in krivca za probleme, ki jih imamo v tej državi
               po enaindvajsetih letih samostojnosti, krivca ni, ker vsak je delal v skladu z
               zakonom. In če se je nekdo, če te nekdo ukrade na podlagi zakona potem se lahko
               obrišeš in nič ne dosežeš. In to je naš problem ampak dobro je, ker smo to ugotovili
               in spoznali. Problem bi bil, če se tega ne bi zavedali če bi še naprej živeli v
               oblakih. Ampak čas je, da, kako bi rekel en politik, vedno poudarjam dozorel je čas
               in dozorel je on. Upam, da smo dozoreli tudi mi in čas. Dobro je.</p>
               <p>Torej, konkretno pri umeščanju v prostor kakršnih koli infrastrukturnih objektov,
               tudi okolju prijaznih in trajnostno naravnanih, tudi za razvoj zelenega turizma,
               recimo turistične infrastrukture, takšne in drugačne, šport, rekreacija in tako
               dalje... Ne je kmetijska zakonodaja takšna, ki pravi, ne smete se širiti nikamor, mi
               kmetje nam pada proizvodnja, opuščajo se kmetije in tako naprej, vse se zarašča,
               izgubljamo obdelovalne površine in tako naprej. Nihče se pa ne vpraša od vseh teh
               tistih zaščitnikov, kavzi zaščitnikov naših kmetov, na Obali smo lani ugotovili, da
               tisti glavni zaščitniki naših kmetov in obdelovalnih površin v bistvu so navadni
               bleferji na terenu, ki <stage>/ Nerazumljivo/</stage> in tako naprej, dobesedno so takšni in
               drugačni lobisti, prevaranti, če hočete. Ker naši kmetje konkretno, če se omejim na
               isto so butični pridelovalci; oljkarji, tukaj Danilo ve, vinarji naši pa tisti, ki se
               ukvarjajo s povrtninami razno raznimi, mi smo ravno v jesenskem in zimskem času ko se
               pospravijo pridelki iz njiv, vinogradov in polj v kleti, podstreho pokamo po šivih z
               razliko od Toskane, ki je če pogledate sinusoido kdaj je kdaj je Toskana najbolj
               turistično oblegana ravno v jesenskem, zimskem času, pri nas je to poletje samo. mi
               takrat imamo hotelske sobe na pol prazne ali pa celo hotele zaprte, <stage>/ Nerazumljivo/</stage>
               Palace je bil zaprt cel januar, misli da do 20. marca, velika žalost ampak to je
               resnica.</p>
               <p>Kmetje imajo polne posode in zaloge a turistov od nikoder, imamo pa sonce, imamo pa
               klimatske pogoje odlične. In če bi znali še malček dobre volje prispevati zraven in
               nekoliko denarja pa bistveno manj kot bi sicer potrebovali, ker se tukaj napihuje, da
               rabimo ne vem kaj, ne rabimo dosti! Predvsem rabimo eno pripravljenost in bi imeli
               recimo konkretno zelene površine, ki so sedaj tudi zaraščene, že petdeset let <stage type="mag"/> <stage>(nadaljevanje)</stage> zaraščene, bi zgradili konkretno
               recimo športno rekreacijske površine pa sprehajalne poti pa obudili to <stage>/
               nerazumljivo/</stage> našo, kolesarske in tako naprej kar zdaj delajo nekateri posamezniki
               kot je Mojmir Kovač v Portorožu, ki se trudi že leta in leta pa je samorastnik, ki se
               ukvarja s tem. Drugi mu ne prisluhnejo, ko se pojavi nekje, potrka na vrata da rabi
               dva "šolda" da mu pomagajo, veste recesija, nimamo denarja. Veste, to je problem! Če
               bi imeli, recimo dajte za primer recimo poglejte Toskana pa da zgradimo v naši Istri
               kjer nimamo snega golfsko destinacijo, več golfskih igrišč v sodelovanju s kmetijsko
               zadrugo, s kmetijskimi, pravimi kmeti bi med igralnimi polji zgradili tako kot je
               recimo bivši župan tukaj gospod Danijel Krivec iz Bovca oni so tudi naredili golf
               igrišče in tako naprej. Poglejte Olimije, golf igrišče med vinogradi. Lepo se ljudje
               zabavajo... Se pravi turista dobiš, prodaš nastanitvene kapacitete v jesenskem in
               zimskem času, prodaš marsikaj vmes pa tudi naši kmetje... Poglejte na hrvaškem, v
               hrvaški Istri je igrišče kampanjski. Vsi kmetje, Adriano Klobas<stage>(?)</stage>, Mahnič Gvido in
               ostali, ki so na naši strani, ker poznajo imajo celo sorodnike na hrvaški strani, vam
               lahko povem desetkrat več prodajo kot so prodali v preteklosti zato, ker takšni
               turisti, mi rabimo turiste, ki imajo denar, je res? Mi se bojimo bogatih turistov,
               celo smo v tej državi izmislili neko formulo kapital je sovražnik ljudstva. Ne
               kapital, lopovi so sovražniki ljudstva, tisti ki so na podlagi zakona okradli to
               državo.</p>
               <p>Kapital je dobrodošel v Sloveniji, Weclome to Slovenia in prinesite denarje in tako
               naprej pa imejte se fajn in uživajte v Sloveniji in tako dalje, ampak skozi užitke,
               človek ti bo dal... Pri nas, poglejte, skozi užitek plačaš tudi več, daš tudi
               napitnino pri nas se pa gremo, jaz mislim da mi lahko tudi Danilo Daneu pritrdi,
               komunalnega turizma. Zdaj smo začeli neke radarje postavljati, označiti, takoj plačaj
               parkirnino, če si slučajno parkiral narobe in tako naprej. Se pravi služijo komunalna
               podjetja namesto, da bi tudi tisto parkirnino zaračunali skozi ne vem deset centov na
               pivo, na pijačo, na frapeje, na karkoli, na sladoledno kepico, veste. Ne, mi hočemo
               takoj plačaj in tako naprej. Potem je najboljše, da rečemo tem gostom in turistom,
               pošljite nam denar niti ne hodite sem zakaj bi sploh hodili k nam in tako naprej. Ni
               to, to, veste. Kje je ta naša logika?</p>
               <p>Zato si zelo srčno si želim, da se ta, tukaj poglejte ta strategija, jaz sem si jo
               nekajkrat sprintal zato ker jo imam in tukaj in doma in povsod in v pisarni in tako
               naprej in jo berem v postelji in tako naprej, jo imam vso označeno z markerji kaj mi
               je všeč in kaj mi ni všeč in tako naprej ampak vam moram reči gospodje in gospe,
               nisem zasledil nič da mi ni všeč. Vse je tako lepo zapisano. Tukaj je tako lepo
               zapisano, zabeleženo in to bi morala biti naša razvojna biblija za Slovenijo v
               naslednjih štirih letih in vsa nadaljnja leta ne pa da pišemo vsaka štiri leta novo
               in novo strategijo, novo in novo strategijo takšno in drugačno in normalno potem
               ugotovimo, da smo realizirali nekaj promilov, en procentek in tako naprej. Ampak
               danes imamo ključno identifikacijo problema, se pravi neprilagojena zakonodaja, imamo
               vzroke moč lobijev, tukaj se moramo postaviti odločno po robu vsem tem razno raznim,
               bom rekel zaviralcem razvoja in jih enkrat za vselej umakniti stran. Odmakniti tiste,
               ki nam ne dovolijo dihati, ki nam ne dovolijo, da se ta država, ta državica, ta lepa
               država razvije, da izkoristimo vse naše potenciale.</p>
               <p>In jaz si srčno želim, nekaj let si prizadevam da se to zgodi ampak vedno sem trčil
               ob nekoga in vedno so me označili, da sem jaz tisti, bom rekel, ne vem črna ovca ,da
               sem jaz tisti, ki hočem škodovati nekomu, da sem jaz tisti ki zagovarjam moč kapitala
               in tako naprej. Ni res, gospodje, jaz zagovarjam zdrav razum. Imam veliko prijateljev
               kmetov ki samo živijo od svojih rok pa to ne govorim na pamet. Če slišijo bodo
               sigurno zadovoljni, ker bodo razoveli, da se bo morda tudi kaj premaknilo. Pa to ni
               samo problem, recimo prej je kolegica govorila slovenski problem potem se je oglasila
               gospa Šulinova, tudi tam je težava in problem: Saj so povsod isti problemi! In če
               potegnemo črto, damo na skupni imenovalec naše skupne težave in probleme in to so ti
               ki sem jih prej navedel. To so povsod problemi. In če bomo sedaj združili tukaj moči,
               strnili znanje in voljo koalicije in opozicije potem bomo naredili nekaj v naslednjih
               mesecih in letih.</p>
               <p>Evo, naj bo to naša zaveza od tega današnjega srečanja, ko nam je, bom rekel ta
                  <stage type="mag"/> <stage>(nadaljevanje)</stage> ekipa z Marjanom Hribarjem
               na čelu predstavila odlično strategijo razvoja turizma, še enkrat Marjan, hvala.
               Čudovito in odlično je. Pomagali ti bomo da jo udejanjiš kajti to je dejansko naša
               usoda, je odvisno dobesedno od tega razvoja, ker mi v Sloveniji imamo to kar je tukaj
               zapisano, te prednosti, ki jih ne znamo izkoristiti, ni druge industrije, samo še
               turizem nas lahko reši in po najhitrejši poti. Turizem nas lahko reši po najhitrejši
               poti če bomo seveda spoštovali smernice, ki so tukaj zapisane. Hvala.</p>
            </sp>
            <sp xml:id="SDT6-OZG-nujna-11-2012-06-29.sp36">

               <speaker>PREDSEDNIK MATJAŽ HAN:</speaker>

               <p>Gospod Gašpar hvala lepa, predlagam pa samo eno stvar, ne beri strategije v postelji,
               zaradi žene ne beri to, na stran daj.</p>
               <p>Dobro Ivan Vogrin.</p>
            </sp>
            <sp xml:id="SDT6-OZG-nujna-11-2012-06-29.sp37">

               <speaker>MAG. IVAN VOGRIN (NeP):</speaker>

               <p>Hvala lepa gospod, spoštovane kolegice, kolegi, ostali prisotni.</p>
               <p>Ker me gospod Gašpar včeraj ni obvestil, da je bil tek poslancev, sem se jaz zdaj
               odločil da bom imel za kazen razpravo, ki bo vsaj za pet minut daljša kot so bile obe
               dve njegovi skupaj. Šala, to je šala, bom poskušal biti kratek.</p>
               <p>Jaz načelom seveda sem tudi strategijo prebral, se strinjam. Vendar pa tako kot tudi
               vi imam nekaj želja, da ne bom rekel pripomb ali pa nestrinjanj. Prvo kar je, je
               seveda preglednica ena zavajajoča ali drugače povedano, mislim da na strani
               devetnajst ali drugače povedano, ne daje tiste slike, ki bi jo mi morali videti.
               Namreč preglednica je sicer zelo dobro narejena in če bi bila drugače strukturirana,
               bom povedal kako, jaz menim, da bi bilo prav, da bi bila strukturirana bi kazalo
               pravo sliko namreč, ta strategija je danes doživela skoraj preveč hvale, da bi bilo
               to vse res. Tako da, če je preveč nekaj hvaljenja se jaz že takoj malce vprašam, če
               je to res vse res.</p>
               <p>Namreč poglejte, tukaj imamo v prvi vrstici bruto družbeni produkt, neposredni
               doprinos pa se naj samo osredotočim na leto 2011. 3,5 %, svet pa 2,8 %. Če gremo v
               zadnjo vrstico so investicije delež vseh naložb, Slovenija v 2011 9,9 %, svet pa 4,9
               %. Se pravi razkorak med doprinosom v družbeni bruto produkt in pa med investicijami
               je pravzaprav ena proti šest, sedem. Se pravi mi dajemo bistveno več v investicije v
               infrastrukturo kot seveda dobimo. Tudi pri drugih postavkah, da vas ne bi zdaj
               utrujal, se pravi kaj je tukaj ključni problem? Ključni problem je to, da mi
               primerjamo Slovenijo in svet in tudi v napovedih za Slovenija in svet leto 2022
               primerjamo Slovenijo in svet. Veste, to je hudo, za moje pojme hudo narobe. Mi živimo
               v Evropi in mi se moramo primerjati s sosedami, Italijo, Avstrijo, Madžarsko,
               Hrvaško, to je prva primerjalna cona. Druga primerjalna cona so tiste države ki bi
               naj bile nam za vzgled. Ko smo se mi osvojili smo rekli Slovenija bo druga Švica...
               Upam da res čez dvajset let, jaz bom to še lahko doživel. Toliko še moram delati in
               ustvarjati. To se pravi, druga cona je Švica, Liechtenstein, Nemčija, Slovaška, Češka
               pa še katero lahko vzamemo. Potem bo ta slika jasna. Zdaj pa mi primerjamo s svetom,
               veste, Slovenija je na stari evropski celini, ki ima prednosti pred ostalim svetom,
               ko je tukaj bila civilizacija še tam sploh pa še marsikje zdaj ni.</p>
               <p>Se pravi, jaz bom kar dal predsedniku predlog, jaz prosim, ali pa dajem predlog
                  <stage type="mag"/> <stage>(nadaljevanje)</stage> predsedniku, da
               pripravljavca te strategije mu naložijo ali ne vem kakšna je pristojnost odbora, da
               seveda dopolni to strategijo s preglednico v kat eri so zajeti podatki številka ena
               ampak seveda za tako eno prvo in drugo cono nam primerljivih držav ali pa po nekem
               svojem, bi rekel, razumnem kriteriju. Poglejte, mene konkretno zanima pa mislim da
               tudi vas bi moralo ali pa je prav, sosednja Avstrija. Sosednja Avstrija je čudež na
               področju turizma in še mnogo kje drugje. Mi se moramo zgledovati po tistih ki so zelo
               dobri, moramo videti kakšni so kazalci tam, kaj se tam dogaja, kako tam dosegajo
               učinke potem pa...</p>
               <p>Zdaj dosti tega bom izpustil kar imam tukaj napisano, tukaj imam napisanih devet točk
               ker bi potem bil dejansko predolg.</p>
               <p>Turistično gospodarstvo dejansko čuti vse težave gospodarskega sektorja in sicer
               neustrezno delovno zakonodajo, previsoke davčne obremenitve in pa sprejeti zakonski
               normativi in normi in birokracija, ki nas omejuje. Poglejte, konkretno bom povedal
               primer in imam konkretno vprašanje namreč to izgleda približno tako: Mi tukaj smo vsi
               zelo izkušeni, pametni, imamo kopico dobrih idej. In ko mene ljudje srečujejo pa
               rečejo, veš tisti tvoj kolega poslanec, poslanka, on je dobro torej imel dobro
               razpravo, imel dobre predloge. Ampak potem se nič ne zgodi; mi tukaj imamo dobre
               predloge, vi imate dobre predloge ampak tukaj ven odidemo in se nič ne zgodi. Kaj se
               pa zgodi? Če pa jaz na vsakemu odboru, vsak poslanec skoraj ve, da imamo mi
               zakonodajo, da imamo zakonodajni okvir, da imamo predpise, ki dobesedno so sovražniki
               Slovenije, prebivalcev Slovenije, ki nas omejujejo pa nič ne spremenimo ali pa
               prepočasi spreminjamo. Mi spreminjamo tako Zakon o spremembi, spremembe, spremembe pa
               bi lahko dvajsetkrat naredili spremembo v enem členu, dveh členih in tako naprej, to
               so neke kozmetične spremembe zato da ima cela procedura kot je gospod Starman že
               govoril, delo ampak tukaj niso nobene spremembe. To so spremembe, ki nam jih evropski
               parlament naroči in tako dalje. Mi se moramo lotiti konkretne spremembe.</p>
               <p>Primer, mene prav zanima, gospod predsednik kdo bo dobil danes nalogo, da začne
               pripravljati to o čemer je govorila gospa Iva Dimic. Da jaz, če imam veliko hišo imam
               dve, tri sobe proste ali bi si lahko uredil podstrešje, enostavno to naredim brez
               nekih birokratskih ovir, dam napis, imam proste sobe, grem prijaviti na upravno
               enoto, da nudim prenočišča, mi dajo neki obrazec, na podlagi števila nočitev pa
               seveda plačam davek. Ne pa tako kot pri nas, poglejte jaz imam konkretno izkušnjo;
               pri nas en gostinec ne dobi dovoljenja za gostinski obrat zato, ker ima strop dva
               centimetra prenizek glede na normative. To je ena neumnost. Druga neumnost, moraš
               imeti parkirišče, ki je asfaltirano. Zakaj bi moral imeti asfaltirano parkirišče? Pač
               vsak gostinski objekt, vsak turistični objekt dobiva goste pač odvisno od tega kakšne
               imajo želje in potrebe, kaj jim je pomembno.</p>
               <p>Se pravi mi imamo teh normativnih ureditev ogromno, ki seveda samo zavirajo. In mi
               imamo vasi v Sloveniji ki bi morale celotne vasi biti turistične destinacije. Kar
               nekaj takšnih, vi jih poznate, jaz jih poznam. Če gremo v Severno Italijo, če gremo v
               Švico, če gremo v Francijo to najdemo. Celo vas od prve do zadnje hiše, ta prodaja
               to, ta tisto, ta nudi sobe in tako dalje. <stage type="mag"/>
               <stage>(nadaljevanje)</stage> Pri nas tega ni mogoče in da ne boste mislili, da sem jaz kakšen
               optimist, tudi od danes naprej ne bo mogoče, ali če se čez eno leto ali čez dve, mi
               bomo mandat zapustili brez bistvenega napredka in sprememb, ker enostavno jaz menim,
               da smo sami sebi največji sovražniki, ker če si ti napišeš, jaz sem sedaj poslanec,
               pa Iva Dimic je poslanka, če mi napišemo, pa ona ve, da je ta zakonodaja za njo
               škodljiva, pa za njega, pa njega, pa ne bo se nič spremenilo, pomeni, da sami sebi
               pravzaprav namenoma škodujemo. Kako bi si to drugače človek razlagal, to si ne more
               drugače razlagati. Iz mojih izkušenj, ko sem bil župan, kamorkoli prideš, kopico
               ovir, ta birokrat, pa ne mi zdaj zameriti, ker uporabljam besedo birokrat, ta
               uslužbenec v ministrstvu ali pa v upravni enoti, ti pove, to ni mogoče zaradi te
               zakonodaje, to ni mogoče zaradi te, to ni mogoče zaradi, torej ne moreš priti skozi,
               pa si lahko jaz mislim, da tudi predsednik vlade, ni mogoče priti, ker enostavno smo
               si mi to tako znormirali, da je nemogoče.</p>
               <p>Dobro, jaz mislim, da sem konkretno artikuliral zadevo, namreč, takšnega, to se bom
               grdo izrazil, bluzenja, v Slovenji, jaz mislim, da je dovolj, to je bluzenje. Mi
               pišemo, pišemo, pišemo, potem pa vsi nekje globoko v sebi vemo, da <stage>/ nerazumljivo/</stage>.
               Ne moreš sobe odpreti, ne moreš tega narediti, ne moreš onega, kopica enih ovir, ki
               nas enostavno dušijo.</p>
               <p>Še eno pripombo imam na to strategijo. Ta strategija je v osnovi dobra, ima pa še eno
               pomanjkljivost. Ko sem jaz mojemu profesorju prinesel seminarsko nalogo na 70 straneh
               in ker je bil praktičen človek, racionalen, želel je učinkovito, je rekel, Vogrin,
               nimam časa. Na 20 straneh mi prinesi, potem bom začel čitati in je zavrnil. Ta
               strategija je predolga, ta strategija bi morala biti na 30 straneh in bom spet dal
               primerjavo, ker ni štos v tem, da mi pišemo tako debele stvari, ampak da napišemo in
               problem je izluščiti in jaz to vem, iz lastnih izkušenj. Včeraj sem pisal eno pobudo,
               zvečer do enih tukaj, pa sem najprej imel na štirih straneh, pa sem rekel, kdo bo to
               čital, štiri strani, potem pa sem spravil na eno stran in pol. To pomeni, danska
               ustava ima 88. členov, ali 98. členov, danska, pa vemo, kje je Danska, samo za
               primerjavo, da boste imeli občutek, o čem govorim, slovenska ustava pa ima
               nekajkratnik tega. Jaz dajem normativne primerjave, da vi veste, da mi pravzaprav
               grešimo na celi fronti, mi ko nekaj pišemo, samo da napišemo čim daljše, potem to
               zgleda umno, to zgleda pogumno in tako dalje. Narobe.</p>
               <p>Tukaj je seveda zelo dobro napisano tisto, kar je dobro pri nas, kar zasledujemo,
               ampak jaz menim, tudi iz izkušenj, da bi se mi morali osredotočiti na naše slabosti,
               na tisto, kar moramo spremeniti, na tisto, kar moramo izboljšati in tisto poudariti.
               Ker glejte, če bi bilo tako pred petimi leti, pred desetimi, petnajstimi, so bile
               razprave zelo podobne. Vse je bilo odlično, vse je funkcioniralo, a po dvajsetih
               letih, zdaj ko smo polnoletni po ameriški zakonodaji, 21 let ima država, smo pa v
               takšni krizi, da se bomo počasi sesuli vase. To pomeni, nič ni bilo tako dobro v
               preteklosti in nič ni tako dobro danes, da bi mi lahko to sprejemali zelo nekritično
               in tako dalje, bistveno bomo morali svoj odnos seveda spremeniti.</p>
               <p>Mogoče bi še samo za zaključek, da ne bi bili sovražniki same sebe, bi bilo dobro, da
               bi v strategiji tudi napisali, da bi bilo dobro, da bi mi iz severovzhoda Slovenije
               hodili na dopust na Primorsko, Notranjsko, Dolenjsko in Goriško, iz tistega dela
               Slovenije pa k nam, se pravi, da bi tudi ta turizem malce,<stage type="mag"/> <stage>(nadaljevanje)</stage> zdaj imamo izredno, tudi asimetričen, vsak od nas
               poslancev je malce poudaril svojo regijo, tudi jaz moram, mi imamo asimetrični razvoj
               Slovenije, na vseh področjih, tudi na turističnem. Naša naloga je pa vendarle,
               Slovenija je mala, Slovenije ni za eno pošteno evropsko regijo, niti slučajno ne, ali
               pa za eno večje mesto, mi moramo vendarle čutiti to, da smo Slovenci od Prekmurja, do
               ... slovenski državljani, da se natančno izrazim, in do seveda Primorja in da moramo
               držati skupaj in iskati takšne rešitve, ki bodo, tako kot piše lepo tukaj, turizem je
               torej spodbujevalec kakovosti življenja in blaginje v Sloveniji in mi si želimo
               blaginjo, za vse prebivalce, od Prekmurja pa do Primorja. Hvala lepa.</p>
            </sp>
            <sp xml:id="SDT6-OZG-nujna-11-2012-06-29.sp38">

               <speaker>PREDSEDNIK MATJAŽ HAN:</speaker>

               <p>Ivan, hvala. Zdaj, Gašpar je hotel repliko. Jaz bom tako naredil, ker ti je ne morem
               dati, bom najprej dal besedo Romani Tomc, potem boš pa dobil besedo za razpravo. Ker
               bi te tudi omejil, pa je škoda, da te omejim. Romana, izvoli.</p>
            </sp>
            <sp xml:id="SDT6-OZG-nujna-11-2012-06-29.sp39">

               <speaker>ROMANA TOMC (PS SDS):</speaker>

               <p> Hvala lepa predsednik za besedo. Jaz pravzaprav sploh ne vem, če sem ta pravi
               razpravljavec tukaj za na konec, ker ta tramatorgija se zelo povišuje, tako da moje
               besede najbrž ne bodo tako visoko zveneče.</p>
               <p>Vendarle bi se vrnila na strategijo kot strateški dokument, ki ga imamo danes tukaj
               pred sabo in ki je prav, da damo neko splošno oceno najprej, kako na to strategijo
               gledamo in jo jaz seveda ocenjujem kot zelo dober dokument, ki ste ga pripravili in
               seveda v nadaljevanju mu bo sledilo veliko število izvedbenih predpisov, ki bodo to
               strategijo na koncu pripeljali do nekega realnega življenja oziroma rešitev ali pa,
               če hočete, v duhu cilja te strategije, do večjega in boljšega turizma v Sloveniji.
               Velikokrat je bilo že poudarjeno tukaj pred mano so kolegi razpravljali predvsem v
               smeri, in kolega nasproti mene, da rešitev in glavni problem in nekaj, kar moramo
               narediti, pa bo naš turizem zacvetel, je spremeniti zakonodajo, ki je zelo oziroma
               največji zaviralni faktor turizma. Jaz se strinjam, da zakonodaja je eno izmed tistih
               področij, ki gotovo zavira razvoj turizma, vendar pa ni najpomembnejša in če bi bil
               problem našega turizma samo v zapleteni zakonodaji, vam zagotavljam, da najbrž bi
               lahko bili veseli, ker bi ga na zelo lahek način rešili. Zakonodajo namreč pišejo
               ljudje in na ministrstvih je treba dati ustrezna navodila, odgovorni morajo prevzeti
               svojo odgovornost, prebirati podpise, ki jih pošiljajo nam v sprejem, ne kar vsak
               dokument je pravzaprav dober, vsaka črka mora biti prebrana, premišljena in
               pretehtana in potem bodo predpisi boljši.</p>
               <p>Lobijem, spoštovani kolega, ne vem, boste dali kakšen recept, kako se izogniti
               lobijem, kako jih odmakniti, jaz se pa strinjam globoko z vami, da pri pisanju
               zakonodaje, ne bi smelo biti prostora za njih in da bi morala biti pisana zakonodaja
               za ljudi, ne za neke ozke elitistične skupine.</p>
               <p>Sama skozi zagovarjam, sem že večkrat poudarila, butični turizem, v smislu, da manj
               nočitev, če je potrebno in če te vodijo do več prihodkov, zagovarjam ga pa iz tega
               naslova, ker mislim, da je Slovenija premajhna, da bi si lahko privoščila množični
               turizem, da imamo še kljub vsemu, da smo že malce pokvarili situacijo, še vedno zelo
               lepo in zelo ohranjeno naravo in da bi z množičnim turizmom lahko povzročili s tega
               vidika tudi škodo.</p>
               <p>To omenjate tudi v strategiji kot eno izmed usmeritev oziroma kot glavno<stage type="mag"/> <stage>(nadaljevanje)</stage> usmeritev, vendar, zdaj bom pa
               rekla, tisto, kar pa pogrešam pri tej strategiji pa je, da vendarle v samem dokumentu
               na nekem strateškem nivoju bi pa mogoče lahko razvili, kako si ta razvoj butičnega
               turizma predstavljate. Potem v nadaljevanju se to kar nekam porazdeli, prehajate na
               različna področja in bi me v bistvu zanimalo, kako si ta butični turizem, čisto
               konkretno v nadaljevanju Slovenija predstavlja v okviru te strategije.</p>
               <p>Nekaj bi rekla še v zvezi z igralniškim turizmom, kar je že moja kolegica Patricija
               omenjala, ampak ne v povezavi kot cilj, ampak predvsem kot sredstvo za dosego cilja.
               Zdaj, popravite me, nisem povsem seznanjena s podrobnostmi v zakonodaji, ampak zelo
               velik delež prihodkov, ki ga v turizmu namenjamo za promocijo, za katero smo vsi
               tukaj ugotavljali, da gre premalo denarja, oziroma da denarja ni dovolj, se zbere na
               podlagi koncesij. Koncesije prihajajo na podlagi Zakona o igrah na srečo in seveda,
               več iger na srečo, več denarja. Tako jaz to razumem, pa me popravite, če ni res. <stage>/
               oglašanje iz dvorane/</stage> Ja, to je pa drug problem, to moramo problem reševati drugje,
               jaz pač opozarjam na to, kje imamo ustrezen vir za to, da bi lahko prišli do
               promocijskih sredstev in spomnimo se nekaj let nazaj, kako zelo smo bili aktivni pri
               tem, da smo odganjali vse potencialne vlagatelje igralniškega turizma v Slovenijo.
               Naredili smo vse, kar smo morali narediti, da so se navsezadnje le naveličali trkati
               na naša vrata in so odšli. Upam, da v nadaljevanju še kdo pride in seveda od
               katerega, poudarjam, bo Slovenija znala pobrati denar, da bomo lahko vlagali v
               turizem.</p>
               <p>Glede na to, da je to bolj moje področje, nekako se pa strinjam s tistimi, ki ste pri
               zakonodaji opozarjali na delovnopravno zakonodajo in v tej povezavi tudi na
               pomanjkanje kadrov. To ni čisto eno in isto, ker, bom rekla, delovnopravna zakonodaja
               je bolj problem delodajalcev, medtem ko pomanjkanje kadrov mislim, da je zavožena
               zgodba izpred let, ko smo, tako kot ste že rekli, stavili vse konje na visoko
               izobražene, na gimnazijce, na te višje profile, mislim, da je bilo lansko leto ali
               predlani sprejeta neka strategija razvoja visokega šolstva v Sloveniji, preberite si
               tam notri, mi bomo imeli kmalu 80 odstotkov univerzitetno izobraženih ljudi. Kako si
               potem lahko, malce sem pretiravala, ampak te številke so enormne, skratka, vse
               stavimo samo na to in seveda pozabljamo na to, da tudi ti poklici, natakarji, kuharji
               so potrebni in sami smo pa tisti, ki moramo dati ustrezno veljavo. Jaz mislim, da je
               in kuharstvo in natakarstvo in tudi ostali te poklici, posebej v tej panogi, morajo
               biti priznani kot umetnost in Jamie Oliver je znan in uspešen, ker se je znal tako
               promovirati, ne kot kuhar ampak kot umetnik, kot ustvarjalec in če bomo tem poklicem
               znali dati vsaj malo pridiha tega, potem lahko upamo, da bo kdaj kaj bolje, je pa to
               najbrž stvar let, da ne rečem desetletij, ker zahteva premik v glavah.</p>
               <p>Kaj dosti od tega, razen, da še pospremim strategijo na neko pot, da bo res v
               nadaljevanju zaživela, da bo turizem v Sloveniji cenjena dobičkonosna panoga, več od
               tega pa kdaj drugič, ko boste prinesli zakonodajo v parlament.</p>
            </sp>
            <sp xml:id="SDT6-OZG-nujna-11-2012-06-29.sp40">

               <speaker>PREDSEDNIK MATJAŽ HAN:</speaker>

               <p>Hvala lepa, Romana. Gašpar, veliko pišeš, izvoli.</p>
            </sp>
            <sp xml:id="SDT6-OZG-nujna-11-2012-06-29.sp41">

               <speaker>GAŠPAR GAŠPAR MIŠIČ (PS PS):</speaker>

               <p> Nisem veliko, predsednik.</p>
               <p>Če dovolite, prej sem hotel replicirati, zdaj imam pa <stage type="mag"/> <stage>(nadaljevanje)</stage> razpravico, pa ne bom tako dolg. Ampak Ivan, morda bi
               bilo bolje, da bi ti z nami tekel včeraj, sinoči in bi potem danes drugače gledal na
               to sliko, ker bi ti jaz med tekom pojasnil, zakaj pravzaprav gre.</p>
               <p>Ta strategija je naravnost odlična, zakaj gospodje, zato, ker je tako lepo, jaz, po
               mojem je to samo izvleček tisočerih strani, samo povzetih nečesa. Dosedanje
               strategije niso bile tako tabelarično prikazane, kot so sedaj tukaj, če pogledate
               kako lepo alinejično, dejansko, ne razlaga na dolgo in široko, ampak samo ključne
               izvlečke in napotke, smernice, saj mi dejansko ne potrebujemo v strategiji tukaj
               prostih spisov, mi v strategiji potrebujemo samo spoznanja in izvlečke, tako rekoč
               usmeritve, kako naj bi, dejansko je to pripomoček pri sprejemu zakonodaje, to je
               tisto, kar smo ugotovili, da je problem, česar se v praksi ne izvaja. Sem zadovoljen,
               ker je razdelila temeljno strategijo, pa poslovno strategijo posebej, potem imamo pa
               ravni organiziranosti turistične destinacije in temeljne usmeritve turistične
               ponudbe, državna raven, regionalna raven pa lokalna raven, zelo v redu. In na koncu
               končamo, zelena, aktivna in zdrava Slovenija. To je bistvo, če z enim stavkom
               zaobjamem celoto.</p>
               <p>Ampak, pri zakonodaji, gospa Romana Tomc, pri zakonodaji je pa tako, seveda, zakon je
               tisti končni produkt birokratov in politikov in zato pravimo ljudje, človeško se je
               motiti in tako naprej, mi vemo, ali pa tisti, ki prihajate iz lokalne skupnosti, še
               posebej župani in tisti, ki ste imeli na lokalnih ravneh opravka, kako je pomembna
               vsaka vejica, kako pomembna je vsaka vejica, da ne govorimo beseda ali pa besedna
               zveza. Kako si tolmačijo nekatere uslužbenke oziroma državni birokrati, ali pa
               lokalni, črko zakona. In potem normalno vsak po svoje. Ampak v praksi sem že doživel
               paradoks, da si celo državni zakon, ki velja na ozemlju celotne Slovenije, vsaka
               občina ali pa vsak referent tolmači po svoje in kar je še bolj žalostno, na občinah
               bi še razumel, ker so lokalne skupnosti nekako, ampak da na vsaki upravni enoti,
               oziroma na dveh ali treh upravnih enotah imajo različno tolmačenje o posameznem členu
               zakona. In to po navadi v praksi, osebno sem doživel, pri izvajanju davčne
               zakonodaje. Potem se pa čudimo, ko govorim jaz, da je problem ravno v zakonih, zakon
               je tisti, ki te lahko katapultira v uspeh ali pa te potlači oziroma, ne vem, kdo je
               rekel, da zakon morda ni tako, gospa Roman je to omenila, ampak če si pa ti stisneš z
               nekim pasom, pa ti ne dovoli dihanje, a veste, ali pa če imaš kravato preveč
               stisnjeno in ne moreš dihati, si jo moraš odpeti, je res tako, to se pravi, nekdo te
               stiska in naša zakonodaja stiska naše državljanke in državljane in zato smo tudi tam,
               kjer smo. Zakon je podlaga vsega. Vendarle so zakon neka pravila igre, vsaka igra,
               športna, ima neka pravila. Tudi pravila življenja, pravila obnašanja, kultura
               obnašanja, temelji na nekih zakonih. Zapisani besedi, ampak ta beseda mora biti bolje
               zapisana, bolj natančna, bolj premišljena, bolj pozorni moramo biti, ko sprejemamo
               zakone in tudi določene zakone vlagamo tudi poslanke in poslanci in tako naprej.
               Strategija, seveda.</p>
               <p>No, v glavnem, jaz mislim, da smo na dobri poti, še enkrat, strategija je dobra, jaz
               jo zagovarjam, jaz stojim za večino tega, kar je zapisanega, vendar vsi skupaj bi
               morali stati za udejanjanjem, kar je tukaj notri zapisano. Hvala lepa.</p>
            </sp>
            <sp xml:id="SDT6-OZG-nujna-11-2012-06-29.sp42">

               <speaker>PREDSEDNIK MATJAŽ HAN:</speaker>

               <p>Hvala lepa. Jaz mislim, da smo s tem izčrpali vse razprave poslank in poslancev, želi
               še kdo kakšno besedo? Potem bom dal pa Marjanu, izvoli. Na kratko, lepo prosim. Bo
               Marjan poskušal odgovoriti.</p>
            </sp>
            <sp xml:id="SDT6-OZG-nujna-11-2012-06-29.sp43">

               <speaker>EVA ŠTRAVS:</speaker>

               <p>Hvala lepa. No, jaz moram reči, da me današnja prisotnost tukaj in srečanje zelo
               navdaja z optimizmom in upam, da bo še kdaj priložnost za to, mi je pa takoj prišla
               na misel ideja, ker je bilo toliko stvari rečenih, kaj bi morali, pa v bistvu že so,
               da bi bilo z naše strani prav, da vas o tem obvestimo, kaj že imamo.<stage type="mag"/> <stage>(nadaljevanje)</stage> In, predsednik, če se strinjate bi poslali
               oziroma prinesli, ker bodo taki materiali, vsem članom odbora, vse materiale, ki jih
               imamo na to splošno promocijsko temo. Izpostavljena je bila kulinarična strategija.
               Mi imamo strategijo narejeno, brošure narejene, za regije, za razvoj podeželja, za
               tradicije, za prireditve, da se pripravi res za vsakega člana en paket zato, da se
               vidi, kaj vse že obstaja. To, če bi bilo lahko.</p>
               <p>Potem sem se pa mislila zdajle na temo o LTO-ju in RDO-ju, vas je kar nekaj tudi
               razpravljalo in si ne morem kaj, da se ne oglasim, glede na to pač vodim RDO
               Gorenjska. Jaz bi tudi tukaj predlagala, da se drugo leto dobimo zopet v tej in vam
               pridemo poročati skupaj, kako je izpadel ta razpis. To se pravi, 13 RDO-jev je bilo
               ustanovljenih, zanimivo, da iz ene najbolj razvitih turističnih regij še ni bil
               ustanovljen, se še čaka, in drugo leto je konec tega razpisnega obdobja. Torej,
               oktobra 2012 pridemo mi poročati, kaj smo naredili, 13 regij po Sloveniji in kako
               vidimo preživetje vnaprej teh regionalnih destilacijskih organizacij, ko ne bo več
               evropskih sredstev in se bo treba spet na novo zorganizirat, oziroma se zdaj tako
               zorganizirati, da bomo preživeli na dolgi rok. Ker tako, kot je tudi prej že rekel
               gospod Meh, veliko LTO-jev je bilo ustanovljenih, mislim da skoraj 100 v obdobju
               prejšnje zakonodaje in jih je mogoče danes aktivnih 25, in zdaj 14 RDO-jev, pa da
               vidimo, kako bo šlo naprej.</p>
               <p>Potem sem želela, vseeno, bi bilo preveč izzvano, na temo Bleda, cen in pa seveda
               tudi, koliko se gosti vračajo in koliko stalnih gostov imamo. Tukaj je treba
               opozoriti, da je bila lastniška struktura velikih turističnih podjetij pač taka kot
               je v Sloveniji in večina teh že tudi imenovanih, ker imajo zdaj velike finančne
               probleme, jih nimajo zaradi turizma, ampak zaradi plasiranja tudi v druge poslovne
               izzive, Sava ne morem reči, da ima zaradi turizma tako strašno izgubo <stage>/ oglašanje iz
               dvorane/</stage>.</p>
            </sp>
            <sp xml:id="SDT6-OZG-nujna-11-2012-06-29.sp44">

               <speaker>PREDSEDNIK MATJAŽ HAN:</speaker>

               <p>Ti bom dal besedo, samo prijavi se.</p>
            </sp>
            <sp xml:id="SDT6-OZG-nujna-11-2012-06-29.sp45">

               <speaker>EVA ŠTRAVS:</speaker>

               <p>No, bomo pripravili ... <stage>/ oglašanje iz dvorane/</stage>. Tudi kdaj, vendar takrat, ta
               posploševanja so vseeno malo prehuda, tudi kdaj se prodaja 35 evrov na noč, kar je 70
               na sobo, takrat ko je Rimini 20 na noč, ko je Španija ravno tako 20 na noč. Danes na
               Bledu prenekateri gosti in drugje v 4 in 5 zvezdic hotelu po Sloveniji plačajo ravno
               tako 100 evrov ali pa 150 evrov na noč. Jaz upam, da bom kdaj imela priložnost,
               vzamem kot izziv, <stage>/ oglašanje iz dvorane/</stage> Tako, vam pripravim en počitniški paket na
               Bledu, tako da ni dvoma, da se <stage>/ oglašanje iz dvorane/</stage>. Ni problema.</p>
               <p>Zdaj, problem razvajanja stalnega gosta je seveda tudi del tega problema vezanega na
               donosnost, na hitro obračanje in verjetno tudi pritiski, zakaj se jemljejo taki gosti
               so pač povezani po eni strani veliko govorimo o butičnem turizmu, ampak zato je treba
               imeti vizijo, čas in tudi kot lastnik vedeti, kaj želiš, če pa se kot lastnik spustiš
               v turizem zato, da po eni strani varno plasiraš sredstva in po drugi strani, da na
               hitro obrneš denar, potem turizem po tej plati, zlasti tak kot si ga želimo, ni ta
               pravi način.</p>
               <p>Gospa je izpostavila na primer Japonsko, no tukaj se še enkrat na vas navezujem, ko
               pravite, imamo vse, zdaj promocija ni tisto najvažnejše. Jaz bi vseeno položila na
               srce, tako kot ste za kmete vsi rekli, nekaj je kar pridelamo, potem je pa to treba
               znati prodati. Jaz si upam trditi, da imamo zelo dobre produkte v Sloveniji, da jih
               tudi imamo zapakirane za prodajo, ampak brez promocije pač res ne bo šlo. Danes
               povprečen katalog v tujini ima od 150 do 200 strani, in 2 strani sta mogoče
               Slovenija, tam, ki sta še, zimskega turizma smo rekli, je zmeraj manj, ker nas je
               tudi zmeraj manj v zimskih katalogih. To se pravi, kako naj nas gostje sploh, mi smo
               bili prejšnji teden na naslovnici New York Timesa, smo bili dvakrat v desetih letih
               na naslovnici, Bled, National Geographical, ampak <stage type="mag"/> <stage>(nadaljevanje)</stage> to zato, ker so ti novinarji prepoznali to lepoto
               Slovenije in ker smo jih tako obdelali kot jih vsi skupaj s kolegi znamo
               profesionalno obdelati študijske skupine, ne zato, ker bi to plačali, ker si tega ne
               moremo privoščiti. Ampak ni problema, še vedno je pa potrebno imeti res sredstva za
               splošno promocijo zato, da bomo lahko predstavljali Slovenijo tako kot smo jo v
               zadnjih desetih letih - na zelo visokem nivoju, kar se tiče promocije slovenskega
               turizma po svetu.</p>
               <p>In letos je prišlo do situacije, o je bilo potrebno zmanjšati na primer Japonska dela
               štiri čarterje direktno za Slovenijo na leto, letos jih je prvič povečala na devet.
               Tokio - Ljubljana pa potem v povezavi z Zagrebom. In zdaj to prvo leto, ko se Japonci
               za to odločijo naj mi rečemo ne, nimamo denarja, ne pridemo na sejo. To je tudi stvar
               časti na vzhodu ne samo stvar denarja. Tako da mislim da tukaj so to pomembne
               stvari.</p>
               <p>In kar se tiče občin je pa seveda nekatere bolj nekatere manj. Na Bledu na primer
               velja v občinski strategiji so znani podatki dva tisoč petsto prebivalcev na dan se
               pelje iz Bleda ven v službo in dva tisoč petsto jih pride na Bled v službo. to seveda
               z vidika ene turistične občine ni v redu signal, absolutno ampak, mislim, potrebno je
               da vsi skupaj delamo na tem, da bo temu drugače in mislim da je potrebno vseeno z
               nekim osnovnim pa pozitivnim gledanjem pa s takšnimi izkušnjami. No tukaj sta zdaj
               sem vaju dojela zelo kot <stage>/ Nerazumljivo/</stage> zelo pozitiven bi pa do neke mere mogoče,
               mislim tako kot sem rekla... <stage>/ Oglašanje iz klopi/</stage> Ne, samo to da upam, da mi bo kdaj
               dano, da vam res pokažemo to drugačno gorenjsko ali Bled ali pa tudi kašen drug kraj
               kjer se mi zdijo ta posploševanja v smislu želenega napredka. Zato, ker vsi želimo,
               da bi bilo boljše, vseeno je včasih lahko negativno. Hvala.</p>
            </sp>
            <sp xml:id="SDT6-OZG-nujna-11-2012-06-29.sp46">

               <speaker>PREDSEDNIK MATJAŽ HAN:</speaker>

               <p>Lepa hvala.</p>
               <p>No zdaj pa mislim da smo...</p>
            </sp>
            <sp xml:id="SDT6-OZG-nujna-11-2012-06-29.sp47">

               <speaker>JERNEJ ZAJEC:</speaker>

               <p>Predsednik samo repliko, če lahko?</p>
            </sp>
            <sp xml:id="SDT6-OZG-nujna-11-2012-06-29.sp48">

               <speaker>PREDSEDNIK MATJAŽ HAN:</speaker>

               <p>Izvolite.</p>
            </sp>
            <sp xml:id="SDT6-OZG-nujna-11-2012-06-29.sp49">

               <speaker>JERNEJ ZAJEC:</speaker>

               <p><stage>/ Nerazumljivo/</stage> Potrebno je dolgoletni turistični delavec, ki gleda na turizem z
               ljubeznijo. Sem tudi dolgoletni turistični delavec ampak gledam na turizem kot
               profitno ali neprofitno dejavnost. In tukaj se strinjam s kolegom oziroma z gospodom
               Pogačnikom, ki pravi donosnost. Jaz sem ravno opozoril, mi smo enormna sredstva
               vložili v turizem, njihova donosnost pa ni šla skladno z rastjo prirasta nočitev
               ampak je padala. Zakaj je padala so drugi vzroki, dejstvo pa je, da tu nas tepe nek
               drugi račun kot je lastništvo kapitala je "kobajagi" tudi da je državno. In tukaj
               potem replika na to, da prihaja do ponudbe denarja za promocijo in istočasno
               primanjkljaj. Če bi bilo lastništvo čisto privatno, kot je recimo v Avstriji ali pa
               Italiji kjer imajo tudi stične probleme pa hujše probleme potem se država ukvarja
               samo s tem ali smo prav promovirali ali nismo prav promovirali in izgube, ki se
               dogajajo v teh velikih finančnih holdingih, ki so prišle prvenstveno ne zaradi
               turizma ampak prvenstveno zaradi špekulacij ne bi nobenega bolela glava ampak bi kdo
               drugi skrbel. Hvala.</p>
            </sp>
            <sp xml:id="SDT6-OZG-nujna-11-2012-06-29.sp50">

               <speaker>PREDSEDNIK MATJAŽ HAN:</speaker>

               <p>Hvala lepa. Boljše da ne odpiramo razpravo okoli privatnega lastništva v Sloveniji,
               Bavčar in podobno... Tako da Marjan Hribar, tvoja beseda je zadnja. </p>
               <p>Glede na to, da sem prej povedal, da lahko tudi mi še kakšne sklepe sprejemamo,
               kakšne spremembe te strategije se lahko tudi prekine točka dnevnega reda, se
               nadaljuje na naslednji seji, ker bomo imeli kar nekaj sej. Edino takšno mnenje
               oziroma pobuda je prišla od gospoda Vogrina pa bi mogoče tudi najprej razložil glede
               teh preglednic s svetom oziroma zakaj ne z evropskimi državami oziroma nam bližnjimi
               državami. Upam, da ste si zapisali, jaz sem si malo zapisal kaj so spraševali tako
               da, Marjan, izvoli.</p>
            </sp>
            <sp xml:id="SDT6-OZG-nujna-11-2012-06-29.sp51">

               <speaker>MARJAN HRIBAR:</speaker>

               <p>Hvala lepa predsednik.</p>
               <p>Najprej, resnično bi se vam vsem res zahvalil za zelo, kaj naj rečem, kakovostne
               razprave. Zelo izčrpno in poglobljeno razmišljanje o slovenskem turizmu in seveda v
               temu poznavanju, tudi v poslanskih klopeh turistične problematike seveda vidim tudi v
               bodoče eno, kaj naj rečem, eno svetlo luč, da ko bodo te stvari res na vaših mizah,
               da bomo takrat v bistvu tudi vsebinsko naprej razpravljali in da bomo dejansko
               poskušali vse narediti, vsak v okviru svojih pristojnosti,<stage type="mag"/> <stage>(nadaljevanje)</stage> da bo ta naš slovenski turizem šel svojo pot
               navzgor.</p>
               <p>Kar se tiče primerjave na strani 19, kot je spodaj v viru navedeno, gre za vir
               svetovnega WTTC-ja, se pravi World Turism and Travel Council, mi lahko to seveda to
               dopolnimo, bomo to tudi naredili, v mogoče eni dopolnitvi, sicer to ne bo uradna
               dopolnitev strategije, ker pač ne more biti, ker pač ta strategija, ko se jo sprejme
               na vladi je to na nek način ta dokument. Jaz mislim, da, že gospod mislim, da Žveglič
               je rekel, da dajemo notri tisto kar nam paše in tisto, kar mogoče ni tako negativno
               izpuščamo, to ne drži. Mogoče še eno pojasnilo gospodu Stepišniku, dejansko, ko
               govorimo o 2 milijardah, to je samo devizni priliv, obstaja še zelo močna domača
               potrošnja, ki je okoli 40 odstotkov skupne, tako da skupna turistična potrošnja je
               tam nekje, ocenjujemo na 3,6 do 3,7 milijarde evrov in to dejansko znaša 12 odstotkov
               potem BDP-ja. Ampak saj pravim, to je analiza po metodi WTTC.</p>
               <p>Strinjam se, da je naša velika prednost ta, da smo blizu tako razvite države, kot je
               recimo Avstrija, tudi ne smemo pozabiti na Italijo in pa sosednjo Hrvaško, ki se
               izjemno razvija turistično, sicer imajo še večje strukturne probleme, ampak se tudi
               zelo razvijajo.</p>
               <p>Jaz bi šel mogoče po vrsti, bom res probal biti kratek, ne bom vsega komentiral, ker
               mislim, da tudi ni prav, da na nek način repliciram čisto vsakemu mnenju, sploh
               zaradi tega, ker mislim, da velika večina razprave je bila zelo na mestu, to moram
               res najprej povedati. Mogoče samo tam, kjer je bilo kakšno vprašanje, mogoče
               pojasnilo.</p>
               <p>Strinjam se z gospo Pavličevo, ki je rekla, da je blejska obvoznica eden ključnih
               cestno infrastrukturnih izzivov, ki vplivajo še kako na slovenski turizem. Gre za
               moteč element v samem Bledu in pa tudi kot povezava do Bohinja, to ni seveda najbolj
               optimalno. Kot ste sami ugotovili, nekaj domače naloge mora še biti v lokalnem
               okolju, predvsem, kolikor sem seznanjen še vedno ni čisto določena trasa, kje naj bi
               to šlo zaradi lastniških problemov, ker gre za neke zasebne lastnine, ki še ni
               urejena, bomo pa spremljali to zadevo, konkretno bom poklical gospoda Riglerja v
               najkrajšem času, pa mogoče tudi podal eno informacijo naprej. Na sploh, kar se tiče
               infrastrukture, ne vem, če ste gledali par dni nazaj, zdaj ko imamo v Sloveniji tako
               odmeven dogodek, kot je promocija novega Mercedesa, <stage>/ oglašanje iz klopi/</stage>, ja,
               zanimivo, a ne, tako da državne ceste so naš naslednji največji izziv,
               infrastrukturni, če smo avtoceste zgradili, verjetno, če bi jih gradili v vseh teh
               letih bolj skrbno ali pa bom rekel, ceneje glede na kvadratni meter izgrajene
               avtoceste, bi verjetno imeli tudi že državne ceste poštimane do te mere, da bi tudi
               sami ocenjevali, da je to dobro. Verjamem pa tudi to, da se je izbiralo te
               magistralen ceste za promocijo oziroma za testiranje tega Mercedesa, tudi tiste, ki
               so boljše, ampak kakorkoli, verjetno vsepovsod se, tudi v drugih državah, soočajo s
               temi problemi.</p>
               <p>Mogoče samo, kar se tiče vsebine, to se mi je zdelo zanimivo vaše razmišljanje, da bi
               strategija morala bolj izpostavljati določene regije, kjer je turizem že bolj razvit.
               Tukaj vas moram žal razočarati, da naš koncept je ravno obraten bil, namreč v
               preteklosti smo že imeli strategije, kjer so se zelo fokusirali na obalo,<stage type="mag"/> <stage>(nadaljevanje)</stage> na Gorenjsko in še mesta in
               Pohorje. In iz te strategije so takrat izpadli recimo celotno Obsotelje, pa se je med
               tem časom izjemno dobro razvilo, Terme Olimja in tako naprej, mogoče tudi zaradi
               tega, ker so bili izven strategije, pa se sedaj navezujem na naslednjo misel, so
               odlično se povezali pa znotraj lokalne skupnosti in tam je en vzorčen primer, kjer je
               to sodelovanje med lokalno skupnostjo in pa gospodarstvom res izjemno do te mere, ker
               nekdo je danes rekel, da imamo hotelski turizem, žal to prepogosto tudi drži in tukaj
               gospodarske družbe vsaka za sebe se poskuša čim bolje verjetno uspešno, kaj naj
               rečem, poslovati. Recimo, dam samo kot dober primer Terme Olimja, tam so to že tako
               zelo presegli, da čez dan, kjerkoli ste v dolini in če bi želeli ostali bodisi po
               partiji golfa pri Amonu ali ogledu gor jelenov, ali pa kjerkoli, lahko samo mirno
               rečete, jaz bi pa danes zvečer večerjal pri vas, sem hotelski gost in dobite tam
               večerjo, namesto v hotelu, brez doplačila. To je izjemna kakovost in tukaj, jaz bom
               zdaj poskušal malo misli združiti, da ne bom predolg, to je tista kakovost, se pravi,
               kakovost doživetja in tam nimajo problema z vračanjem ali nevračanjem turistov, ampak
               v bistvu so vsi tako navdušeni, zdaj celo so šli tako daleč, da ni treba več dati
               številko sobe, ampak samo poveš, sem Marko Pogačnik, sem v hotelu Sotelija, jaz bi z
               mojo družinico danes tukaj večerjal, oni se nasmejejo, rečejo krasno, super,
               izvolite, plačaš pijačo samo, vse ostalo oni poravnajo s hotelom, v okviru seveda
               nekih menijev, ki so sprejemljivi, absolutno, tudi za gostince.</p>
               <p>No, če grem naprej, da res ne bom predolg, tukaj bi, tole bi še pokomentiral, kar je
               rekla gospa Dimičeva. Sobodajalstvo, zdaj jaz sicer ne vem, na koga je naletela, in
               tukaj je možno, da je več tolmačenj v različnih upravnih enotah, mi imamo
               sobodajalstvo kot edino gospodarsko panogo v Sloveniji urejeno tako, da ni potrebno,
               da ste samostojni podjetniki ali pa d.o.o. ali pa karkoli, kot fizične osebe lahko to
               opravljate, plačate, bodisi se odločate, da plačujete glede na višino normiranih
               stroškov in tukaj pa opozarjam na vas, ko bo Zakon o dohodnini, Ministrstvo za
               gospodarstvo je že dalo predlog za spremembo tega Zakona o dohodnini, kjer želimo, da
               se vrne višina normiranih stroškov iz 25 na 70 odstotkov, kot je nekoč že bilo. na ta
               način smo prepričani, da bi se celo več nabralo denarja v proračun in spodbujalo to
               sobodajalstvo kot panogo. Ponavljam pa, mislim, da je sobodajalstvo zelo enostavno in
               bomo kontaktirali gospo Dimičevo in ji mogoče dali tudi eno obrazložitev oziroma
               napotek, ker mislimo, da je to res tako.</p>
               <p>Mogoče še za konec, ko je bilo govora o "budgetu", da, ne, seveda, zdi se, da saj
               turizem gre neko svojo pot, ampak za zmanjšanje sredstev za promocijo pomeni tudi,
               recimo, konkreten primer, včeraj me je klicala častna konzulka Kanade v Sloveniji in
               je rekla, gospod Hribar, a se vi zavedate, kakšno enkratno priložnost imate zdaj v
               Kanadi, da spromovirate Slovenijo, samo naredite eno kampanjo, da je to dežela Anžeta
               Kopitarja in v trenutku bodo vsi Kanadčani in Severna Amerika vedela za vas. Mi zdaj
               300 tisoč evrov nimamo, nimamo jih niti 50 tisoč,<stage type="mag"/> <stage>(nadaljevanje)</stage> <stage>/ oglašanje iz dvorane/</stage>. Prosim? Ja, jih ima, ampak to
               ni vredno to, da bi zdaj njemu šli <stage>/ oglašanje iz dvorane/</stage>. Ja, tako je. <stage>/ oglašanje
               iz dvorane/</stage>. Točno tako.</p>
               <p>Potem še, ja mogoče samo še to. Govora je bilo o moči lobijev pa o moči turizma. Jaz
               bi si res neskončno želel, da ta skupina ljudi, pa ste iz različnih strank in vidim,
               vsi podpirate turizem maksimalno in tako kot imamo mi presojo vplivov na okolje pri
               vsaki zadevi, imajo nekje v kakšnih državah dobesedno, pri vsakem zakonu, presojajo
               vplive na turizem. In to drži, se pa strinjam ,to je bilo rečeno tudi danes, da smo
               mi tisti, predvsem na ministrstvu, da sprejemamo ves čas in mi moramo ustavljati
               stvari v procesih medresorskega sodelovanja. Da pa je moč lobijev močna, naj vam
               povem samo en primer, recimo tako kot je pri nas poskrbljeno za varnost na bazenih,
               ni nikjer in to je dobesedno zlobiran pravilnik, ki točno določa milijon enih zahtev
               ali pa recimo primer v Avstriji, enkrat na leto je dovolj, da vam pregledajo lift,
               pri nas ga mora pooblaščeni serviser pregledati enkrat na mesec in vsak ta obisk
               serviserja stane mislim, da 60 ali 80 evrov na vsak lift in hotel, ki ima 6 ... in o
               tem govorimo, to je ta moč lobijev, gospa tamle na Ministrstvu za zdravje je celo
               priznala, ko smo imeli enkrat na zbornici, če se spomnite, je rekla, ja gospod
               Hribar, vi skrbite za turistično gospodarstvo, name pa pritiskajo ponudniki nekih
               zdravstvenih pripomočkov, jaz moram pa za njih poskrbeti. Napaka. Ni res, ona mora
               skrbeti za zdravje, mi pa za gospodarstvo.</p>
               <p>Ampak želim pa zaključiti s tem, da v Avstriji, ki je bila tako lepo omenjena in
               gospod Vogrin zelo dobro pozna, ker prihajate iz neposredne okolice, samo čez mejo so
               izjemno uspešni v vinskem turizmu, kjer milijoni ljudi ali pa recimo tudi štajerska
               vinska cesta, samo na drugi strani Svečine oziroma kaj je že, Jurij, mejni prehod, so
               lani beležili milijon 200 tisoč ljudi, na štajerskih vinskih cestah in tam nimajo
               problemov s prodajo vin, ker to turisti vse pokupijo, je pa res, da od malega je to
               vcepljeno v glavo in družinski hoteli in tukaj, če bi bila gospa Romana tukaj, bi
               tudi povedal, to je ta butični turizem in o tem tudi govori strategija, razvoj
               družinskih hotelov, ker mislimo, da sicer se nam bo dogajalo na vseh področjih,
               enostavno gostinstvo in turizem je takšna dejavnost. Saj vemo, ta boljše gostilne so
               pač družinski projekti, ne more biti drugače, to tako je in tako je tudi s hoteli. Če
               primerjamo recimo investicijo v kvadratni meter izgradnje štirizvezdničnega hotela,
               pa ne bom imenoval podjetja, prej smo malo veliko govorili o njemu, je približno 40
               odstotkov dražji bil kvadratni meter kot, upal bi si trditi, vsaj trg priznava,
               boljši hotel v Bohinju, ki je po vseh standardih "top of the top" in od tod tudi
               visoki amortizacije itd., itd.</p>
               <p>In čisto za konec, o Avstriji sem hotel govoriti, prva novica na ORF-u vsakega petega
               v mesecu je, kakšen je bil turistični izplen v preteklem mesecu, to je prva in top
               novica. Mi komaj dosežemo, da dvakrat letno z Majo Pak<stage type="mag"/> <stage>(nadaljevanje)</stage> pokomentirava turistična gibanja in po navadi mediji
               potem najdejo nekoga ob kakšnem jezeru, ki pa mogoče res ni iz tiste ciljne skupine,
               ki bi si mi želeli, da se še tisto dobro novico proba takoj znižati. In kaj je
               posledica, v Avstriji so šole in srednje in te faks šole, to je prepolno, ne morejo
               se vpisati otroci v Salzburgu in še drugje, ker vidijo v tem perspektivo in jaz
               razumem tudi današnjo sejo kot eno skupno zavezo, da bomo poskušali slovenski turizem
               maksimalno suportirati, z našega vidika, z naše pristojnosti bomo absolutno naredili
               vse, se pa vam že vnaprej zahvaljujem res za vso podporo. Hvala.</p>
            </sp>
            <sp xml:id="SDT6-OZG-nujna-11-2012-06-29.sp52">

               <speaker>PREDSEDNIK MATJAŽ HAN:</speaker>

               <p> Hvala lepa, s tem smo zaključili vse razprave. Zdaj, jaz razumem Marjan, da boš ti
               pripravil tudi to preglednico in primerjavo z našimi sosednjimi dražvami, jaz pa
               obljubljam, da bom verjetno najmanj dvakrat na leto sklical enkrat to točko, da ase
               bomo pogovarjali, vsaj mi, če že drugi o tem ne razmišljajo.</p>
               <p>Tako, zdaj bi dal pa jaz sklep na glasovanje in sicer, Odbor za gospodarstvo se
               seznanja s strategijo razvoja slovenskega turizma v letu 2012-2016. Če želi kdo
               obrazložiti glas, če ne glasujemo.</p>
               <p><stage>(Za je glasovalo 8.)</stage><stage>(Proti nihče.)</stage></p>
               <p>S tem smo zaključili to točko dnevnega reda, zaključujem tudi 11. sejo našega odbora,
               pa se verjetno do počitnic še kar nekajkrat vidimo, ker imamo neke zakone, ki jih
               bomo obravnavali. Hvala lepa. <stage type="time">Seja se je končala 29. junija 2012 ob 12.20.</stage>
               </p>
            </sp>
         </div>
      </body>
   </text>
</TEI>