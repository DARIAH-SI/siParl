<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZO-nujna-22-2013-11-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A65E09441D3069C5C1257D1F005A7F7D</idno>
               <idno type="custom" subtype="day">728DDAB09AAED625C1257C3100470DF1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=728DDAB09AAED625C1257C3100470DF1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZO-nujna-22-2013-11-26.OZO" n="22">
               <name>nujna seja</name>
               <date when="2013-11-26"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZO-nujna-22-2013-11-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZO-nujna-22-2013-11-26.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA OBRAMBO</stage>
            <stage type="session">22. nujna seja</stage>
            <stage type="date">(26. novembra 2013)</stage>
            <stage type="chairman">Sejo je vodil Franc Jurša, predsednik odbora.</stage>
            <stage type="time">Seja se je pričela ob 16.24. </stage>
            


            <sp xml:id="SDT6-OZO-nujna-22-2013-11-26.sp1">

               <speaker>PREDSEDNIK FRANC JURŠA:</speaker>

               <p>Pričenjam z 22. nujno sejo Odbora Državnega zbora Republike Slovenije za obrambo, ki
               je bila sklicana na podlagi 47. in drugega odstavka 48. člena Poslovnika Državnega
               zbora Republike Slovenije. Pozdravljam vse navzoče člane odbora, ministra za obrambo
               Romana Jakiča, druge vabljene ter navzoče predstavnike medijev. Obveščam vas, da
               nobeden od članov ni zadržan, tako da nadaljujemo dejansko v sestavi kot smo bili že
               prej.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red: 1. točka - reorganizacija regijskih centrov za obveščanje, to
               je informacija, 2. točka - vprašanja in pobude članic in članov odbora. Dne
               21.11.2013 sem vam posredoval predlog za razširitev dnevnega reda s točko 1.a -
               informacija o dogodku v ISAF-u. Drugih predlogov za umik oziroma širitev dnevnega
               reda v poslovniškem določenem roku nisem prejel. Zato prehajamo na odločanje o
               predlogu za razširitev dnevnega reda s točko 1.a - informacija o dogodku v ISAF-u.
               Želijo stališča o tem predlogu predstaviti predstavniki poslanskih skupin? Ne želijo.
               Prehajamo na odločanje o predlogu za širitev dnevnega reda. Glasujemo.</p>
               <p>Kdo jez za? <stage>(7 članov.)</stage> Kdo je proti? <stage>(Nihče.)</stage></p>
               <p>Dnevni red smo razširili.</p>
               <p>Prehajamo na <title>1. TOČKO DNEVNEGA REDA - REORGANIZACIJA REGIJSKIH CENTROV ZA
                  OBVEŠČANJE, INFORMACIJA.</title> Besedo dajem ministru za obrambo. Izvolite, gospod
               minister.</p>
            </sp>
            <sp xml:id="SDT6-OZO-nujna-22-2013-11-26.sp2">

               <speaker>ROMAN JAKIČ:</speaker>

               <p>Hvala za besedo, spoštovani predsednik. Članice in člani odbora!</p>
               <p>V dopisu ste dobili naše gradivo, ki govori o reorganizaciji regijskih centrov za
               obveščanje. Kot veste ste nas v septembru zaprosili za informacijo glede realizacije
               drugega sklepa sprejetega na 10. nujni seji Odbora za obrambo z dne 19.7. ob
               obravnavi točke dnevnega reda reorganizacija regijskih centrov za obveščanje. Takrat
               je Odbor za obrambo predlagal ministrstvu naj pred kakršnimikoli spremembami na
               področju reorganizacije centrov za obveščanje opravi celovito oceno stanja in analizo
               predvidenih učinkov teh sprememb. V tej informaciji smo povzeli ključne aktivnosti,
               ki so bile izvedene še v času prejšnje vlade ter aktivnosti, ki so v mandatu te vlade
               privedle do tega, da je bilo delovanje regijskih centrov za obveščanje vrnjeno v
               stanje pred 1.7.2012.</p>
               <p>Kot veste je, ne bom šel v detajle, v gradivu imate kako je potekala zgodba od
               1.7.2012, ampak že na zaslišanju pred tem odborom sem najavil, da bomo organiziranost
               regijskih centrov za obveščanje vrnil v stanje pred 1.7.2013. Tako kot sem ocenjeval
               takrat tudi danes ocenjujem, da je bila odločitev o ukinjanju nočnih izmen v
               nekaterih regijskih centrih za obveščanje premalo premišljena poteza in je temeljila
               zgolj na tehničnih možnostih izvedbe preveza klicev ter
               informacijsko-komunikacijskega centra zaščite in reševanja. Ta odločitev pa po moji
               oceni ni upoštevala bistvenih dejstev, ki izhajajo iz vsebine zasnove sistema zaščite
               in reševanja, se pravi sistem zaščite in reševanja namreč v pretežni meri temelji na
               lokalnih skupnostih in enotah zaščite reševanja in pomoči, tako je tako velikih
               sprememb v sistemu zaščite in reševanja brez vključevanja lokalnih skupnosti in
               reševalnih enot ni primerno izvajati, kar je pokazala tudi reakcija le-teh, če
               govorimo samo o njih in da ne govorim tudi o zdravstveni sferi in tako naprej.</p>
               <p>V gradivu  so navedeni tudi
               glavni razlogi zakaj smo v maju 2013 sprejeli določene ukrepe za kadrovsko popolnitev
               centrov s katerim so se začeli vzpostavljati pogoji za delovanje vseh 13 centrov 24
               ur na dan, pri tem moram poudariti, da smo iskali predvsem notranje kadrovske in
               organizacijske rezerve, se pravi z razporeditvami javnih uslužbencev znotraj
               Ministrstva za obrambo ter spremembami dela v regijskih centrih, tukaj smo vključili
               vodje in operaterje 6 v izmensko delo in takrat so bili vzpostavljeni pogoji, da se
               je s 1. septembrom 2013 ponovno lahko prešlo na 24-urno delovanje vseh regijskih
               centrov. Kot sem rekel prosta delovna mesta smo popolnjevali s premestitvami javnih
               uslužbencev, ki so že zaposleni v Upravi Republike Slovenije za zaščito in reševanje,
               s premestitvami zaposlenih iz upravnega dela in s premestitvijo vojaka iz Slovenske
               vojske po izpolnjeni starosti 45 let. Ker pa so se vmes zgodili odhodi zaposlenih je
               bilo 1.9. dejansko stanje zaposlenih v centrih samo za enega javnega uslužbenca višje
               kot v obdobju, ko je v nočnem času delovalo samo 8 centrov. Jaz ne bom šel v detajle
               glede tega, ampak moram reči, da tudi po analizi, ki je bila narejena in je v tej
               državi in proračunu prispevala prihranek, takrat, ko se ukinili ti centri in je bil
               prihranek polletni 26.000 evrov, moram reči, da teh 26.000 evrov ne odtehta varnosti
               državljank in državljanov, ki so s tem, ko so bili ukinjeni centri ali zmanjšani iz
               13 na 8, so bili pod zelo resno nevarnostjo, da se na njihov klic na pomoč ne
               odgovori tak efikasno kot to zagotavljamo z vsemi regijskimi centri s 24-urno podporo
               vsem službam, ki morajo odreagirati v primeru nesreč oziroma stisk ljudi. Hvala.</p>
            </sp>
            <sp xml:id="SDT6-OZO-nujna-22-2013-11-26.sp3">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Odpiram razpravo. K razpravi se je prijavil kolega Tonin. Preden pa bi začel z
               razpravo vas seznanjam, da kolega Petra Vilfana nadomešča kolega Jerko Čehovin.
               Matej, izvoli, beseda je tvoja.</p>
            </sp>
            <sp xml:id="SDT6-OZO-nujna-22-2013-11-26.sp4">

               <speaker>MATEJ TONIN (PS NSi):</speaker>

               <p>Še enkrat vsi lepo pozdravljeni!</p>
               <p>Tisti, ki se spomnite par sej nazaj Odbora za obrambo in te razprave o reorganizaciji
               teh klicnih centrov, veste, da je bilo to zelo politično pogojena razprava, ta
               reorganizacija teh klicnih centrov bi prinesla prihranka v višini letno okoli 50
               tisoč evrov. Zame osebno, pa tudi za našo poslansko skupino to kar predstavlja
               pomembno številko, da bi lahko prihranili 50 tisoč evrov. Prav tako ne drži očitek,
               da je bila ta odločitev v času našega mandata narejena nepremišljeno,
               ..<stage>/nerazumljivo./</stage>.. in tako naprej. V zvezi s tem so bili izdelani številni
               elaborati, ki so pokazali tudi smiselnost takšnega reorganiziranja. Seveda pa so se
               tukaj oglasili oziroma so se po koncu postavili številni lobiji, najprej tisti, ki
               skrbijo za softwer in drugo opremo v teh klicnih centrih, ker bi bili s tem odrezani
               od svojega dela posla. In ne nazadnje tudi tamkajšnji zaposleni, ki so si na nek
               način lagodno uredili takšen princip in takšen način delovanja. Torej, jaz mislim, da
               je bila reorganizacija, ki smo jo mi naredili, korak v pravo smer, bila pa je takrat
               neke vrste apolitična histerija, številni pritiski tudi na strani koalicijskih in
               opozicijskih poslancev s strani teh lobističnih skupin, če smem tako reči in to je
               zgolj recimo temu politična obljuba sedanje vlade, ki pa bo slovenske davkoplačevalce
               stala 50 tisoč evrov letno. In se mi zdi škoda, da ste od te racionalizacije
               odstopili, ker ta denar bi lahko namenili za kakšne druge potrebe, morda tudi za
               usposabljanje, morda tudi za boljšo opremo v preostalih  8 klicnih centrih, ampak kot sem rekel ta odločitev, ki ste jo zdaj
               sprejeli ne prispeva k večji varnosti Slovenk in Slovencev ampak k večji politični
               korektnosti, kot sem pa to rekel, nas bo pa to stalo 50 tisoč €.</p>
            </sp>
            <sp xml:id="SDT6-OZO-nujna-22-2013-11-26.sp5">

               <speaker>PREDSEDNIK FRANC JURŠA:</speaker>

               <p>Hvala. Besedo želi kolegica Sonja Ramšak.</p>
            </sp>
            <sp xml:id="SDT6-OZO-nujna-22-2013-11-26.sp6">

               <speaker>SONJA RAMŠAK (PS SDS):</speaker>

               <p>Hvala za besedo. Lep pozdrav še enkrat vsem skupaj. Jaz moram reči, da me je tako ta
               informacija kot pa tudi uvodna razprava ministra razočarala predvsem v tistem
               strokovnem delu, namreč minister niso bili ukinjeni regijski centri ampak v bistvu je
               šlo za ukinjanje nočnih izmen v določenih regijskih centrih in prevezava klicev na
               številko 112 v druge centre. Glede tega kar iz tega poročila vidimo me seveda čudi,
               zakaj se odbor za obrambo ni seznanil z analizo, ki bi naj bila izdelana konec leta
               2012 in ki bi naj na podlagi te analize bi naj bila tudi učinki nove reorganizacije
               dela regijskih centrov, ki jih je opravila uprava za zaščito in reševanje po kateri
               sicer govorite o 26 146,34 € prihranka, kar je zanemarljivo po vaših besedah bi pa
               rekla tako. Da oceno o tem, da je trenutna organizacija regijskih centrov ustrezna
               oziroma optimalna in da bi kakršnakoli druga reorganizacija pomenila zmanjšanje
               sposobnosti delovanja sistema zaščite, reševanja in pomoči. Seveda pomeni, da teh
               stvari ne pozna kako delujejo. Jaz bom rekla takrat, ko je minister Hojs prišel v ta
               državni zbor in ko je predlagal, da se v določenih centrih ukine ta nočna izmena so
               šle razprave nekaterih nas poslank in poslancev celo v tej smeri, da bi lahko z
               ukinjanjem določenih centrov pa zagotovili res bom rekla tehnično opremljenost in
               tudi kadrovsko opremljenost manjšega števila centrov, s katerimi bi dosegali veliko
               boljše rezultate in da je Slovenija tako majhna v primerjavi z nekateri
               severnoevropskimi državami, ki imajo recimo po sami 3 centre obveščanja, da si
               Slovenija kot bom rekla sploh v tej težki situaciji, v kateri se nahaja dejansko ne
               more več privoščiti tako glomaznega sistema regijskih centrov. Glede na to, da sem
               tudi sama nekoč načrtovala ukrepe in pa seveda tudi posamezne naloge v regijskih
               centrih lahko rečem, da bi Slovenija po mojem osebnem prepričanju bila s 3 regijskimi
               centri absolutno sposobna opravljati vse naloge obveščanja in alarmiranja, seveda ib
               izpolnitvi vseh tehničnih stvari, ki jih je potrebno, to se pravi, da bi imeli
               učinkovit sistem alarmiranja, da bi imeli dobro povezljivost z ostalim službami,
               predvsem v tistem smislu, kar smo takrat v letu 2012 že povedali, da v regijskih
               centrih bi morali biti združeni vsi strokovnjaki vseh ostalih služb. Se pravi tudi
               nujne medicinske pomoči in podobno in da bi državljan, ko bi se vrnil na številko 112
               dobil navodila tudi takrat kadar niso potrebne intervencije. Se prvi pride do
               opekline na domu in seveda nekdo v paniki pokliče številko 112 in dobi ustrezne
               napotke. To kar pa sedaj zato v bistvu informacijo, a je to pa zdaj tisto pravo, pa
               moram reči, da me žalosti. Namreč želela bi si, da bi stroka resnično izdelala
               korektno oceno, moje vprašanje bi se pa navezovalo na naslednje. Glede na to, da ej
               bila medresorska delovna skupina ustanovljena, ki bi naj seveda tudi proučila in
               nekako predlagala vladi in pa seveda tudi državnemu zboru v bodoče organiziranost
               regijskih centrov, me zanima, ali ta delovna skupina je še aktivna oziroma ali še
               deluje z nastopom nove vlade ali je bila morda ukinjena. Strinjam se z mnenjem, ki ga
               je podal gospod Tonin, da
               različni lobi tudi znotraj zaščite in reševanje pa seveda pa tudi širše predvsem
               mislim tudi na medicinsko stroko se že leta in leta upirajo racionalizaciji in
               strokovni reorganizaciji Regijskih centrov za obveščanje. Pri tem vedno pozabljate
               povedati, da sistem kot tak predvsem mislim pri sistemu alarmiranja ne zagotavlja
               optimalnih možnostih oziroma, da s prenosom, ko so občine odgovorne za alarmiranje in
               je prenos in, da je ta sistem še vedno neustrezen se seveda pojavlja tudi vprašanje
               zakaj se tudi to ne uredi in, da je tukaj tista en del problemov, bi pa vas seveda
               minister vprašala tudi v zvezi s tem jaz ponavljam, da ste rekli, da je potrebno delo
               racionalizirati, da ni ne sme priti do novih zaposlitev in podobno.</p>
               <p>Vendar pa me zanima ali smo tako bogati, da si lahko privoščimo to, da nekdo za šesto
               oziroma sedmo stopnjo dežura v regijskem centru, ker vodje so na sedmi stopnji
               strokovne izobrazbe kar pomeni, da imajo temu primerno tudi plačo. Med tem, ko je za
               operativca v regijskem centru kolikor je meni znano po uveljavitvi sistemizaciji
               dovolj peta stopnja izobrazbe.</p>
               <p>Nadalje pa me zanima ali drži to, da so v regijskih centrih za obveščanje zaposleni
               tudi pogodbeni pripadniki oziroma, da so kot na pogodbi zaposleni kot pogodbena
               rezerva bivši upokojeni delavci regijskih centrov. Namreč nekatere informacije bi naj
               to potrjevale seveda pa želim slišati z vaše strani ali to drži ali ne drži. Toliko
               morda za uvod pa morda kasneje še kakšno vprašanje. Hvala.</p>
            </sp>
            <sp xml:id="SDT6-OZO-nujna-22-2013-11-26.sp7">

               <speaker>PREDSEDNIK FRANC JURŠA:</speaker>

               <p>Hvala. Besedo želi Matjaž Zanoškar. Izvoliš.</p>
            </sp>
            <sp xml:id="SDT6-OZO-nujna-22-2013-11-26.sp8">

               <speaker>MATJAŽ ZANOŠKAR (PS PS):</speaker>

               <p>Hvala. Spoštovani gospod minister, gospod načelnik, predsednik članice in člani in
               vsi povabljeni. Tako ni moja navada, da bi laskav vendar to bo danes že drugič, da
               dam pohvalo in ob enem tudi zahvalo ministru in pa vsem službam verjetno tudi Uradu
               za zaščito in reševanje za potezo, ki ste jo, ki jo boste naredili.</p>
               <p>Če se spomnimo nazaj v prejšnji mandat, v prejšnjo vlado, ko smo odločali o tem, da
               se ukinejo nočne izmene v nekaterih regijskih centrih potem jaz seveda nisem glasov
               za ta predlog, ker se mi je zdelo, da je zaščita in reševanje pač tako zelo pomemben
               element v celotni sestavi, da tu si nebi smeli priznati nobene posledice krize in
               nobene posledice tudi zmanjševanje sredstev.</p>
               <p>Z ukinjanjem nočne izmene v nekaterih centrih smo evidentno lahko prepoznali, da so
               stvari postavljene slabše kot so bile prej. Če pogledamo konfiguracijo neke Koroške
               regije in pa vse ostale stvari, kot je tudi razni komunikacijski šumi na relaciji
               Slovenj Gradec-Celje, kjer se je opravljala nočna izmena potem lahko vemo in smo
               prepričani v to, da komunikacije obveščanje ni potekalo tako kvalitetno kot pa prej,
               ko je nočna izmena na Koroškem bila izpostavljena.</p>
               <p>Kljub temu, če je šlo samo za ukinjanje nočne izmene v nekaterih centrih nekako bi
               mogoče še pristali na to, če nebi bili prepričani v to, da je to samo etapni cilj k
               napoti k ukinjanju k celotnem ukinjanju celotnih nekaterih centrov. Tudi sami ste
               danes v razpravi omenjali, da bi trije centri za zaščito in reševanje zadostovali v
               slednji za pokrivanje celotnega teritorija. Temu jaz odločno nasprotujem, zato, ker
               ti razlogi, ki sem jih povedal za nekatere regije kot je tudi Koroška absolutno tega
               nebi prenesli oziroma kvaliteta dela nebi bila taka kot pa je sedaj, ko imamo center
               na Koroškem. Torej mi smo nasprotovali temu seveda tudi temu etapnemu cilju ukinjanja
               in jaz bi rekel, da najbrž da 26.000 kolikor ste sedaj izračunali najbrž, da je to ta
               prava številka in je zanemarljivo proti temu kar bodo Centri za zaščito in reševanje
               teh trinajst imeli,  centri za
               zaščito in reševanje teh 13 imeli z uvajanjem nočne izmene. Ne gremo samo gledati na
               ta način, da bodo zaposleni ostali tam, da se jim ne bo treba voziti v Celje, da se
               bodo povzročili neki dodatni potni stroški in tako naprej. Gre izključno za ta
               osnoven elementarni namen centra za zaščito in reševanje, sprejemanje informacij,
               usmerjanje reševalcev na terenu, poznavanje terena in vse te komunikacijske linije,
               ki so izpostavljene na bistveno boljši kvaliteten način, če center deluje v celotni
               postavi oziroma v vseh treh izmenah. Nikakor se ne morem strinjati s predhodnikoma,
               ki sta drugačnega mišljenja. Jaz bom še enkrat pozdravil odločitev ministrstva,
               ministrov in službe za zaščito in reševanje. Mislim, da je to področje, kjer se kriza
               in pomanjkanje finančnih sredstev pač ne bi smelo prezentirati v taki obliki, da bi z
               ukrepi bila ogrožena življenja, bi bila ogrožena zaščita in reševanje naših
               državljank in državljanov. Zelo smo veseli, na Koroškem konkretno, kjer center za
               zaščito in reševanje dobiva nočno izmeno, da bo ostalo tako naprej, ker pri tem vemo,
               da bomo deležni vseh teh hitrih akcij in hitrih ukrepanj, ki jih je pa kar nekaj na
               Koroškem. Mi imamo tudi ne nazadnje slabe izkušnje, ukinjale so se določene državne
               institucije, med drugim tudi policijska uprava. Poglejte, navidezno bi rekel tako,
               zelo administrativno je bilo črtano, neka uprava se črta iz zemljevida, pa ni res.
               Posledice so bistvene, bistvene na padanju, na padcu varnostne situacije na Koroškem
               in na vseh drugih stvareh. To so posledice, ki se ne dajo več popraviti ali zelo
               težko. Zato je postavljanje konfiguracije centra za zaščito in reševanje na Koroškem
               zelo zelo pomembno in bistvenega pomena. In zato še enkrat, hvala lepa, izrazi
               hvaležnosti z naše strani.</p>
            </sp>
            <sp xml:id="SDT6-OZO-nujna-22-2013-11-26.sp9">

               <speaker>PREDSEDNIK FRANC JURŠA:</speaker>

               <p>Hvala. Besedo želi kolega Robi Hrovat.</p>
            </sp>
            <sp xml:id="SDT6-OZO-nujna-22-2013-11-26.sp10">

               <speaker>ROBERT HROVAT (PS SDS):</speaker>

               <p>Hvala lepa za besedo, lepo pozdravljeni. No, ta zadnja razprava je bila pa res
               zanimiva. Prav lepo je poslušati, ko tudi koalicijski poslanci spoznajo, da denarja
               za sistem zaščite in reševanja reševanje ne sme manjkati. Spomnimo se razprave okoli
               proračuna, koliko enih besed je bilo, koliko tiskovnih konferenc, prepričevanj drug
               drugega, da smo na koncu prišli do tistih 3 milijonov, ki smo jih vrnili sistemu
               zaščite in reševanja, ki so bila odvzeta, kakorkoli gledamo, pri pripravi proračuna.
               Jaz verjamem, da tudi ministru ni bilo všeč, da je bilo potrebno zmanjševati sredstva
               na obrambi, pa niti ne na sistemu zaščite in reševanja. Ampak kljub vsemu na koncu se
               je našel nek dogovor, nek kompromis, ki je pač pripeljal do tega, da sedaj sistem
               zaščite in reševanja vsaj v letu 2014 bo normalno funkcioniral.</p>
               <p>Poglejte, kar se pa tiče centrov za obveščanje, kakorkoli se politično pregovarjamo,
               ker sedaj se politično pregovarjamo, ne govori stroka, ampak se politiki pregovarjamo
               kaj je bolj prav in kaj je manj prav. Poglejte, dejstvo je, da to, kar imamo v
               Sloveniji, niso klasični centri za obveščanje kot jih poznamo drugje po Evropi. Kako
               izgledajo ti centri za obveščanje ste, verjamem, da večina vas, ki sedimo danes tukaj
               ali pa sedite tukaj, videli, da gre pravzaprav za majhne sobice za preusmerjanje
               klicev in proženje prvih posredovalcev. To so naši centri za obveščanje. Pravi pomen
               centrov za obveščanje je, da tudi usmerjajo, da vodijo intervencijo, da vodijo potek
               intervencij in pa da so z nasveti na voljo tistim, ki pomoč potrebujejo. Sedaj bodimo
               realni, pa si povejmo, da takšnih centrov,  kot jih imamo v Sloveniji, ni nikjer v Evropi. Nikjer. Govorim seveda
               o tako majhnih, da se razumemo.</p>
               <p>Strokovna nujnost je centre združevati, združevati z namenom učinkovitosti, pa ne
               samo zaradi učinkovitosti in prihranka denarja ampak zaradi učinkovitosti za vse
               tiste, ki pomoč potrebujejo.</p>
               <p>Če bi si že želeli decentralizacijo teh centrov, bi bilo najprej kar bilo treba
               narediti, dati ven iz teh večjih krajev, potem bi bil nek efekt.</p>
               <p>Glejte, to nasprotovanje drug drugemu se mi zdi, da gredo resnično predaleč in res bi
               pričakoval, da bi si vsaj odzivanje na pomoč znali urediti tako, da bi se upoštevala
               stroka in ne vsakokratne želje politike. Govorim o politiki, ki je bila prej in o
               politiki, ki je zdaj.</p>
               <p>Glejte, z vztrajanjem na nekem sistemu, ki ni primerljiv v nobeni države Evropske
               unije, mislim, da škodujem predvsem sistemu, kot takem.</p>
               <p>Nekaj podatkov, ki ste jih navedli v vašem poročilu, spoštovani gospod minister, ali
               pa v gradivu, ki ste ga poslali za današnjo sejo, ste napisali tudi, da je z
               ukinitvijo teh nočnih izmen prišlo do prihranka, 26 tisoč evrov.</p>
               <p>Zanima me, glede na to, da zagovarjate ponovno vzpostavitev, tudi na reakcijskih
               časih, na odzivnih časih centrov za obveščanje, me zanima ali se je z ukinitvijo
               nočnih izmen v tistem času, odzivnost intervencijskih enot zmanjšala ali povečala. </p>
               <p>Po mojih informacijah, ki sem jo zasledil enkrat, ko ste imeli, mislim, da, vi,
               tiskovno konferenco, ste celo povedali, da se je odzivni čas skrajšal, kljub temu, da
               so bili nekateri centri, nočne izmene, takrat ukinjene.</p>
               <p>Zdi se mi, da je bilo gradivo oziroma obrazložitev, ki ste jo prej predstavili precej
               politične narave. Dejstvo je, da se na hearingu obljubili, da boste vrnili nočne
               izmene, da boste vzpostavitev centrov postavili tako, kot je bilo prej. To je bila
               politična odločitev in tudi to kar danes obravnavamo je posledica političnih
               odločitev, ne odločitev stroke.</p>
               <p>Kdo je stroka zaščite in reševanja v Sloveniji? Kdo je stroka? Ali so stroka župani,
               ki so nasprotovali? Ali so stroka novinarji? Vi ste napisali tukaj, da novinarska
               vprašanja so se postavljala, da ste zaradi tega šli v to, da so bili protesti
               županov, da so bili sindikati vojske proti. Napisali ste tudi poveljstvo Gasilske
               zveze Slovenije. Prav rad bi videl njihovo mnenje, zanima me kdaj je to mnenje bilo
               dano.</p>
               <p>Glejte, spoštovani minister, vi ste se odločili in ste naredili tako kot ste ampak
               mislim, da s tem niste pomagali sistemu, zaščite in reševanja, ker prava pomoč bo
               takrat, ko se boste naslonili na stroko, ko bo stroka povedala koliko centrov za
               obveščanje resnično potrebujemo in ne takrat ko se bo za to odločila politika, brez
               kakršnikoli analiz.</p>
               <p>Vi, kot minister, ko ste se prišel sem predstavljati, ste to rekel takrat na pamet,
               brez vpogleda v kakršnekoli analize, ki so bile pripravljene prej, predno ste vi
               prišel na to mesto.</p>
               <p>Še enkrat rečem, da  je to
               napaka, da bi v Sloveniji potrebovali manj centrov za obveščanje in tiste bolj
               učinkovite z drugačnim sistemom, da bi dejansko bili ti centri za obveščanje
               namenjeni vodenju poteka intervencije in pomoči vsem, ki pomoč potrebujejo. Hvala
               lepa.</p>
            </sp>
            <sp xml:id="SDT6-OZO-nujna-22-2013-11-26.sp11">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Besedo želi kolega Čehovin.</p>
            </sp>
            <sp xml:id="SDT6-OZO-nujna-22-2013-11-26.sp12">

               <speaker>JERKO ČEHOVIN (PS PS):</speaker>

               <p>Hvala gospod predsednik. Lep pozdrav ministru, načelniku s sodelavci.</p>
               <p>Torej nisem ravno pogost gost na teh sejah ampak slučajno sem lansko leto bil na
               podobni seji, ko se je obravnaval predlog ministra in moram reči, da vsi prisotni, ne
               samo župan, župan je bil v manjšini, ampak predvsem predstavniki teh centrov so
               povedali, da bo ta sistem neučinkovit.</p>
               <p>Vrsta razlogov, lahko jih po magnetogramu vidimo tudi, kaj so govorili, zdaj ali je
               to stroka ali ni stroka, jaz ne bom rekel, ali so govorili na pamet tudi ne bom
               rekel. Mislim, da če danes očitamo ministru, da govori na pamet, je tudi takratni
               minister govoril na pamet, ker tudi ni nobene analize bilo kaj bo to prineslo oziroma
               samo neka ocena, da bo to 26 tisoč evrov, kar pa rahlo dvomim, če izračunamo
               oportunitetne<stage>(?)</stage> stroške na prevoze in na ostale zadeve, pri čemer pa moram povedati,
               govorim za tisto območje, ki ga najboljše poznam, to je območje Postojna, Primorska,
               da je bilo tukaj veliko vprašanje tudi. Namreč v nočnih izmenah so prihajali ljudje
               iz centra Postojne v Koper, brez da bi znali italijanski jezik. Niso znali
               italijanskega jezika. Enako velja tudi za Prekmurje, ker niso znali madžarščine ko so
               šli v Maribor. Torej mi vemo, da smo s tem kršili več zakonodaje.</p>
               <p>Druga stvar. Bile so tudi neke nelogičnosti, to se še jaz spomnim, ko recimo je bilo
               vprašanje, to je bila čisto arbitrarna odločitev, zakaj prenos iz Novega Mesta v
               Brežice, ker so trikrat manjši center, kot Novo Mesto, je tudi bližje nekako
               drugim.</p>
               <p>Mislim, da to ni nikakršno presenečenje. Minister je na hearingu zelo jasno povedal.
               V naši stranki ga podpiramo. Zanimivo je, zdaj sem prišel iz enega drugega sestanka,
               kjer so predstavniki iste politične opcije govorili, da se Slovenija centralizira,
               zdaj pa ko hoče en minister pa dejansko opraviti neko decentralizacijo, pa spet
               ugotavljamo, da ni prav.</p>
               <p>Glejte, menim, da centri v popolnosti bi morali biti tam, kjer so tudi službe za
               urgenco, ker se med seboj povezujejo in lahko na primeru, ko je gospod Hrovat prej
               rekel, da naj primer povem. Dejansko smo imeli primere pri nas, ko iz Koprčani<stage>(?)</stage>
               niso poznali terena, ga niso poznali. Prej ste govorili za relativno zelo gozdnato
               območje, zelo kompliciran sistem cest in tam se zgodita dve nesreči, ko so vodili
               reševalce v napačno smer.</p>
               <p>Poleg tega so nekatera imena po vaseh taka, da je lahka neka vas, neki zaselek v
               Brkinih ima podobno ime, kot ga ima recimo en v tako imenovani Podgori.</p>
               <p>Še zlasti je tu, ker gre za relativno veliko območje, smo takrat dejansko
               ugotavljali, da to ne bo učinkovito in to ni bilo moje mnenje ali pa samo moje
               mnenje. To je bilo tudi dejansko mnenje ljudi, ki so prišli iz prakse. Ali so to
               ...<stage>/nerazumljivo/</stage>... jaz o tem ne bom sodil, mislim pa, da gre v glavnem za ljudi, ki
               zvrstno poznajo področje oziroma območje o katerem delujejo in ne nazadnje se mi zdi,
               da tudi če lokalno prebivalstvo podpira obstoj takih centrov, menim, da ne moremo
               meriti  večjo varnost, večjo
               sigurnost, manj incidentih primerov ali pa hitrejše intervencije samo skozi denar.
               Včasih se mi zdi, da smo dejansko obsedeni s tem, da menimo, da bomo privarčevali
               morda 10 tisoč evrov. Samo pri enem incidentu se lahko zgodi veliko večja škoda.</p>
               <p>Moram reči, da podpiram odločitev ministra in pravzaprav je že malo pozno ampak ok
               ...<stage>/nerazumljivo/</stage>... Hvala.</p>
            </sp>
            <sp xml:id="SDT6-OZO-nujna-22-2013-11-26.sp13">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Želi repliko Robert Hrovat.</p>
            </sp>
            <sp xml:id="SDT6-OZO-nujna-22-2013-11-26.sp14">

               <speaker>ROBERT HROVAT (PS SDS):</speaker>

               <p>Hvala.</p>
               <p>Resnično ne mislim oziroma ne želim prepričevati nikogar, ker odločitev ministra je
               padla in centri spet delujejo tako, kot so delovali.</p>
               <p>Spoštovanemu kolegu bi pa rad povedal, da kljub vsemu ta odločitev za poskusno
               ukinitev teh nočnih izmen za 6 mesecev, ni bila narejena na pamet.</p>
               <p>Če bi si prebrali gradivo za današnjo sejo, tudi ministrstvo je korektno podalo oceno
               kako, na kakšen način se je pristopilo v pršenjem mandatu pod ministrovanjem gospoda
               Hojsa do teh optimizacij.</p>
               <p>Dovolite mi, medresorsko delovno skupino za pripravo predloga racionalizacije
               dežurnih služb na področju obrambe, zaščite in reševanja, varnosti nujne medicinske
               pomoči ter prometa z namenom, da pripravijo analizo obstoječe ureditve, izvajanja
               dežurstva ter predlaga racionalizacijo dežurnih služb. V medresorski delovni skupini
               so sodelovali predstavniki ministrstva za obrambo, za notranje zadeve, za zdravje, za
               infrastrukturo in prostor. Na podlagi analize je delovna skupina izdelala predlog
               racionalizacije dežurnih služb, pri katerem je upoštevala optimizacijo poslovnih
               procesov, hitrejšo odzivnost, enotne lokacije dežurnih služb, poenotenje načina dela,
               optimizacijo izvajalcev in spremembo normativne ureditve.</p>
               <p>Torej tukaj je šlo za podlago, ki ji lahko rečemo strokovna. Tukaj pri ponovno
               vzpostavitvi nazaj, sistema, kot je bil pred tem, gre pa za politično odločitev in jo
               spoštujem. Vi ste se odločili, koalicija se je odločila, da tako bo in naj bo tako
               ampak ne me prepričevati, da je to optimalno, ker ni. Zame to ni optimalno.</p>
               <p>Sistem, kot ga imamo v Sloveniji, ga ni nikjer v Evropi. Takih majhnih centrov ni
               nikjer. Pa ne gre samo za denar, ne gre za privarčevana sredstva, gre za odzivnost,
               gre za način dela. Tam je treba začeti, tam je treba narediti nekaj več. Ne samo
               očitati kako smo želeli varčevati pri denarju. Dejstvo je, da to sploh ni bil glavni
               cilj.</p>
               <p>Res bi pa rad slišal, saj ministra sem že vprašal in upam, da mi bo odgovoril, kakšen
               je bil odzivni čas. Kakšne so bile spremembe po tem ko nočne izmene ni bilo? To je
               zelo pomembno. Da ne govorimo na pamet, da rečemo, ja, zato ker nočnih izmen ni bilo,
               zato so se zdaj odzivni časi podaljšali, niso poznali lokacij in tako naprej. Lahko
               da se je zgodilo kaj takšnega, dopuščam seveda tudi možnost ampak če gledamo sistem,
               kot celoto, se pa ni spremenilo nič, morda se je celo skrajšal odzivni čas. Hvala
               lepa.</p>
            </sp>
            <sp xml:id="SDT6-OZO-nujna-22-2013-11-26.sp15">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Predno bomo nadaljevali razpravo naj samo povem, da mag. Melito Župevc nadomešča
               kolega Dragan Bosnić.</p>
               <p>Tudi sam želim dati zelo kratek prispevek, potem pa bi prosil še za odgovore, mogoče
               s strani ministrstva in sledi razprava še kolegice Ljubice Jelušič.</p>
               <p>Glede na to, da sem na nek način s sistemom zaščite in reševanja povezan od leta
               1989, zadnja tri leta nekoliko manj, seveda na nek način ...<stage>/nerazumljivo/</stage>... poznam
               sam sistem, kot tak.</p>
               <p>Ta sistem dejansko sloni predvsem na prostovoljni bazi, ne govorim zdaj o centrih za
               obveščanje ampak o celotnem sistemu zaščite in reševanja, kar je seveda zelo
               pohvalno. Ob priložnosti ob enem obisku bosanske delegacije  niso mogli verjeti, da na primer naši gasilci
               odigrajo tako pomembno vlogo znotraj sistema kot jo pač odigrajo in je zato za njih
               nepojmljivo. Zaradi tega mi v nobenem primeru ne smemo tega segmenta zaščite in
               reševanje izgubiti, mogoče tudi s kakšnimi potezami, ki niso najbolj primerne oziroma
               tudi s samimi rešitvami. S tem, ko tako, pa gledam malo mogoče z drugega zornega
               kota, meni se zdi in čutim nekje že vrsto let, to sem tudi govoril pokojnemu
               poveljniku civilne zaščite Republike Slovenije pred davnimi leti, da bi pa morali na
               tem področju dejansko narediti neke sistemske korenite spremembe, pa ne toliko zaradi
               tega, da ta sistem ni učinkovit, sistem na nek način je in tudi zelo, lahko rečemo,
               je učinkovit, ampak mislim, da nekatere naloge sežejo predaleč, predvsem pa mislim to
               na področje reševanja problematike zaščite reševanja znotraj lokalnih skupnosti, ki
               jih imamo organizirane dejansko tako kot jih imamo. Imamo zelo zelo male občine, na
               drugi strani pa zelo velike občine in potem do kod seže tudi na področju zaščite in
               reševanje, seveda organiziranost sistema s strani države.</p>
               <p>Veste, jaz sem začel delati na področju zaščite in reševanje, ko je na področju
               Pomurja bilo šest profesionalnih delavcev in smo pokrivali to področje. Če danes
               seštejemo, jih je trikrat, sigurno trikrat več. In se sprašujem ali je ta sistem
               sedaj bolj učinkovit kot je bil v preteklosti. Ni najbolj učinkovit. Mislim, ni
               toliko bolj učinkovit kot je bil v preteklosti, ampak to je sistemsko vprašanje,
               tukaj bi se naša država, družba, mi vsi morali maksimalno angažirati, da bi to zadevo
               spremenili. Jaz ne bom govoril o tem ali mi imamo dovolj centrov ali jih nimamo
               dovolj, odločitev prejšnjega ministra je bila taka kot je bila. Mislim, da ni bilo
               toliko zadeve narobe s tem, ko so se te stvari spremenile, pa tudi moram reči, da
               tisto prejšnje ni bilo nič manj učinkovito oziroma je mogoče celo za nek segment bilo
               bolj učinkovito in se zdaj dejansko zopet pojavlja na osnovi interesa taka
               organiziranost, pač smo že naštevali kdo je vse bil tisti, ki je izkazoval interes po
               tem, da se centri zopet vrnejo na nivo organiziranosti pa na število centrov, takšnih
               kot so. No, ne smemo si zatiskati oči. Tudi manj centrov bi lahko imeli v Sloveniji,
               ampak trenutna odločitev je taka, ko se bomo lotili sistemskih rešitev, potem se pa
               lahko znotraj teh sistemskih rešitev mogoče na tem področju naredi pa tudi ta
               sprememba.</p>
               <p>Zdaj bi pa žele še omeniti dvojezično področje. Tukaj moramo imeti centre
               organizirane tako, da bo operater, ki dela v centru za obveščanje, razumel tistega,
               ki sporoča o kraju nesreče, pa bom zdaj rekel katerekoli nesreča se zgodi, mora
               operater vedeti jezik tistega, ki sporoča. To pa je v velikih primerih na primer v
               Pomurju v madžarskem jeziku, na področju obale je pogovorni jezik teh ljudi lahko
               tudi italijanski in tukaj mislim, da nimamo dosti manevrskega prostora. kje bo kateri
               center lociran, to zdaj ni vprašanje. Vprašanje je, da ljudje razumejo pogovorni
               jezik.</p>
               <p>Zdaj bi se pa še rad malo dotaknil, res čisto kratko, glede samih vračil sredstev DDV
               gasilskim organizacijam. Moram reči, da smo skupaj na nek način, z dobro voljo
               koalicije in tudi opozicije to zadevo namenili tako kot smo namenili in prav je, da
               smo tako naredili in sam tudi bom raje, da sem bil eden od akterjev, ki smo znotraj
               koalicije se dejansko tudi to dogovorili. Pa seveda tudi o tem, o tem davku na
               nepremičnine, kljub temu, da imamo to rešitev mi zapisano striktno v 50. členu Zakona
               o gasilstvu, smo s posluhom šli reševati in če ravno imamo že tudi to zadevo
               zapisano.</p>
               <p>Zdaj bi jaz mojo razpravo končal in bi mogoče predlagal pred razpravo  gospe Ljubice Jelušič, da na
               nekatera vprašanja odgovori minister.</p>
            </sp>
            <sp xml:id="SDT6-OZO-nujna-22-2013-11-26.sp16">

               <speaker>ROMAN JAKIČ:</speaker>

               <p>Najlepša hvala. Predsednik, če boste dovolili, bo tudi generalni direktor Uprave
               Republike Slovenije za zaščito in reševanje šel v detajlne odgovore, predvsem tiste,
               ki zadevajo učinkovitost, manjšo učinkovitost ali karkoli.</p>
               <p>Moja razprava bo na tej točki mogoče, jasno, minister je politik, malo politična.
               Politična odločitev, se mi zdi, je bila bolj ukinjanje 13 regijskih centrov kot pa
               moja, da sem jih vzpostavil nazaj. Zato, ker je stroka, gasilci, zdravniki so bili
               proti ukinitvi. Zdaj vam bom pa povedal še, tudi kolegu Toninu, če bo pozorno
               poslušal. 1.7.2012 je moj predhodnik ukinil to nočno izmeno, glede na koalicijsko
               zavezo, ki so jo imeli v pogodbi za Slovenijo. In to je tudi politični akt. Se pravi,
               1.7.2012 je to ukinil, 19.7., se pravi, 19 dni kasneje, je Odbor za obrambo sprejel
               sklep na nujni seji glede reorganizacije regijskih centrov za obveščanje. In šele
               30.8.2012, se pravi, mesec po tem ali dva meseca po tem, ko je minister že ukinil
               nočno službo, je Vlada ustanovila posebno vladno medresorsko delovno skupino, ki naj
               bi pripravila predlog celovite racionalizacije dežurnih služb na področju obrambe,
               zaščite in reševanja, varnosti, nujne medicinske pomoči ter prometa. Se pravi, tisti
               očitki, ki letijo na to, da jaz nisem imel pravne... V glavnem, govorim o tem, kako
               so postopki tekli. Se pravi, najprej se je ukinilo, vsa stroka je bila proti - ja,
               gasilci, zdravniki, saj smo citirali takrat, kdo vse je bil, saj se nisem odločil na
               podlagi tega, kar očitate. In moram reči, da sem prav žalosten, ko ljudi, ki cele
               noči dežurajo in poskušajo v maksimalno kratkem času nuditi medicinsko, gasilsko
               pomoč ljudem, da jih zdaj obtožujete, da so lobirali zato, da nazaj pridejo, plača
               njihova je pa v povprečju operaterja, ne v povprečju, njegova plača ali pa njena
               plača je 959 evrov bruto. Mislim, glejte, ti ljudje so tam zato, da ljudem pomagajo.
               In dokler je sistem takšen, kakršen je, je bila najboljša pomoč, in tu imamo podatke
               o tem, da so na žalost reševalci, ne samo, da niso vedeli za jezik klicatelja,
               oziroma tisti, ki so bili v združenem operativnem centru, ampak tudi niso vedeli, kam
               poslati reševalce ali pa gasilce, zato ker niso bili iz lokalnega okolja. Ja, glejte,
               mislim, saj se lahko hecamo pa rečemo, ampak demontaža služb, ki so dobro delovale 20
               let, se mi zdi... Jaz pristajam na to, da je treba pogledati, kako racionalizirati,
               kako posodobiti zgodbo, ampak sistem je deloval in sistem je bil dober. In zato
               mešati v to, da je to posledica nekih lobistov, ki so IT-jevci, nasprotno, najbrž je
               bila posledica lobistov točno tistih, ki so potem videli znotraj tega, da bodo lahko
               softwarsko združevali zgodbo na manjših centrih. Iz besed gospe Ramšakove pa vidim,
               da so se nanjo obrnili vodje dežurstev ali pa vodje centrov, ki smo jim dali pač za
               delat, da imajo nadure, da tudi oni ponoči delajo. Pač, novo obvezo smo jim dali.
               Zdaj jaz ne vem, kdo je koga lobiral. Mene ni nihče. Mi smo, da bi rešili to zgodbo,
               dali tudi dežurstva vodjem centrov obveščanje, da to delajo.</p>
               <p>Zdaj pa bi prosil, če, predsednik, dovolite, glede teh pogodbenih upokojencev in
               tega, kaj je s tem, ko smo nazaj uvedli nočna dežurstva, boljšega, slabšega, da dobi
               besedo direktor direktorata oziroma generalnemu direktorju Uprave za zaščito in
               reševanje.</p>
            </sp>
            <sp xml:id="SDT6-OZO-nujna-22-2013-11-26.sp17">

               <speaker>PREDSEDNIK FRANC JURŠA:</speaker>

               <p>Ja, besedo v vsakem primeru dobi direktor. Pred tem pa želi repliko Ramšak Sonja.</p>
            </sp>
            <sp xml:id="SDT6-OZO-nujna-22-2013-11-26.sp18">

               <speaker>SONJA RAMŠAK (PS SDS):</speaker>

               <p>Hvala za besedo.</p>
               <p>Spoštovani minister, z niti
               enim bivšim sodelavcem kakršnegakoli regijskega centra nisem govorila o teh stopnjah
               izobrazbe, ampak glede na to, da zelo dobro poznam Ministrstvo za obrambo, da poznam
               upravo za zaščito in reševanje, da poznam sistemizacijo delovnih mest, sem ob
               obdelavi te vaše informacije ugotovila, da zelo drago plačujemo tiste, ki opravljajo
               delo operativca, to se pravi vodje centrov, ker vodje centrov so ali z visoko ali z
               višjo izobrazbo, in to mislim, da mi ne morete zanikati, da tako ni res. In da
               operativec je po sistemizaciji s 5. stopnjo izobrazbe in razlika v plači je očitna.
               In da imamo zelo drag sistem, da nekdo s 7. stopnjo izobrazbe opravlja delo
               operativca. To sem jaz opozorila. Na mene se pa ni, če dovolite, nihče obrnil, nihče
               ni pri meni lobiral, ampak je tako narejeno, če ne rabite vodje centrov jih ukinite.
               Ja, poglejte, to je res. Če dežurajo zelo drago dežurajo, ker dežurajo s 7. oziroma
               6. stopnjo izobrazbe. Toliko v repliki.</p>
            </sp>
            <sp xml:id="SDT6-OZO-nujna-22-2013-11-26.sp19">

               <speaker>PREDSEDNIK FRANC JURŠA:</speaker>

               <p>Hvala.</p>
               <p>Zdaj bi pa kar predlagal, da nadaljuje odgovore generalni direktor republiške uprave
               za zaščito in reševanje gospod Darko But.</p>
            </sp>
            <sp xml:id="SDT6-OZO-nujna-22-2013-11-26.sp20">

               <speaker>DARKO BUT:</speaker>

               <p>Hvala lepa, gospod predsednik. Spoštovane gospe poslanke in gospodje poslanci!</p>
               <p>Če bi se prvo opredelil do prvega vprašanja, ki ga je postavila gospa poslanka
               Ramšakova, medresorsko delovna skupina ali še deluje. Ta medresorska delovna skupina
               ne deluje več. V glavnem pripravljeno je bilo gradivo, pripravljena je bila analiza,
               bilo je to gradivo v medresorskem usklajevanju in pozneje ni bilo to usklajevanje
               nikoli dokončano.</p>
               <p>Drugo, kar se tiče pogodbenih pripadnikov in operaterjev v centrih za obveščanje. Z
               organizacijsko uredbo, to je uredbo o organiziranju, opremljanju, usposabljanju štaba
               enot in služb in pripadnikov civilne zaščite iz leta 2007 je bila ustanovljena
               posebna ekipa za popolnitev centrov za obveščanje, v to ekipo smo med drugim tudi
               zraven kadrovali operaterje oziroma upokojene operaterje v centrih za obveščanje,
               namreč ti imajo zavarovalno dobo s povečanjem in gredo mlajši v pokoj. Sama
               obveznosti pripadnika civilne zaščite traja pa do 63. leta. Ker so usposobljeni, smo
               jih pač tudi vključili v te ekipe, dokler pač jih lahko imamo v teh ekipah in ti so
               se ob pomanjkanju kadra v centrih za obveščanje izkazali za izredno operativne.</p>
               <p>Potem, spoštovani gospod poslanec Horvat, vi ste vprašali za odzivnost
               intervencijskih enot ali se je podaljšala. Zdaj mi v centrih za obveščanje spremljamo
               odzivne čase operaterjev na telefonske klice, zdaj imamo statistično direktne izpise
               iz telefonskih central in ti sami odzivni časi operaterjev v centrih za obveščanje so
               se skrajšali oziroma se niso podaljševali. Vsi so nekje med petimi in šestimi
               sekundami. Sprejemljiv čas še je do 7 sekund odzivni čas operaterja. Kar se tiče pa
               samih intervencijskih časov reševalnih enot, teh pa ne spremljamo. Namreč nekomu
               predamo klic, pozneje je to odvisno od števila ljudi od časa izvoza kilometrov na
               poti, ej pa nekje standard požarnega pokrivanja 15 minut konkretno za gasilske
               enote.</p>
               <p>Da, dobili smo pisno pobudo s strani poveljska Gasilske zveze Slovenije, da se zadeva
               uredi na staro stanje, to lahko dostavimo, če želite. Prav tako pa smo bili tudi s
               prejšnjim ministrom Hojsom v Prekmurju, kjer je bila ena velika razprava poveljstva
               gasilske zveze pomurske regije na to temo udeleženi.</p>
               <p>Kar se tiče pa gospe Sonje, ki je vprašala za dražjo obliko dežuranja s strani vodij
               centrov za obveščanje. Mi sedaj v tem času, ko center za obveščanje popolnjujemo iz
               upravnega dela ministrstva in iz Slovenske vojske predvsem iz vojakov po 45. letu
               starosti in vojakov, ki imajo odločbe za nedoločen čas, seveda v tem času dežurni
               tudi operaterji, tudi vodje centrov za obveščanje, ampak oni dežurajo ne stalno,
               ampak oni skačejo  v izmene takrat, ko
               manjkajo. In v bistvu ko bomo imeli popolne centre za obveščanje se bodo najbrž lahko
               ukvarjali tudi s svojim, mislim se bodo lahko ukvarjali tudi s svojim delom vodenja.
               Mogoče toliko na kratko. Hvala lepa.</p>
            </sp>
            <sp xml:id="SDT6-OZO-nujna-22-2013-11-26.sp21">

               <speaker>PREDSEDNIK FRANC JURŠA:</speaker>

               <p>Hvala lepa ja zdaj dvakrat sem že najavil kolegico doktor Ljubico Jelušič ampak
               repliko še ponovno ima kolegica Sonja Ramšak.</p>
            </sp>
            <sp xml:id="SDT6-OZO-nujna-22-2013-11-26.sp22">

               <speaker>SONJA RAMŠAK (PS SDS):</speaker>

               <p>Hvala ni toliko replika zato, ker to kar je v bistvu povedal vodja direktor uprave za
               zaščito in reševanje dejansko potrjuje tisto, kar sem jaz spraševala. To pomeni, da v
               regijskih centrih dežurajo tudi upokojeni bivši delavci regijskih centrov se pravi
               operativci. Jaz bi seveda je to odločitev čisto lahko ministrstva ampak bi pa
               opozorila predvsem na to, da dejansko ko se soočamo z velikim številom mladih, ki so
               brez služb, se mi seveda vedno kadar govorimo o javni upravi in zaposlovanje
               upokojencev pa ne glede na starost postavlja vprašanje zakaj ne damo priložnost
               seveda mladim. In da tudi mladi se prvič zelo hitro lahko usposobijo in da vemo zelo
               dobro, da v regijskih centrih gre za specifiko dela, da vsakdo ne zmore tega dela,
               zato ker to ni enostavno delo, s tem se bo verjetno tudi direktor lahko strinjal,
               zato ker vem, da tudi sam zelo dobro pozna to problematiko, da gre za posebne pogoje
               dela in tako naprej. Vendar pa to še vedno ne tako kot izhaja iz gradiva in zato sem
               tudi vprašala, če gre zato, da plačujemo zelo drage dežurne zato ker iz tega izhaja,
               da so vključeni v dežurstva v regijskih centrih. To da samo občasno morda v času
               malice ali v času drugega bi lahko gradivo seveda tudi tako bilo zapisano. Kar se
               tiče pogodbene rezerve vemo, da je leta 2007 uvedena, da ta možnost seveda obstaja,
               tako kot pri pogodbeni rezervi slovenske vojske, vendar pa je tukaj seveda vprašanje,
               zakaj smo na eni strani prekinili delovno razmerje s temi zaposlenimi, če nismo mogli
               najti kadrovskih rešitev znotraj ministrstva. Po drugi stani pa se dnevno soočamo s
               tem, čeprav tudi delno rešujete z zaposlovanjem bivših pripadnikov slovenske vojske.
               Ker tudi na ta način to jaz pozdravljam, da tako rešujete, seveda pa vem, da so pa
               nekateri primeri, ko pa se iz upravnega dela kolikor je meni znano sili ljudi, da
               morajo iti v regijske centre. In jaz vem, da tisti, ki odkloni delo v regijskem
               centru vem zakaj ga odkloni. Zato ker to je izredno naporno in težko delo in pa še
               odgovornost ima so tako na eni strani varovanja premoženja ljudi in tudi samih
               življenj ljudi. In da moje ocene, ki sem jih podala prej v tistem mojem uvodnem
               izvajanju vsekakor niso bile kar tako iz trte zvite in kolegi, ki pravite, da je to
               optimalna rešitev, bi jaz rekla tako. Tudi zdaj imamo zelo bom rekla centre ali pa
               ljudi, ki niso povsem usposobljeni in je tudi to lahko stvar, ki lahko vpliva na
               končno bom rekla sposobnost zagotavljanja nalog v okviru sistema zaščite in
               reševanja. Namreč zakaj to govorim. Vi veste, da sem že v lanskem letu, ko je bil še
               minister Hojs, povedala, da si želimo, da bi bili centri dobro tehnično opremljeni,
               da bi bili ljudje usposobljeni, da lahko kadarkoli in kjerkoli opravljajo svoje delo
               in tukaj mislim tudi na to, poglejte če nekdo od tujcev pokliče in je na območju
               regijskega centra Celje ne bo in bo govoril madžarsko ne bo dobil informacije v
               madžarskem jeziku. Morda jo bo dobil v slovenskem jeziku nikakor pa ne v madžarskem
               jeziku. In tukaj so problemi. Reševanje z manjšim številom centrom, ki so dobro
               tehnično opremljeni, ker so ljudje z ustreznimi znanji in sposobnosti je pa tisto, h
               čemur bi morala Slovenija seveda tudi težit. In ne gre za to, za prišparanje sredstev
               ali pa za zmanjševanje zaposlenih ne. Zato ker če bi imeli manjše število centrov
               pomeni tudi, da bi imeli ustrezno število ljudi, ki bi lahko opravljali te svoje
               naloge in  tisti, ki govorite to seveda dela v
               teh centrih ne poznate. Žal. Nismo vsi strokovnjaki za vse tudi jaz nisem in se
               pustim tudi prepričati, da me stroka prepriča, da obstajajo boljše rešitve. Vendar
               jaz bi bila zelo vesela, če bi mi lahko videli to kar je ta medresorska skupina, ki
               sedaj po besedah direktorja uprave za zaščito in reševanje ne deluje več, da bi bili
               tudi s tem poročilom seznanjeni. In mislim, da bi bilo to čisto korektno in bi morda
               tudi ta današnja diskusija lahko šla v drugi smeri. Toliko z moje strani.</p>
            </sp>
            <sp xml:id="SDT6-OZO-nujna-22-2013-11-26.sp23">

               <speaker>PREDSEDNIK FRANC JURŠA:</speaker>

               <p>Hvala lepa. Jaz se moram kolegici Jelušičevi opravičiti, namreč jaz sem dobil
               informacijo, da kolegica Ramšakova želi repliko in sem ji pustil razpravo. Tako da
               zaradi moje nevednosti sem naredil napako. No zdaj pa je še treba dati besedo Robiju
               Hrovatu, ki ima repliko.</p>
            </sp>
            <sp xml:id="SDT6-OZO-nujna-22-2013-11-26.sp24">

               <speaker>ROBER HROVAT (PS SDS):</speaker>

               <p>Hvala saj jaz sem bom držal te omejitve za repliko. Jaz se zahvaljujem za dogovore,
               ki ste nam jih dali. Dejstvo je, da sistem je takšen, kot je in sistem takšen kot je,
               deluje. O tem sem govoril v uvodu že. Deluje. Ne deluje pa optimalno, tukaj je pa
               manevrski prostor, na katerega bi bilo prav, da tudi vi na oni strani pač pristanete
               in da se začne razmišljati o racionalizaciji. Zdaj ali bo šla racionalizacija v
               smeri, kot je bila zastavljena pod ministrovanjem gospoda Hojsa, ali boste izbrali
               nek nov model, to za nas sploh ni problem. Ampak dejstvo je, da 13 centrov v eni
               majhni Sloveniji ne potrebujemo. Preveč jih je in optimizacija z vsemi temi službami,
               ki delujejo v sistemu zaščite in reševanja in tudi reševalne službe. Jaz verjamem, da
               so bili zdravniki, dohtarji so bili proti seveda. Saj bi bil tudi jaz, če bi bil
               zdravnik. Ampak reševalne službe kot takšne sem pa prepričan, da so bile za.
               Reševalne službe. To se pravi tiste reševalne postaje, da se prav razumemo. Poglejte,
               jaz sem prej govoril o odzivnem času. Nekateri ste želeli prikazati, kot da je bila
               ta 6 mesečna poskusna ukinitev nočnih izmen da smo natančni je bila poskusna, in
               potem je bila ustanovljena dejansko ta medresorska skupina, ki je pač pregledovala in
               ocenjevala in pripravljala gradivo za vlado ampak potem se je zgodil pač Virant in je
               zdaj ste vi na vladi in me zanima kaj boste zdaj vi naredili. Zdaj če boste pustili
               sistem takšen kot je in ne posegali v njega, potem jaz mislim, da to ni dobra
               popotnica, pa ne samo za stroškovni del, gre tudi za varnost ljudi. Kakorkoli
               gledamo. In hitrost, odzivnost, če bi postavili reševalne postaje to se pravi oklicne
               gasilske brigade ne vem tudi policijo na koncu koncev v enotne centre, tako kot je v
               tujini običaj, bi mi sigurno to zadevo optimizirali bistveno bolj kot je. Torej
               odzivni čas se pa ni podaljšal. Odzivni čas v centrih za obveščanje se je skrajšal.
               Tudi če teh nekaj centrov ni imelo nočne izmene. To je pa pomembno glede na razprave
               nekaterih poslancev na samem začetku. Hvala.</p>
            </sp>
            <sp xml:id="SDT6-OZO-nujna-22-2013-11-26.sp25">

               <speaker>PREDSEDNIK FRANC JURŠA:</speaker>

               <p>Hvala. Tokrat pa besedo res dajem gospe Ljubici Jelušič.</p>
            </sp>
            <sp xml:id="SDT6-OZO-nujna-22-2013-11-26.sp26">

               <speaker>DR. LJUBICA JELUŠIČ (PS SD):</speaker>

               <p>Najlepša hvala spoštovani predsednik. Jaz bi vseeno začela pri eni stvari, ki se zdi
               danes malce nenavadna ampak imamo različne poglede na problematiko centrov za
               obveščanje se pa kljub vsemu strinjamo ne glede na politični predznak okrog ene
               stvari in to je, da ljudje, ki delajo v centrih za obveščanje, morajo biti zelo
               usposobljeni in osebno prepričani, da so sposobni opravljati tako delo, kajti z njim
               je povezana precejšnja odgovornost do sistema, do reševalcev in predvsem od ljudi, ki kličejo na pomoč. Se
               pravi, da ni vsak dober za to, da bi lahko delal v centrih z obveščanje. Tu se
               strinjamo. Strinjamo se, jaz mislim tudi v tem, da politika običajno, ko poskuša
               delati kakšno reorganizacijo, najprej politično presodi kaj bi rada dosegla z
               reorganizacijo, potem pa ustanovi medresorske delovne skupine zato, da to nekako
               strokovno podprejo. Tudi v primeru, ko se je 13 regijskih centrov zmanjševalo na
               število 8 se je v bistvu izkazalo, da je ta medresorska delovna skupina ugotovila, da
               je primerno zmanjševati število oziroma ne da je ugotovila, da jih je treba
               zmanjšati, ampak je v bistvu poskušala poiskati podlage zato, kako in zakaj
               racionalizirati centre na število 8. Jaz bi opozorila na to, da moramo vedeti, kako
               so v bistvu nastali naši regijski centri in da številka 13 ni od vedno in da v
               resnici ima neko skrivno politično podlago. Zaključila se je v tistih letih, torej
               število 13 se je zaključilo v tistih letih, ko se je državna politika nekako skorajda
               že uskladila okoli 13 pokrajin v državi. In mišljeno je bilo, da bi potem teh 13
               centrov v bistvu podpirali pokrajinsko politiko. Vsak center svojo pokrajino. Potem
               so se pa politične presoje okoli regionalizacije države začele spreminjati. In če
               sedaj nekdo politično odloči, da bomo pa poslej imeli 8 regijskih centrov, so vsi
               tisti, ki vedo to predzgodovino začutili, da pravzaprav prejšnja vlada hoče delati
               regionalizacijo v smeri 8 pokrajin. Tudi drugi ukrepi so šli v tej smeri, da ne
               govorimo o policijskih upravah pa poskusih, da se dežurne službe spravi na neko
               manjše število.</p>
               <p>Jaz bi tudi opozorila na problem, da je tem reformatorjem v prejšnji vladi uspelo
               ukinjati nočno izmeno v regijskih centrih za obveščanje. Da je pa resnica, da drugih
               dežurnih služb pa niso uspeli reorganizirati na noben način, ker se niso pustile. Se
               pravi, kje so močnejši lobiji? Tam, kjer so tisti, ki so branili dežurne službe,
               reševalce vseh vrst, zdravstvene in druge, ki se niso pustili spraviti na osem ali
               manjše število ali v centrih za obveščanje oziroma v upravi za zaščito in reševanje,
               kjer pa so vendarle konstruktivno pristopili k politični zahtevi in poskušali potem
               poiskati neke strokovno uporabne rešitve tudi za morebitnih osem centrov v
               prihodnosti. Jaz tudi mislim, da v stanju varnostne kulture, kakršna je danes je
               vendarle bolje, da funkcioniramo s 13 centri, in sicer zaradi tega, ker so ljudje,
               državljani, reševalci pa operaterji v teh centrih za obveščanje, gasilci in vsi
               tisti, ki delajo z njimi, navajeni, vsi smo navajeni na neko logiko 13 centrov. To ne
               pomeni, da tega ni potrebno v prihodnosti kdaj resnično sistemsko spremeniti, ampak
               to bo treba delati res z velikim občutkom in tako, da se vse tehnične podlage za take
               spremembe uredijo vnaprej in potem se šele začne z ukinjanjem tistega, kar pa je v
               bistvu podpora ljudem. In ta dolgotrajni proces je v bistvu umanjkal pri prehodni
               odločitvi, ko se je poskušalo ukinjati oziroma se je v bistvu že ukinjalo nočno
               izmeno, kjer moramo biti pa tudi pošteni in povedati, da je to vendarle bilo tudi
               posledica težav s kadrovsko popolnitvijo, ker ljudi, tistih odgovornih, usposobljenih
               in odgovornih za življenja in lastnino ljudi pa ni tako zelo veliko v naši družbi, ki
               bi bili potem pripravljeni tvegati in iti delati v tak regijski center. Tako kot je
               kolegica prej omenila, veliko je upravnih delavcev v državni upravi, ki niso
               pripravljeni prevzeti takšne odgovornosti. Jaz sedaj ne mislim kritizirati teh, ki se
               nočejo dati preseliti v regijski center, ampak treba je povedati, da pač nekateri res
                   kljub temu, da imajo
               službo, niso pripravljeni prevzeti večje odgovornosti za tisto službo, ki jo imajo v
               državni upravi in absolutno podpiram tiste razprave, ki govorijo o tem, da je treba
               dati priložnost mladim, ampak tukaj je res pomembno, da bi po eni strani vlada, po
               drugi strani pa v bistvu celoten politični sistem dojel, da v nekaterih službah, teh
               operativnih službah, ki delajo za ljudi, bi pa nove zaposlitve mladih ljudi morale
               biti dopuščene, in da regijski centri za obveščanje niso prostor za odlaganje veh
               mogočih iz drugih sistemov, ampak da si tudi tukaj zaslužijo neke pomladitve z novimi
               ljudmi, z novo energijo.</p>
               <p>Jaz bi rada opozorila tudi na te razprave o tem, da kako nobena sosednja država ali
               pa druga država v Evropi nimajo takih centrov za obveščanje kot mi, da smo unicum, in
               da imajo drugod drugačne centre, kar je v bistvu res, ampak mi smo unicum zaradi
               tega, ker so naši centri za obveščanje rasli iz nekega drugega sistema totalne
               obrambe od spodaj navzgor in ne z dekretom države od zgoraj navzdol. Zato mi take
               vrste operativnih centrov, kjer so združene vse reševalne službe, v tem trenutku na
               ta model centrov za obveščanje ne moremo skopirati. Mi bi v bistvu, naša država bi
               morala popolnoma spremeniti sistem reševanja, če bi hotela preiti na to tujo logiko,
               evropsko logiko, bomo rekli, pri čemer pa je treba povedati, da kljub temu, da smo
               drugačni od drugih, je naš sistem zaščite in reševanja drugačen tudi v tem, da je
               boljši, da je prepoznavnejši, da številko, evropsko številko 112 v slovenskem primeru
               pozna 45% državljanov, v evropskem primeru oziroma evropsko povprečje je pa 10 do 15%
               evropskih državljanov. Se pravi, da smo mi s to decentralizirana obliko in z vsemi
               aktivnostmi Uprave za zaščito in reševanje vendarle dosegli, da naši državljani vedo,
               da je to ena vrednota imeti številko 112 in imeti na razpolago vse te reševalce, ki
               odreagirajo na različne načine na klice na pomoč. Tako da, jaz moram reči, da kljub
               vsem, in strokovnim in političnim potrebam po diskusiji o tej zadevi moramo se
               zavedati kakšna dragocenost je to kar imamo mi v slovenskem sistemu in da poseganje v
               takšno dragocenost seveda mora rezultirati v politični reakciji in reči, da župani
               pri nas funkcionirajo kot lobisti zato, da ne bi izgubili kakšnega centra za
               obveščanje, je nekorektno, ker vemo, da smo s celim zakonodajnim sistemov prav župane
               obložili z odgovornostmi za sistem zaščite in reševanja. Saj oni so po strokovni, ne
               po politični plati, po strokovni plati najbolj odgovorni za sistem zaščite in
               reševanja v svoji lokalni skupnosti. Torej jim je treba tudi dovoliti, da tudi povedo
               svoje mnenje, ko gre za en del tega sistema.</p>
               <p>Jaz kljub temu, da se zavedam pomena zdaj teh trinajstih centrov, hkrati moram reči,
               da me pa skrbi ta kadrovski vidik. In v zvezi s tem me zanima če obstaja v
               Ministrstvu za obrambo skupna pripravljenost, da je treba upravi za zaščito in
               reševanje pomagati z ustreznimi kadri zato, da bodo ti centri ostali popolnjeni tudi
               v prihodnosti. Teh 24 ur neprekinjenega dela v 13. centrih zahteva določeno število
               zaposlenih in drugič, če smo kot vlada navdušeni nad tem, da imamo tovrstno strukturo
               regijskih centrov, ali je potem tudi vlada pripravljena podpreti Upravo za zaščito in
               reševanje, da ima ustrezno število zaposlenih v regijskih centrih. Jaz vladne
               razprave v zvezi s tem poznam. Ne zdaj od tej vlade, ampak ene od vlad v preteklosti
               in vem, da ko se začne razprava o kadrovskem načrtu, takrat vsi pozabijo, da je v
               regijskih centrih treba imeti ustrezno število zaposlenih. Takrat se vsi razglasijo
               za regijske centre in vsi nujno rabijo zaposlene in vsi prej dobijo nove zaposlene
               kot pa Uprava za zaščito in reševanje,  zato bi jaz po eni strani plediram po drugi strani pa opozarjam
               minister, da morate vi podpirati Upravo pri popolnitvi centrov pa tudi vi morate
               imeti podporo znotraj Vlade, da boste tu lahko dobili ustrezno število pa, če tudi
               novo zaposlenih ljudi. Hvala.</p>
            </sp>
            <sp xml:id="SDT6-OZO-nujna-22-2013-11-26.sp27">

               <speaker>PREDSEDNIK FRANC JURŠA:</speaker>

               <p>Hvala lepa. Sam počasi zaključujemo razpravo, predlagam, da glasujemo o sklepu, ki ga
               bom sedaj izrekel. Odbor za obrambo se je seznanil z informacijo ali je organizacija
               regijskih centrov za obveščanje. Odpiram glasovanje. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(1 član.)</stage></p>
               <p>Ugotavljam, da je bil sklep sprejet.</p>
               <p>Prehajamo na naslednjo točko dnevnega reda to je 1.A točka in ta točka glasi
               informacija o dogodku v ISAFU. Pa bi prosil ministra za obrambo, da poda to
               informacijo.</p>
            </sp>
            <sp xml:id="SDT6-OZO-nujna-22-2013-11-26.sp28">

               <speaker>ROMAN JAKIČ:</speaker>

               <p>Najlepša hvala spoštovani predsednik, članice in člani. Glede na to, da bom po tej
               podani informaciji odšel bom samo povedal, da bodo moji kolegi tukaj ostali in
               odgovarjali na morebitna vprašanja, tudi načelnik general štaba. </p>
               <p>Treba je povedati, da je 21.11. smo vam posredovali informacijo glede napada na
               pripadnika Slovenske vojske v misiji ISAF 18.11.2013 nasprotnik je po ocenah štel
               10-15 borcev je ognjeno deloval na izkrcan del kombinirane enote sestavljene iz
               pripadnikov Afganistanske vojske, pripadnikov oboroženih slik ZDA, ter vojne skupine
               enote za specialne delovanje Slovenske vojske. </p>
               <p>Med usposabljanjem Afganistanske regionalne čete za posredovanje in sicer s prehodnim
               avtomatskih orožjem AK47 ter težim mitrolezom DSH HK, 6 pripadnikov enot za specialno
               delovanje Slovenske vojske je bilo neposredno ogroženih zaradi nasprotnikovega
               ognjenega delovanja in so na nasprotnikov ogenj odgovorili z uporabo osebnega orožja.
               V pomoč odbijanju nasprotnikovega napada pa sta kombinirani enoti priskočili dve
               letali in sicer F16 ter dva helikopterja AH-64 Apachi, ki so omogočili, da se je
               enota izmaknila iz ognjenega stika. </p>
               <p>V teku dogodka nobena stran ni utrpela izgub, prav tako ni poročilo morebitnikom
               literarni škodi po uspešnem izmiku iz ognjenega stika se je enota konsuludirala,
               zaključila z izvajanjem naloge ter se pod zaščito helikopterjev vrnila v bazo. Takoj
               po prejeti informaciji v pondeljek 18.11. sem o temu ustno obvestil predsednika
               Republike ter predsednico Vlade Republike Slovenije nato pa so bile pripravljene tudi
               pisne informacije vključno z informacijo za Odbor za obrambo, ki ga je posredoval
               državni sekretar kolega Klemenčič.</p>
               <p>Zdaj vprašanje so seveda na razpolago, moji kolegi, jaz se vam pa opravičujem, da bom
               mogel zdaj iti.</p>
            </sp>
            <sp xml:id="SDT6-OZO-nujna-22-2013-11-26.sp29">

               <speaker>PREDSEDNIK FRANC JURŠA:</speaker>

               <p>Hvala lepa za podano. Želi kdo razpravljati? Ne želi, želi. Izvoliš Matej Tonin.</p>
            </sp>
            <sp xml:id="SDT6-OZO-nujna-22-2013-11-26.sp30">

               <speaker>MAG. MATEJ TONIN (PS NSi):</speaker>

               <p>Ogromno informacijo v zvezi s tem incidentom smo že dobili že tudi v neformalnih
               razgovorih, lahko smo samo vsi srečni, da se je vse skupaj dobro izšlo in pozitivna
               stran naše prisotnosti na misiji v Afganistanu je tudi ta, da je Slovenija ena izmed
               zadnjih dveh držav, ki sodelujeta, ki še ni imela smrtnih žrtev. Medtem, ko pa vse
               ostale države, ki so sodelovale v tej misiji so smrtne žrtve že imele, prav je, da
               tudi tako potrkam tudi jaz upam, da se to do konca misije vendarle ne bo zgodilo
               ampak to zgolj potrjuje, da tam še vedno ni mir, da tam še vedno vojaško zelo aktivno
               območje, da je tam konflikt praktično odprt in, da so vsak dan lahko zgodi kaj
               neprimernega oziroma kaj zelo hudega.</p>
               <p>Zato je še toliko bolj pomembno, da tudi naš odbor naredi vse kar je mogoče, da našim
               vojakom zagotavlja čim boljšo opremo. Enkrat je dobra oprema že rešila življenje
               Slovenskih vojakov,  morda pa
               je zdaj tudi dobra izurjenost in kvaliteta Slovenske vojske pripomogla k temu, da do
               smrtnih žrtev hvala bogu ni prišlo, tako, da moramo pa na te stvari računati. Morda
               bi ob tej priliki omenil zgolj in samo še to, da sva se s kolegom, poslanskim kolegom
               Matetom nedavno udeležila ene konference o prihodnosti Afganistana, jaz nisem mogel
               verjeti, da so nas tam Afganistanski poslanci skoraj roteče s solzami v očeh prosili
               naj mednarodna skupnost vendarle nekaj naredi, da ISAF oziroma NATO kdorkoli skratka
               zahod misijo v Afganistanu še podaljša, kajti, če se to ne zgodi potem se bo tam
               državljanska vojska, državljanska vojna ponovila in kaos se bo dodatno
               razplanetev.</p>
               <p>Na nek način je ta najin obisk sovpadel tudi s tem kar se je dogajalo našim vojakom v
               Afganistanu, kar je zgolj potrdilo te trditve, ki so jih Afganistanski poslanci tam
               navedli. Treba je biti oprezen, pazljiv, vseskozi smo na vojaškem območju in hvala
               bogu se je vse srečno končalo.</p>
            </sp>
            <sp xml:id="SDT6-OZO-nujna-22-2013-11-26.sp31">

               <speaker>PREDSEDNIK FRANC JURŠA:</speaker>

               <p>Hvala lepa. Moram reči, da tukaj se popolnoma soglašam z predlaganim s strani kolega
               Tonina, bi pa samo eno rad še opozoril, da ne bi bilo nič narobe, če bi seveda mi o
               dogodku znotraj odbora priseznanjeni prej kot pa iz sredstev javnega obveščanja. Mi
               nismo vrhovni poveljnik to se strinjam, nismo tudi predsednica Vlade ampak smo
               parlamentarni Odbor za področje za obrambe in zaščite in mislim, da glede na to, da
               imamo toliko možne tehnike, da bi bilo smotrno, da nam pošljete to obvestilo pa
               prosim drugič naj minister to upošteva pa mu tudi prenesite to sporočilo z naše
               strani. Mislim, da se tu vsi kolegi in kolegice v celoti strinjate z mano. Želi še
               kdo razpravljati, ne želi. Izvolite kolegica Ljubica Jelušič.</p>
            </sp>
            <sp xml:id="SDT6-OZO-nujna-22-2013-11-26.sp32">

               <speaker>DR. LJUBICA JELUŠIČ (PS SD):</speaker>

               <p>Najlepša hvala. Jaz podpiram razmisleke o tem kako pomembno je paziti na varnost
               naših vojakov tudi zdaj in mislim, da posebej ranljiv čas operacije šele prihaja
               vedno, ko se zaključuje operacija ali pa neka misija se je izkazalo, da je največ
               možnosti za smrtne žrtve ne nazadnje to vemo tudi mi iz zaključnih operacij v drugi
               svetovni vojni na Slovenskih tleh. Zato jaz res prosim, če smo in, če ste v slovenski
               vojski zelo pozorni zato, da je poskrbljeno za varnost naših vojakov pri vseh
               aktivnosti, ki jih opravljajo hkrati pa se mi zdi pomembno opozoriti na eno tako
               skrito informacijo, ki ste jo v bistvu dali v tem poročilu oziroma v vaši informaciji
               in sicer, ko ste zapisali, da je v pomoč v odbijanju nasprotnikovega napada sta te
               kombinirani enoti priskočili na pomoč dve letali in pa dva helikopterja.</p>
               <p>Zdaj zato, da sta ti dve letali in helikopterja lahko priskočila na pomoč je bilo
               potrebno precej znanja na strani naših vojakov oziroma inštruktorjev zato, da so
               lahko usmerjali ogenj teh letal. Tega so se učili v nekaj časa v Združenih državah
               Amerike, zadnje čase pa tudi na Počku in izkoriščam to priložnost, da opozorim kako
               zelo pomembno je imeti vodišče Poček na katerem se naši vojaki in inštruktorji
               usposobijo tudi v te vrste aktivnosti, ki jih običajno iz vojaškega življenja ne
               poznamo, so pa ključna za preživetje v taki operaciji, ki je inštruktorsko učne
               narave pa je bilo treba vseeno znati uporabiti znanja iz bojnega ravnanja in klica na
               pomoč in potem pravilnega usmerjenja ognja teh letal pa helikopterjev.</p>
               <p>Tako, da je to prilika, da poudarimo tudi kako pomembno je, da se naša vojska lahko
               uri na Počku. Hvala.</p>
            </sp>
            <sp xml:id="SDT6-OZO-nujna-22-2013-11-26.sp33">

               <speaker>PREDSEDNIK FRANC JURŠA:</speaker>

               <p>Hvala lepa za razpravo. Glede na to, da smo jih izčrpali tudi to razpravo predlagam
               sklep, ki bi glasil. Odbor za obrambo se je seznanil z informacijo o dogodku v
               Slovenskem kontingentu 20 isau in odpiram glasovanje. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(0 članov.)</stage></p>
               <p>Ugotavljam, da je bil sklep sprejet.</p>
               <p>Zaključili smo,  tudi to točko dnevnega reda,
               prehajamo na drugo točko dnevnega reda, to je vprašanja in pobude članic in članov
               odbora. Želi kdo od članic odbora besedo? Matej Tonin pa potem gospa Ljubica Jelušič.
               Izvolite Matej.</p>
            </sp>
            <sp xml:id="SDT6-OZO-nujna-22-2013-11-26.sp34">

               <speaker>MAG. MATEJ TONIN (PS NSI):</speaker>

               <p>Jaz bi vendarle želel nadaljevati razpravo v Afganistanu in sicer bi vprašal
               načelnika general štaba kako potekajo priprave na umik naše posadke iz Afganistana in
               kakšna je trenutna klima našega kontinenta v Afganistanu. In če na ravni načelnika
               general štab oziroma šefov zavezniških vojska potekajo kakršnakoli dogovarjanja in
               pogovarjanja, kaj potem, ko bo vendarle sporazum med Afganistanom, med afganistansko
               vlado in pa med ameriško vlado sklenjen. Ta sporazum je vendarle podlaga za
               podaljševanje misije oziroma prisotnosti Natovih sil v Afganistanu, če imate kakšne
               informacije kako stvari tečejo na vašem nivoju.</p>
            </sp>
            <sp xml:id="SDT6-OZO-nujna-22-2013-11-26.sp35">

               <speaker>PREDSEDNIK FRANC JURŠA:</speaker>

               <p> Gospod načelnik izvolite beseda je vaša.</p>
            </sp>
            <sp xml:id="SDT6-OZO-nujna-22-2013-11-26.sp36">

               <speaker>MAG. DOBRAN BOŽIČ:</speaker>

               <p>Hvala lepa. Gospod predsednik spoštovane poslanke in poslanci najprej hvala, hvala za
               podporo našim vojakom, ki so po mojem res pokazali, da so usposobljeni, pripravljeni.
               Moram tudi z veseljem povedati, da kontigent, tista <stage>(nerazumljivo)</stage>torej materialnih
               sredstev se je že počasi vrnila v Slovenijo in se vrača samo ta potem lažji del in mi
               smo pripravljeni torej, da po zaključku nekako predvidevamo v juniju, da bi se
               kontigent v celoti vrnil v Slovenijo z dvema pripadnikoma, ki bi ostala v Afganistanu
               do konca izteka mandata. Neki okviri za naprej še niso postavljeni. Torej res čakamo
               nek krovni sporazum med afganistansko stranjo in našo stranjo, ki bi opredeljeval
               določene pravne vidike operacije po 2 15. Zavedamo se pa vsi skupaj, zato tudi
               Afganistanci, da mednarodna skupnost verjetno za stabilnost Afganistana mora biti
               prisotna v Afganistanu. Torej mi se zavedamo, mi imamo pripravljene torej kot
               slovenska vojska in ministrstvo za obrambo imamo pripravljene variante možnega
               podpore mednarodni operaciji, tako da mi smo pripravljeni. Čakamo pa vsekakor širšo
               skupnost, da uskladi neke pravne vidike sodelovanja. Kar se tiče počutja naših
               vojakov, se počutijo v redu, dobro opravljene naloge naprej, torej so se
               konsolidirali in ni nekih pritiskov oziroma nekih omejitev oziroma nekih posledic.
               Moram pa res gospa profesor res je, <stage>(nerazumljivo)</stage> je ravno iz tega vidika za nas
               ključen, za te operacije in mi smo razvili to zmogljivost, ki jo danes tudi kot tržno
               nišo ponujamo in verjetno je tudi zato ta operacija, ki je bila, minila tako kot je
               in ne drugače. Torej tudi zato. Moram pa poudariti, da ne samo, da te navajajo ogenj.
               V tem primeru niso navajali ognja, so samo prikazali sivo, ker je v veliki meri že,
               to ni bilo prvič. To že delamo velikokrat in velikokrat do zdaj smo to že naredili v
               Afganistanu. Moram pa dodati, da mislim, da letos se pogovarjamo tudi oziroma smo že
               dosegli, da bodo tudi vodne vreče metali na cilj požara. Torej tudi, da bodo tisti,
               ki bodo navajali vodne izstrelke na pravo pogorišče požara torej tudi skozi zaščito
               in reševanje vidimo ravno tej navajalci ognja ampak jaz prvim, da je to vodni ogenj.
               Tako da tudi to pomeni, da je neka pridobitev, ki je. Tako da hvala lepa za
               vprašanje. Vojaki so dobro imamo vse pripravljeno na izmik in verjamem, da bomo
               uspešno zaključili misijo do konca. Hvala.</p>
            </sp>
            <sp xml:id="SDT6-OZO-nujna-22-2013-11-26.sp37">

               <speaker>PREDSEDNIK FRANC JURŠA:</speaker>

               <p> Besedo želi državni sekretar gospod Klemenčič. Izvolite.</p>
            </sp>
            <sp xml:id="SDT6-OZO-nujna-22-2013-11-26.sp38">

               <speaker>ZORAN KLEMENČIČ:</speaker>

               <p>Mi pripravljamo informacijo za <stage>(nerazumljivo)</stage> in če bo vse posreči 11. decembra naj
               bi bila spet skupna seja odbora. To je pa tako kot veliko je še odprtega. Mislim, kar
               se tiče mednarodne skupnosti, čeprav vzporedno potekajo nekatere stvari. Do drugega
               leta, do konca leta je približno jasno kako naj bi stvari potekale. Vse ostalo je pa
               še precej, precej torej končne odločitve še ni. Tako da ampak vsi se zavedajo, da to
               kar ste rekel, kar so parlamentarci menda povedali, Afganistanci, da prav hiter odhod
               z razmere v Afganistanu ne bi <stage>(nerazumljivo)</stage>.</p>
            </sp>
            <sp xml:id="SDT6-OZO-nujna-22-2013-11-26.sp39">

               <speaker>PREDSEDNIK FRANC JURŠA:</speaker>

               <p> Hvala na informacijo. Izvolite kolegica Ljubica Jelušič.
               </p>
            </sp>
            <sp xml:id="SDT6-OZO-nujna-22-2013-11-26.sp40">

               <speaker>DR. LJUBICA JELUŠIČ (PS SD):</speaker>

               <p>Hvala lepa predsednik.</p>
               <p>Jaz čakam še na odgovor na vprašanje, ki je bilo postavljeno na 21. seji danes
               popoldan, spoštovani predsednik, in sicer takrat ni bilo časa, da bi dali načelniku
               general štaba možnost, da odgovori na vprašanje in sicer ko smo govorili o vojaški
               ladji Triglav in njeni vlogi v mednarodnih operacijah, me je zanimalo, če se v
               slovenski vojski kaj spreminjajo načrti glede krepitve bojnih karakterjev, zdaj
               pomorske komponente. V preteklih letih, kot rečeno smo okrepili bolj pehotno
               komponento, zdaj se neko težišče premika tudi v pomorski del. Torej kaj se v zvezi s
               tem dogaja v Slovenski vojski. To je eno vprašanje.</p>
               <p>Drugo vprašanje je pa posredno povezano z delom tega odbora, je na nek način
               naslovljeno na celotno vlado, delno se pa tudi nanaša na to kar dela sistem zaščite
               in reševanja.</p>
               <p>Mi smo v zadnjih mesecih večkrat slišali, da je jedrska elektrarna Krško v težavah, s
               tem da nas uprava za jedrsko varnost in odgovorni v NEK-u, ves čas tolažijo, češ da
               je vse pod nadzorom. Nuklearka vpliva na varnost državljanov v bližnji okolici in
               vseh državljanov te države in tudi sosedstva, zato se mi zdi, da bi vendarle s strani
               vlade in odgovornih za jedrsko varnost bilo dobro pričakovati podrobnejšo informacijo
               o tem kako je poskrbljeno za različne varnostne ukrepe in ali in koli je sistem
               zaščiten reševanja že bil vključen ali informiran o prvem izrednem dogodku, ko so
               odpadle gorivne celice in zdaj o zadnjem manj izrednem dogodku, ko je izpadla cela
               nuklearka iz sistema, čeprav je bila v poskusnem obratovanju.</p>
               <p>Ti dogodki na državljane vplivajo, postavljamo si vprašanja po eni strani kaj to
               pomeni za ceno električne energije seveda, po drugi strani pa predvsem kaj to pomeni
               za našo varnost.</p>
               <p>Res je, da nekateri odgovorni mislijo, da ni dobro preveč govoriti o jedrskih
               morebitnih nesrečah, ker da to vzbuja paniko. Po drugi strani je pa res, da več kot
               vemo državljani, bolj se bomo znali pravočasno pripraviti na morebitne tovrstne
               nesreče.</p>
               <p>Predlagam in pričakujem s strani vlade, da nas bo z neko celovito informacijo v
               prihodnjih dneh ali tednih, vendarle informirala o tem kaj se dejansko dogaja v
               nuklearki in kot pravim, ali in koliko je sistem zaščiten reševanja vključen v te
               dogodke, pa čeprav se zdijo samo tehnični dogodki v okviru nuklearke.</p>
               <p>Nisem osebno prepričana, da je to samo stvar uprave za jedrsko varstvo in nuklearke,
               še zlasti zato, ker smo letos v sredini leta sprejemali neko resolucijo o jedrski
               varnosti, na katero smo imeli vsi poslanci vseh strani veliko pripomb in tam notri je
               bilo napisano kako je pomembno vključevati tudi državljane v vprašanja jedrske
               varnosti. Najlepša hvala.</p>
            </sp>
            <sp xml:id="SDT6-OZO-nujna-22-2013-11-26.sp41">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Predlagal bi, da na tisti prvi del vprašanja general major Božič, odgovorite.</p>
            </sp>
            <sp xml:id="SDT6-OZO-nujna-22-2013-11-26.sp42">

               <speaker>MAG. DOBRAN BOŽIČ:</speaker>

               <p>Hvala lepa gospod predsednik. Spoštovana gospa profesor.</p>
               <p>Bom zelo hitro poskušal odgovoriti in tisto čemur smo sledili skozi transformacijo
               oziroma reorganizacijo slovenske vojske.</p>
               <p>Mi smo rekli, da vse zmogljivosti, ki jih imamo ali jih imamo in uporabimo ali pa jih
               damo na "klocne" oziroma jih odprodamo. Zadnjič sem v evropski skupnosti slišal NRF,
               use it or lose it in je bilo tako.</p>
               <p>Moje stališče bo vedno in tudi zaradi ladje smo šli mogoče v veliki meri v neko
               reorganizacijo, transformacijo, ker smo ravno rekli, torej če imamo, smo pomorska
               država, želimo biti pomorska država, imamo zmogljivost, ki je pomembna za nas, potem
               jo tudi uporabimo. Vesel sem, da smo skozi ta proces neke preoblikovanja slovenske
               vojske vsem ostalim dimenzijam, begotnim, ne vem kare smo vse imeli, dodali tudi
               pomorsko zmogljivost.</p>
               <p>Imeli smo sito pri preoblikovanju, da tisto kar ni za obrambo domovine, kar ni za
               zaščito in reševanje in kar ne moremo  uporabiti na mednarodnih operacijah, tega sistema potem več ne
               razvijamo. Našli smo nišo in očitno smo ugotovili, da lahko ladjo krepko uporabimo in
               sem ponosen, da smo ta pomorski segment razvili in da ga bomo v letu 2014 celovito
               tudi uporabili.</p>
               <p>Ne glede na to, torej to pomorsko komponento mislim, da smo umestili pravilno v
               prostor, je pa naša glavna ambicija razvoja slovenske vojske v pehotnem delu, torej v
               tistem delu in specialnih silah. Tako je tudi bilo zapisano v srednjeročnem programu,
               tako da je to še vedno naša niša oziroma naša bistveno zmogljivost, pehota specialne
               sile. Če pa imamo, tako kot pilatuse, jih pa moramo pravilno znati uporabiti in
               pilatus je pa ravno z navijalci ognjene podpore pravilno umeščamo v strukture
               slovenske vojske. Torej vse kar imamo znamo uporabiti danes.</p>
               <p>Upam, da sem odgovoril ta del.</p>
            </sp>
            <sp xml:id="SDT6-OZO-nujna-22-2013-11-26.sp43">

               <speaker>PREDSEDNIK FRANC JURŠA:</speaker>

               <p>Izvolite.</p>
            </sp>
            <sp xml:id="SDT6-OZO-nujna-22-2013-11-26.sp44">

               <speaker>DR. LJUBICA JELUŠIČ (PS SD):</speaker>

               <p>Ali potem to pomeni, da pomorski operativni center pa ne bo doživel nekega večjega
               razvoja?</p>
            </sp>
            <sp xml:id="SDT6-OZO-nujna-22-2013-11-26.sp45">

               <speaker>MAG. DOBRAN BOŽIČ:</speaker>

               <p>Upam, da bo. Upam, da ga bomo tudi prav tako znali opredeliti v združenju operativni
               center, ki je na Vrhniki in da bo prerastel v neko obliko.</p>
               <p>V tej fazi nam je bila prioriteta in smo se ukvarjali z ladjo in potapljači,
               zmogljivostjo, ki jo dajejo tudi potapljači in celotna skupina za razminiranje. V
               prvi fazi.</p>
               <p>V drugi fazi vsekakor pa pride večji pomen pomorskega centra, vsekakor.</p>
            </sp>
            <sp xml:id="SDT6-OZO-nujna-22-2013-11-26.sp46">

               <speaker>PREDSEDNIK FRANC JURŠA:</speaker>

               <p>Hvala.</p>
               <p>Zdaj še drugi del vprašanja. Po moje bi bilo dobro odgovoriti s strani generalnega
               direktorja Uprave Republike Slovenije za zaščito in reševanje glede pripravljenosti,
               izurjenosti, na sploh enot zaščite reševanja v nuklearki in širše.</p>
               <p>Tisti drugi del vprašanja, ki pa se nanaša na vlado pa bi verjetno kazalo, da
               postavimo oziroma se postavi vladi na parlamentarnem zasedanju državnega zbora.</p>
               <p>Izvolite.</p>
            </sp>
            <sp xml:id="SDT6-OZO-nujna-22-2013-11-26.sp47">

               <speaker>DARKO BUT:</speaker>

               <p>Hvala lepa gospod predsednik. Spoštovana gospa poslanka, da. Mi smo bili seznanjeni s
               težavicami katere je imela nuklearka, namreč preko centra za obveščanje dobimo to
               informacijo. Prav tako dobi to informacijo poveljnik civilne zaščite Republike
               Slovenije, gospod Srečo Šestan.</p>
               <p>Moram priznati, da zelo dobro sodelujemo z upravo za jedrsko varnost. Namreč tudi
               zunanji podporni center same nuklearne elektrarne Krško je v naših prostorih, v
               kletnih prostorih pri nas na upravi in imamo tudi vse povezave do nuklearke
               neposredno vezane.</p>
               <p>V zadnjem letu seveda smo se precej ukvarjali, že prej smo se precej ukvarjali z
               državnim načrtom zaščite in reševanja v primeru jedrske nesreče, prav tako imamo
               izdelane regijske načrte. V zadnjem letu oziroma v lanskem in letošnjem letu se pa
               predvsem ukvarjamo s samo evakuacijo. Namreč letos je bila izvedena vaja v okviru
               mednarodnega projekta, TFE<stage>(?)</stage>, ki ga je izvajala Občina Krško, evakuacija prebivalcev
               Krškega na območje izpostave Novo Mesto in po drugi strani smo se letos ukvarjali
               tudi z delitvijo tablet kalijeva jodida. Namreč skladno s pravilnikom bi te tablete
               morale biti razdeljene. Mi sicer to zagotavljamo na območju treh kilometrov okoli
               nuklearke. Vse ostalo zagotavljamo preko regijskih bolnišnic in potem v sodelovanju s
               skupnostjo občin Slovenije in Združenjem občin Slovenije seveda pripravljamo načrte
               delitve teh tablet tudi za preostali del Slovenije, če zadošča. Hvala.</p>
            </sp>
            <sp xml:id="SDT6-OZO-nujna-22-2013-11-26.sp48">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Izgleda, da smo vprašanja izčrpali zato se vsem skupaj lepo zahvaljujem za udeležbo
               na 22. nujni seji odbora za obrambo, državnega zbora Republike Slovenije in vas lepo
               pozdravljam.</p>
               <p>S tem zaključujem sejo. <stage type="time">Seja je bila zaključena 26. novembra ob 18.02.</stage>
               </p>
            </sp>
         </div>
      </body>
   </text>
</TEI>