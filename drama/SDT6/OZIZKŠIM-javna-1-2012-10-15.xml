<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZIZKŠIM-javna-1-2012-10-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, kulturo, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">FCC8FBF7C337F695C1257D1F005A650A</idno>
               <idno type="custom" subtype="day">B512E7B6CBADF9BDC1257A99002F3C03</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=B512E7B6CBADF9BDC1257A99002F3C03</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZIZKŠIM-javna-1-2012-10-15.OZIZKŠIM" n="1">
               <name>javna predstavitev mnenj</name>
               <date when="2012-10-15"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZIZKŠIM-javna-1-2012-10-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZIZKŠIM-javna-1-2012-10-15.OZIZKŠIM">
                        <orgName key="OZIZKŠIM">Odbor za izobraževanje, znanost, kulturo, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR</stage>
            <stage type="title">ODBOR ZA IZOBRAŽEVANJE, ZNANOST, KULTURO, ŠPORT IN MLADINO</stage>
            <stage type="title">Javna predstavitev mnenj o Predlogu zakona o spremembah in dopolnitvah Zakona o
            visokem šolstvu (ZViS-I), prva obravnava, EPA 651 - VI</stage>
            <stage type="date">(15. oktober 2012)</stage>
            <stage type="chairman">Sejo je vodil mag. Branko Grims, predsednik odbora.</stage>
            <stage type="time">Seja se je pričela ob 9.06. </stage>
            <stage type="mag"/>


            <sp xml:id="SDT6-OZIZKŠIM-javna-1-2012-10-15.sp1">

               <speaker>PREDSEDNIK MAG. BRANKO GRIMS:</speaker>

               <p>Spoštovani! Vsem zbranim prav lep pozdrav. Hvala za udeležbo, za zelo veliko
               udeležbo, moram reči, na današnji javni predstavitvi mnenj o Predlogu zakona o
               spremembah in dopolnitvah Zakona o visokem šolstvu.</p>
               <p>Pričenjamo torej Javna predstavitev mnenj, pri čemer posebej pozdravljam predstavnike
               ministrstva na čelu z ministrom dr. Žigo Turkom, potem vse vabljene, predstavnike
               sredstev javnega obveščanja oziroma sedme sile, poslanke in poslance, čeprav je danes
               primarno javna predstavitev mnenj namenjena najširši javnosti in želim, da bi skupaj
               poiskali odgovore na naslednja vprašanja, ki jih je s sklepom določil Odbor za visoko
               šolstvo, znanost, tehnološki razvoj, mladino in šport, in sicer:</p>
               <p>- Katere posledice za visokošolski prostor imata sprejetje Zakona za uravnoteženje
               javnih financ in Uredbe o javnem financiranju visokošolskih zavodov in drugih
               zavodov?</p>
               <p>- Kaj prinaša predlog Zakona o spremembah in dopolnitvah Zakona o visokem
               šolstvu?</p>
               <p>- Ali bi predlagan spremenjeni način imenovanja sveta Nacionalne agencije za kakovost
               v visokem šolstvu vplival na njeno neodvisnost? Kako bito vplivalo na doseganje
               evropskih standardov na področju zagotavljanja kakovosti?</p>
               <p>- Ali Slovenija z zadnjimi ukrepi na področju visokega šolstva sledi in spoštuje v
               Državnem zboru RS sprejeto Resolucijo o nacionalnem programu visokega šolstva in
               2011-2020?</p>
               <p>- Kako ustrezno določiti obseg javne službe v visokem šolstvu v skladu z odločbo
               Ustavnega sodišča RS?</p>
               <p>- Kako naj se uredi način financiranja javnih visokošolskih zavodov na podlagi
               odločbe Ustavnega Sodišča RS, da bo zagotovljenih dovolj finančnih sredstev in da
               bodo določena pravila upravljanja s pridobljenimi sredstvi?</p>
               <p>To so okvirna vprašanja. Razprava vsakega od razpravljavcev bo možna o katerikoli od
               teh vprašanj, pa tudi o katerikoli drugi problematiki, ki se je neposredno dotika
               predlog zakona, ki je danes predmet javne predstavitve mnenj. Po razpravi bo
               pripravljen magnetogramski zapis prireditve oziroma predstavitve mnenj, ki bo
               objavljen na spletnih straneh Državnega zbora, priloga k njemu bodo tudi vsi
               prispevki v kolikor jih boste oziroma nekateri ste jih že poslali v pisni obliki in
               bodo prav tako dani na razpolago <stage type="mag"/>
               <stage>(nadaljevanje)</stage> vsem članicam in članom Državnega zbora kot okvir za nadaljnjo
               obravnavo oziroma za nadaljnjo razpravo v postopku sprejemanja tega zakona.</p>
               <p>Po uvodni predstavitvi, ki jo bo podal minister, bom povabil k razpravi. Veliko vas
               se je že prijavilo, vendar opozarjam, da je možna samo razprava na podlagi izpolnjene
               pisne prijavnice, zato prosim, da vse, ki bi radi razpravljali, čim prej izpolnite
               prijavnico k razpravi, ki je pred vami na klopi in jo oddate pri strokovnih
               sodelavcih, tako da bomo lahko primerno razporedili vse, ki želijo govoriti. Glede na
               to, da je že sedaj zelo veliko število prijavljenih in sta že dva taka poka na
               razpolago, tako da okvirno mislim, da jih je kakšnih štirideset sedaj že, bi prosil,
               da se omejimo po uvodni predstavitvi nekje na približno 5 minut razprave, zato ker je
               cilj, da danes dobi čim več ljudi besedo. Če bo kdo posebej želel in če nam bo čas
               dopuščal, se lahko potem na koncu, kdor bi izrecno želel podaljšati, javi še enkrat k
               besedi. Ampak res bi prosil, da se omejimo na 5 minut, kajti sicer ni fer tisto, da
               na začetku nekateri govorijo petnajst ali deset minut, na koncu pa mogoče po tri
               minute. Gre za to, da smo vsi v izhodišču v enakopravnem položaju. Še enkrat
               opozarjam na možnost, da daste potem tudi pisni prispevek, lahko tudi naknadno ga
               pošljete na povezavo, ki je na spletni strani Državnega zbora in bo, kot rečeno, kot
               dodatek vključena v magnetogramski zapis, tako da bo tudi enakopravno dana na
               razpolago, kot vse razprave, ki bodo tukaj neposredno izrečene. Odmor ni predviden.
               Danes nas čas, glede na veliko število udeležencev preganja. Imate zunaj tudi nekaj
               pijače in ostalega, tako da si lahko sami postrežete. Vedno bom prebral kdo je tudi
               naslednji na seznamu, šel bom po vrsti. Nekateri ste tudi prosili, da vam dam malo
               prednosti glede na službene obveznosti. Če je še kakšen tak, naj na to opozori,
               ampak, če boste vsi to želeli, potem bomo šli spet točno po vrsti. Tako da prosim, da
               to upoštevate. S tem, ko preberem tudi kdo je naslednji, želim omogočiti, da ne bi
               bilo kakšnega nesporazuma, da bi kdo ravno tisti trenutek manjkal v dvorani, ko bi
               dobil besedo. V kolikor pa koga ne bo, pa bo šel na konec seznama in bo potem šele
               kasneje lahko spregovoril. Toliko za uvodno obrazložitev. Še enkrat, če kdo želi še
               naknadno prijaviti, prosim izpolnite prijavnico. Govor je možen samo na osnovi pisne
               prijave, ki se odda tukaj pri službah.</p>
               <p>Zdaj pa vabim za uvodno predstavitev predlagatelja zakona ministra dr. Žigo Turka.
               Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp2">

               <speaker>DR. ŽIGA TURK:</speaker>

               <p>Hvala lepa gospod predsedujoči. Poslanci in poslanke, kolegice in kolegi, gospe in
               gospodje. Postavili ste šest relevantni vprašanj. Nekatera so neposredno povezana z
               novelo zakona, nekatera so povezana z aktualnimi dogajanji na visokošolskem področju,
               tudi na področju ali pa še bolj na področju proračuna in javnih financ. Na kratko bom
               o tem v uvodu na ta vprašanja odgovoril, potem pa z zanimanje prisluhnil tudi
               razpravi in po potrebi vam bova s kolegom direktorjem direktorata še kaj
               odgovorila.</p>
               <p>Prvo vprašanje je bilo: Katere posledice za visokošolski prostor imata sprejetje
               Zakona za uravnoteženje javnih financ in Uredbe o javnem financiranju visokošolskih
               zavodov in drugih zavodov? Ključne spremembe v ZUJFU, v zvezi z Zakonom o visokem
               šolstvu so naslednji: ZUJF spreminja postopek spreminjanja obveznih sestavin
               študijskih programov. To pomeni, da je ZUJF dal visokošolskim zavodom več avtonomije,
               ko gre za spreminjanje študijskih programov oziroma za manjše popravke v teh
               študijskih programih. S tem dobijo visokošolski zavodi več fleksibilnosti, pravzaprav
               hitrejšo možnost tudi posodabljanja študijskih programov. ZUJF spreminja tudi
               nekatere določbe glede trajanja statusa študenta in <stage type="mag"/><stage>(Nadaljevanje)</stage> ureja stvari tako, da je status študenta študentom na
               razpolago N plus eno leto, če nekoliko poenostavim. Torej, če nek študij traja N let,
               potem je status študenta N plus eno leto, kar bi pomenilo v nekih bolonjskih
               razmerah, da ima študent lahko 7 let status študenta, če študij 3 plus 2, to je enako
               5 let.</p>
               <p>Uredba o javnem financiranju visokošolskih in drugih zavodov prinaša konkreten razrez
               proračunskih sredstev med visokošolske zavode. Ohranja na decimalko enako razmerje
               med javnimi in zasebnimi visokošolskimi zavodi, s tem da je treba poudariti, da tisti
               zasebni visokošolski zavodi opravljajo dejavnost s koncesijo, nudijo brezplačni
               študij študentom prav tako kot javni. Kot rečeno, to razmerje ostaja enako.</p>
               <p>Uredba odraža zmanjšanje proračunskih sredstev za področje visokega šolstva, ki je
               bilo v povprečju 7,57%. Prinaša pa še nekaj drugih podrobnosti, na primer, obvezno
               spremljanje polletnih rezultatov poslovanja visokošolskih zavodov, polletno poročilo
               o realizaciji. Na novo se ureja priprava sanacijskega načrta. Ureja sankcije, če
               visokošolski zavodi ministrstvu ne posredujejo določenih podatkov, tistih iz 52.a in
               52.b člena. In ureja tudi razmerje financiranja med javnimi visokošolskimi zavodi na
               način, da upošteva, da niso vsi dosegli enake stopnje rasti, da se nekateri razvijajo
               še vedno oziroma se razvijajo hitreje, drugi počasneje.</p>
               <p>Drugo vprašanje je bilo, kaj prinaša Predlog zakona o spremembah in dopolnitvah
               Zakona o visokem šolstvu. Gre za štiri spremembe. Predlogi sprememb urejajo ne dovolj
               jasne postopke ponovnih akreditacij. Spreminjajo strukturo Sveta NAKVIS-a,
               dopolnjujejo ureditev neposredne pedagoške obveznosti in dopolnjujejo ureditev
               transnacionalnega izobraževanja.</p>
               <p>Kar se tiče postopkov ponovnih akreditacij, imamo vsi skupaj težavo. Torej, NAKVIS,
               visokošolski zavodi in konec koncev tudi ministrstvo, ki je odgovorno za to, da
               študij teče na akreditiranih organizacijah, imamo težavo s tem, da visokošolski
               zavodi, mnogi med njimi, pravzaprav skoraj vsi niso pravočasno vložili vlog za
               podaljšanje akreditacij. Program dela NAKVIS-a pa ni bil sprejet skladno z zakonsko
               določenimi roki.</p>
               <p>Kar se tiče spremembe strukture Sveta NAKVIS-a, upoštevamo bolj strukturne in
               strokovne kriterije in manj predstavniške kriterije.</p>
               <p>Dopolnitev ureditve neposredne pedagoške obveznosti pomeni, da vnašamo več
               fleksibilnosti in avtonomije glede tega, kako posamezna visokošolska organizacija
               ureja neposredno pedagoško obveznost učiteljev, ki jo lahko zviša ali zmanjša glede
               na to, s čim, s kakšnim delom se ta učitelj še ukvarja.</p>
               <p>Dopolnitev ureditve transnacionalnega izobraževanja pa upošteva pripombe uradnega
               opomina Evropske komisije in odpravlja morda domnevne ovire glede svobode
               ustanavljanja visokošolskih organizacij, ki bi jih v Sloveniji ustanavljale tuje
               visokošolske organizacije oziroma tuji ponudniki izobraževanja.</p>
               <p>Verjetno bo o teh temah še kar nekaj razprave. Tudi eno podvprašanje se potem na to
               nanaša. Namreč, sprašujete, ali bi predlagan spremenjen način imenovanja Sveta
               Nacionalne agencije za kakovost v visokem šolstvu vplival na njeno neodvisnost. Kako
               bi to vplivalo na doseganje evropskih standardov na področju zagotavljanja kakovosti.
               Tu je treba poudariti, da morajo biti agencije za zagotavljanje kakovosti v visokem
               šolstvu neodvisne, da morajo biti neodvisne tako od države oziroma politike kot od
               tistih, ki naj bi jih ocenjevale oziroma nadzirale. Ko beremo pravila ENKE, to je,
                  <stage type="mag">5. trak: (sc)</stage> <stage>(nadaljevanje)</stage> evropskega združenja teh regulatorjev je to
               zelo jasno - neodvisnost tako od tistega, ki je nadziran kot od tistega, ki financira
               oziroma od politike. Mogoče samo kot anekdoto. Jaz sem govoril pred kratkim na Svetu
               sedaj z estonskim kolegom, ki mi je povedal, ja seveda, jaz imenujem člane Sveta
               agencije, ampak veš, jaz niti ne podpišem mnenja, ki ga ta agencija da in seveda
               ureditev imamo tudi pri nas, minister na postopek ocenjevanja nima nobenega vpliva
               tudi na samo vpliva nima ministrstvo prav nobenega vpliva.</p>
               <p>Četrto vprašanje: "Ali Slovenija z zadnjimi ukrepi na področju visokega šolstva sledi
               in spoštuje v DZ RS sprejeto resolucijo o nacionalnem programu visokega šolstva od
               leta 2011 do 2020? Ministrstvo seveda spremlja izvajanje nacionalnega programa
               visokega šolstva in pripravlja prvo poročilo, kjer bo predstavljeno, ali na področju
               visokega šolstva sledimo ciljem in ukrepom na PVŠ in seveda, kjer bo tudi pojasnjeno,
               zakaj in kje so odmiki? Poročilo bo najprej obravnaval Svet za visoko šolstvo.</p>
               <p>Peto vprašanje: "Kako ustrezno določiti obseg javne službe v visokem šolstvu v skladu
               z odločbo ustavnega sodišča?" Gre za to, da je ustavno sodišče naložilo, da je
               potrebno zakonsko urediti javno službo z naslednjimi vsebinami. Obseg javne službe v
               visokem šolstvu temeljne pogoje za dostop posameznikov do storitev javnega službe,
               temeljne pogoje za izvajalce javne službe, temeljna opredelitev načina upravljanja
               javne službe in način njenega financiranja. Dve od teh štirih alinej že ureja sedanji
               ZVIS. Dve je pa dejansko potrebno še zakonsko urediti. Za zapis te norme v zakonu na
               ministrstvu analiziramo naslednja vprašanja. Namreč, kaj vse sodi v obseg javne
               službe na področju dejavnosti visokega šolstva? V nacionalnem programu visokega
               šolstva ni več izrednega študija, stvar se imenuje polni in delni študij, kako to
               zakonsko urediti. Kakšen je način financiranja, kdo so izvajalci, pod kakšnimi pogoji
               se pridobivajo sredstva za izvajanje javne službe? Ali je za upravljanje javne službe
               v visokem šolstvu potrebno, da se organizira javna mreža, ki naj jo tvorijo univerze,
               drugi samostojni visokošolski zavodi, politehnike, zavodi infrastrukturnega pomena
               kot so študentski domovi, knjižnice, centri ali pa je to opcija, kako upoštevati
               socialne razsežnosti nacionalnega programa in kako definirati obseg javne službe za
               koncesionirane visokošolske zavode? Zadnje vprašanje se nanaša na to, kako naj se
               uredi način financiranja javnih visokošolskih zavodov na podlagi odločbe ustavnega
               sodišča, da bo zagotovljenih dovolj finančnih sredstev in da bodo določena pravila
               upravljanja s pridobljenimi sredstvi. Ministrstvo pripravlja nove zakonske rešitve
               tudi na področju financiranja. Pri tem želi slediti ciljem in usmeritvam, ki so
               naslednje. Želimo spodbujati finančno avtonomijo univerze, samostojnost pri delitvi
               sredstev, samostojnost pri vodenju kadrovske politike, samostojnost pri oblikovanju
               normativom, samostojnost pri zagotavljanju kvalitete. Menedžerski pristop k
               upravljanju univerze, prestrukturiranje in racionalizacijo poslovanja in študijskih
               programov. Sedaj, ko analiziramo vpis v prvem letnike, ko primerjamo prvi in drugi
               vpis itd., ugotavljamo, da je zanimanje za različne študijske programe zelo različno,
               da je avtentičnega zanimanja, ki ga izkazuje prvi vtis za nekatere programe za zelo
               malo, da se marsikateri program polni z lahko bi rekli fiktivno vpisanimi, potem v
               drugem vpisu. Mi se moramo zamisliti nad tem, da smo tretja država v Evropi po tem,
               kakšen delež populacije med 20 in 25-im letom študira in da smo tretja država od
               zadaj v Evropi, potem kolikšen delež generacije na koncu diplomira. Vsa ta razlika
               med tretjim od spredaj in tretjim od zadaj je vendarle neka obremenitev celotnega
               sistema in kaže na neracionalno <stage type="mag"/><stage>(nadaljevanje)</stage> porabo virov. Preusmeritev v spremljanje rezultatov torej v
               spremljanje učinkih dosežkov, kompetenc diplomantov in kakovosti in na financiranje
               bodo morali vplivati tudi podatki o zaposljivosti diplomantov.</p>
               <p>Toliko za uvod kot odgovor na ta vprašanja. Kot pravim, mi se veselimo neke
               konstruktivne, trezne, zmerne in na dejstvih temelječe debate. Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp3">

               <speaker>PREDSEDNIK MAG. BRANKO GRIMS:</speaker>

               <p>Hvala gospodu ministru za uvodno predstavitev. Sedaj prehajamo na predstavitev mnenj.
               Šel bom po vrstnem redu tako kot ste se prijavili. Prvi je na vrsti prof. dr. Peter
               Glavič, za njim prof. dr. Matej Makarovič. Glede na to, da je sedaj število
               prijavljenih že zelo blizu 60 bom precej strog, pri tisti 5 minutni omejitvi in vas
               prosim, da to čim bolj upoštevate. Računajte, da če vsak govori samo 5 minut pa pot
               gor in dol z odra smo dobri tam do dveh, treh popoldne. Upam, da bomo vsi fer eden do
               drugega. Gospod Peter Glavič, vabljeni ste k besedi. Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp4">

               <speaker>DR. PETER GLAVIČ:</speaker>

               <p>Hvala lepa. Če dovolite, bom kar tukaj, da bo hitreje šelO. Želel sem pripraviti
               nekaj okvirni stvari in zato sem prosil, če bi lahko imel 10 minut. Če mi jih ne
               dovolite bo pač zadeva šla malo hitreje.</p>
               <p>Strategija EU, ki je tudi slovenska ima zelo jasne zadeve. Jaz sem jih tukaj naštel.
               Med njimi je tudi 3 % za raziskave, tehnološki razvoj in inovacije in 2 % za
               univerze, poleg tega, kaj je potrebno doseči glede terciarne izobrazbe. Strategija
               Slovenije je pravzaprav zelo podobna, povečati je bilo potrebno obseg vpisa, število
               študentov izboljšati kakovost in to se je tudi večinoma zgodilo. Vpis kot tukaj
               vidimo je bil potrojen, sedaj sicer malo upada, ampak število diplomantov narašča na
               vseh treh nivojih - prvem drugem in tretjem. Bližamo se povprečni stopnji prebivalca
               s terciarno izobrazbo. Kot vidite tukaj smo tik pod povprečjem EU, bili pa smo precej
               nižje dol pred nekaj leti, seveda tukaj je vprašanje kakovosti, ki se postavlja.</p>
               <p>Pričakovani čas šolanja je za pol leta daljši kot je povprečje, ampak ni nekje v
               vrhu. Imamo zelo mali delež vpisanih na univerzah in sorazmerno velikega na visokih
               šolah. To je ena posebnost, ki ima svoje pluse in minuse. Na področju vpisanih na
               podiplomski študij se je v letu 2010 kot prikazuje OECD študija, vse to so mednarodne
               primerjave se je zgodil nenaden preskok iz mest, ki so bila tukaj na repu, smo na
               enkrat na drugem mestu, kar je verjetno posledica druge stopnje bolonjske in bo treba
               to pogledati, kaj se sedaj tukaj dogaja. Po deležu diplomantov smo še vedno precej na
               repu, po deležu študentov ekonomije poslovnih ved in prav smo nad povprečjem, ampak
               spet ne prav v vrhu držav OECD. Torej, lahko rečemo, da iz tega ven visoko šolstvo
               nekako izpolnjuje naloge, ki so bile danes, država pa jih ne, kot bom pokazal tukaj.
               Tukaj je seveda nekaj kar je iz leta 2009, vsi ti podatki imajo določen zamik in
               seveda se bo marsikaj spremenilo oziroma se je že. Leta 2009 je bilo osnovno šolstvo
               financirano nad povprečno, to je seveda v ../ nerazumljivo./.. to se pravi upoštevana
               je kupna moč, srednje šolstvo podpovprečno in visoko šolstvo še bolj podpovprečno.
               Celotni javni izdatki so bili za terciarno izobraževanje sicer nadpovprečni, ampak
               pri tem so izdatki za socialne transferje zelo visoko, izdatke za dejavnost torej za
               zavod pa zelo nizko. Če gledamo na število študentov na profesorja je za nami v OECD
               samo Indonezija in najbrž Grčija, ki zadnje dve leti ne daje podatkov. <stage type="mag"/> <stage>(Nadaljevanje)</stage> Osip generacij, je nekje blizu
               povprečja, to je malo v nasprotju s tem, kar minister pravi, mogoče se je letos
               zgodilo res nekaj drugega, kot kažejo te podatki. Če gledamo raziskave v visokem
               šolstvu, je Slovenija tudi po povprečjem. Če gledamo te podatke na študenta, potem je
               še bolj zadaj in zadeva zelo pada, padale je že v letu 2011, na 2010 je bila na nuli
               in seveda vidimo tu iz 3,04 % je šlo na 2,69 %. Še ena posebnost Slovenije je, da je
               delež visokega šolstva zelo majhen, primerljiv je samo v Luksemburgu, Kitajski in
               Rusiji. To je ta sistem sovjetskega tipa, ki pa, ne mislim, da je sedaj inštituti
               dobivajo preveč, ampak univerze dobivajo premalo.</p>
               <p>Kar se tiče plač. Te padajo od leta 2005 in so padle več kot plače v srednjem in
               osnovnem šolstvu. Mali dvig je bil v letih 2010, 2011 zaradi plačne reforme. Zdaj pa
               je bil, torej to je spet podatek za julij 150 %, torej za dobrih 16 % manjši, kot je
               bil pred leti. Jaz sem tu dal en primer enega docenta, ki ima deset let prakse v
               tujini in doma in ima 13 predmetov, enega asistenta, 11 ur na teden, 8 jih je dobil
               plačanih, to je bilo štiri tretjine, letos ima še isto obremenitev, dobi plačanih
               samo 6 ur na teden, torej eno plačo in to je okrog 1300 evrov, pa 300 evrov še dobi z
               raziskovalnim delom, tako da vemo kje so sedaj te rezultati, ki sem jih prej pokazal.
               Zunanji asistent, ki mu pomaga, recimo tu ima 14 evrov na uro, pri čemer to ni ena
               ura, ampak so to vaje, priprava na vaje, popravljanje izdelkov, zagovor vaj in to je
               bruto podatek. Tu je podatek OECD za dobičkonosnost diplomantov. Javni neto čisti
               dobiček je za ženske je v vrhu, za moške malo manj v vrhu, ampak kljub temu visok,
               zaradi tega, ker je vložek države sorazmerno majhen in obremenitev, tu so tudi
               socialne in druge dajatve, sorazmerno visoka. Torej, diplomanti so za državo zelo
               dobičkonosni. Tu je primerjava, kaj se je zgodilo v letošnjem letu, tu je sicer na
               letni ravni, to pa je v drugem polletju, povprečje je -6 %, ministrstvo je -19 %,
               visoko šolstvo -18, raziskovalna pa celo -36, kar seveda ima velike posledice, ampak
               to kar moti, je to, da recimo, v Državnem zboru je plus, dobro, saj ne bi rabili
               imeti volitve lani, za kabinet predsednika vlade je tudi manjši, letos bo ničelni,
               kot slišimo za leto 2013. Tako, da to boli. Ni enakomerno porazdeljeno to breme.</p>
               <p>Po številu inštitucij smo v Sloveniji tudi na vrhu, kar pomeni, če bi kakršnokoli
               univerzo kdaj ustanovili, sedaj seveda ni čas za to, bi morali združevati te
               institucije, kar ni predvideno v planu.</p>
               <p>Po kakovosti je, kot vemo ljubljanska univerza med 400 in 500 najboljših po
               Šanghajski lestvici, univerza v Mariboru 800 in te podatki so več ali manj tudi v
               drugih. Tu je ... Velity University, je Univerza v Ljubljani med 500 in 600, torej
               nekje med 3 % najboljših univerz na svetu, mariborska med 5 %, Leading ranking je
               samo v Evropi je 209, Simago ima tudi inštitute, kjer je univerza v Ljubljani...</p>
            </sp>
            <sp xml:id="SDT6-OZIZKŠIM-javna-1-2012-10-15.sp5">

               <speaker>PREDSEDNIK MAG. BRANKO GRIMS:</speaker>

               <p>...sicer očitno je, da ste se odlično pripravili, ampak čas je že močno potek in bi
               lepo prosil še za zaključno misel... Lahko damo tudi na spletno stran Power
               point.</p>
            </sp>
            <sp xml:id="SDT6-OZIZKŠIM-javna-1-2012-10-15.sp6">

               <speaker>DR. PETER GLAVIČ:</speaker>

               <p>Se strinjam, tu pa so sedaj prikazane tudi druge visoke šole in univerze, kjer
               vidite, da to zelo hitro pada in tudi ta odličnost, ki je tu, praktično z visoko
               citiranimi članki je več ni.</p>
               <p>Slovenija je med najhitreje rastočimi bila<stage type="mag"/>
               <stage>(Nadaljevanje)</stage> sedaj se bo ta zadeva upočasnila in nevarnosti, ki jih jaz vidim v
               noveli zakona so seveda ali bo agencija dobila registracijo, ali bo povečana
               obremenitev vplivala na kakovost, je pa že ta obremenitev dejansko precej nad tem,
               kar je uradno dovoljeno, ne samo, da se mi ne bunimo, pa ne štrajkamo, pa tako
               naprej. In če bo sprememba, cepitev univerze v Ljubljani, ali bomo ploh še imeli
               katero univerzo med 500 najboljšimi. Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp7">

               <speaker>PREDSEDNIK MAG. BRANKO GRIMS:</speaker>

               <p>Hvala. Na vrsti je prof. dr. Matej Makarovič. Za njim pa dr. Agata Šager. Jaz se
               opravičujem, če koga narobe preberem, ampak nekateri imate zelo akademsko pisavo,
               tako da prosim upoštevajte to dobronamerno. Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp8">

               <speaker>PROF. DR. MATEJ MAKAROVIČ:</speaker>

               <p>Hvala. Lep pozdrav z moje strani. Omejil se bom izključno na Zakon o spremembah in
               dopolnitvah zakona o visokem šolstvu, tudi predlagam, da pri tem zakonu razpravljamo
               samo o tem, kar dejansko je v njem, ne o tem, kar v njem ni. No in ena od stvari, ki
               v njem so, je vsekakor vprašanje sestave Sveta NAKVIS, zato bi se na to posebej
               osredotočil, ker domnevam, da je to eno od tistih vprašanj, ki na nek način sproža
               nekaj več dilem. Torej, ki bi si morali predvsem postaviti ene par temeljnih
               vprašanj. Prvo je seveda vprašanje ali si v Sloveniji želimo, predvsem parlamentarno
               demokracijo, ali predvsem korporativizem. Ker sedanji koncept, ko je Svet NAKVIS
               sestavljen pretežno iz predstavnikov, ki so odgovorni nekim posamičnim, pogosto
               monopolnim interesnim skupinam v visokem šolstvu, ne pa direktno javnemu interesu, to
               je s parlamentarno demokracijo načeloma težko združljiv koncept. Imenovanje
               strokovnjakov s strani vlade, seveda na predlog visokošolske sfere oziroma na predlog
               stroke, kot je predvideno z novim zakonom, je po drugi strani popolnoma skladno s
               prakso predstavniških demokracij, ker je pač vlada demokratično postavljen organ in
               kot taka odgovorna za uveljavljanje javnega interesa. Ampak, pozor. Ko bodo
               strokovnjaki enkrat imenovani v Svet NAKVIS-a, pa bodo morali delovati samostojno in
               ne bodo smeli biti vezani na nikakršna navodila s strani vlade. Torej, tako bom
               rekel, podobno, kot danes na NAKVIS ne bi smela vršiti nobenih vplivov ljubljanska
               univerza, tudi jutri na NAKVIS ne bo smela vršiti tovrstnih vplivov vlada. Skratka, v
               tem smislu je potrebna jasna distanca do obeh strani.</p>
               <p>Drugič, ali hočemo vztrajati pri modelu, ki ga nikjer drugje ni, ali pa smo
               pripravljeni slediti evropskim vzgledom. In če tem vzgledom sledimo, bi seveda morali
               prej podpreti nov zakon glede Sveta NAKVIS-a, kot pa sedanjo rešitev, kar je seveda
               predlagana rešitev v novem zakonu dejansko, kot je razvidno tudi iz utemeljitev in
               ostalih primerjav povsem skladna s tem kar, kako se v Evropi te zadeve rešuje. Torej,
               nobenega razloga ne vidim, zakaj bi nekaj kar deluje povsem normalno v drugih
               evropskih parlamentarnih demokracijah, moralo biti pri nas, ravno pri nas urejeno
               povsem drugače.</p>
               <p>No, in tretjič. Visoko šolstvo ni nek slonokoščeni stolp, je del družbe, s pravicami
               in odgovornostmi in seveda, na podoben način, kot se regulira druge dele družbe, je
               tudi ta del potrebno ustrezno strokovno regulirati. Bom dal ene par takih analogij.
               Recimo, ali bi po vašem mnenju morali s Svetom Agencije za zavarovalni nadzor, ki
               ureja zavarovalnice, na primer, upravljati direktno Triglav ali pa Vzajemna, ali bi
               morala recimo Svet Agencije za trg vrednostnih papirjev sestavljati ali pa imenovati
               največji borzni akterji. Najbrž ne. Zakaj ne? Zato, ker v teh primerih gre za
               regulatorje, ki morajo biti na prvem mestu neodvisni, avtonomni od tistih, ki jih
               morajo regulirati. In tudi zato tovrstne predstavnike, tovrstne strokovnjake imenuje
               bodisi vlada, bodisi parlament,<stage type="mag"/>
               <stage>(Nadaljevanje)</stage> tudi v Sloveniji seveda, kot vemo. In ne vem zakaj bi moralo biti
               ravno v primeru NAKVIS povsem drugače, ker tudi NAKVIS je namreč regulator in kot
               regulator je dolžan skrbeti za zavarovanje zakonitosti in javnega interesa na
               področju visokega šolstva in morda potrebujemo po drugi strani neke vrste
               visokošolsko zbornico, ki bi bili res zastopani direktno prav vsi deležniki in bi
               bila lahko pomemben posvetovalni organ, ampak NAKVIS te vloge ne more imeti. Zakaj
               ne? Zato, ker preprosto ima po naši zakonodajo regulatorne funkcije in regulator mora
               biti, kot rečeno, neodvisen od tistega, ki ga regulira. Torej, že po definiciji ne
               more biti sestavljen iz predstavnikov visokega šolstva, ki jih regulira. Popolnoma
               logično. Torej rabimo tako agencijo, v kateri ne bo niti predstavnikov visokega
               šolstva niti predstavnikov Vlade. Morala bo biti dejansko avtonomna v odnosu do obeh
               strani. Edini predstavniki in tukaj, in s tem se strinjam, ki so opravičeni, da so
               vključeni v tovrsten organ, so dejansko predstavniki študentov in gospodarstva.
               Zakaj? Zato, ker so pač to direktni uporabniki sistema in kot taki morajo imeti svoj
               glas. V tem smislu se mi zdi predlagana rešitev, kar se tega tiče, ustrezna.</p>
               <p>In končno, za sklep. To, kar si jaz želim, je vsekakor sistem, ki bo enak za vse.
               Sistem, v katerem ne o nihče nad zakonom. Če se moramo v zakonskih rokih rekreatirati
               prav vsi visokošolski zavodi, potem pač mora to veljati tudi za največji dve
               slovenski univerzi. In če obstaja nek dvom ali in do kdaj bodo ljubljanske in
               mariborske diplome stroko po črki zakona veljavne ali ne veljavne, potem je to
               sigurno en resen problem za celotno visokošolsko sfero, ki ga je treba nemudoma
               rešiti in tudi to je seveda, kot razumem, eden od glavnih razlogov, zakaj se s tem
               zakonom tako zelo mudi. Seveda pa je jasno, s tem zakonom se stvari ne končujejo,
               ampak se verjetno šele začenjajo. Torej, pred nami je sigurno še veliko razprav in še
               veliko zakonskih sprememb, ampak nekje je treba začeti in jaz mislim, da je ta
               začetek vseeno v okviru možnega dober. Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp9">

               <speaker>PRESEDNIK MAG. BRANKO GRIMS:</speaker>

               <p>Hvala. Besedo ima torej dr. Agata Šega, za njo je pa Miran Zupanič. Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp10">

               <speaker>DR. AGATA ŠEGA:</speaker>

               <p>Torej, moje pravo ime je Agata Šega, sem napisala z velikimi črkami, tako da se
               čudim, da gospod Grims tega ni znal prebrati. Sem pa predsednica Sindikata filozofske
               fakultete.</p>
               <p>Spoštovani prisotni! Preden se odločimo za spremembe zakonov, ki vnašajo bistvene
               spremembe v nek sistem, se moramo po možnosti seznaniti z delovanjem tega sistema v
               preteklosti in sedanjosti in s položajem vseh tistih, ne bom rekla deležnikov, ki
               zagotavljajo delovanje tega sistema. Tukaj danes govorimo o sistemu visokega šolstva
               v Sloveniji in o spremembah v njem. Zato bi vam rada v razmislek in kot nekakšno
               refleksijo pred razpravo, ki se šele dobro začenja, glede na število razpravljavcev,
               prebrala dva odstavka iz članka slovenske publicistke, ki je bil objavljen v
               Dnevniku, 21. 9. leta 1987, pod naslovom, kdo se boji avtonomije univerze in čemu.
               Prvi odstavek govori o takratnem položaju učiteljev. Sleherna osebna in poklicna
               odgovornost posameznika temelji na samospoštovanju in spoštovanju do poklica, ki ga
               opravlja. Res, velika in redka strokovna in moralna samozavest je potrebna vsem našim
               učiteljem, ki jih družba neprestano dokazuje kako malo jih dejansko ceni, če naj
               strokovno, vestno in odgovorno opravljajo svoje pomembno in zahtevno delo, ki v naši
               nenormalni družbi velja za porabo, če naj ohranijo svojo človeško integriteto v tej
               strokovni, duhovni in moralni po /nerazumljivo/ izobraženstva, ki v dobrih 40. letih
               smo, 1987, kaj ne, vanjo privedla zgrešena izobraževalna in kulturna politika.</p>
               <p>Drugi odstavek, ki ga navajam, govori o univerzi. Ob vsem kar se je po vojni dogajalo
               z našo Almo Mater, si ne moremo kaj, da ne bi pomislili na bridke dogodivščine z milo
               ali s silo zapeljane, nič kolikokrat od velikaša in prostakov, vernikov ali
               nevernikov, posiljene, ugrabljene, za sužnjo in deklo prodane in trpinčene, brhke
               izvoljene Voltairovega kandidata priljudne gospodične Kunigunde. Vendar si je ta
               ljubezniva mladenka potem, ko je od vsega hudega že postala grda in zdelana, le
               opomogla in spet dobila vse svoje prejšnje čare. Tukaj še kanček optimizma za
               univerzo, <stage type="mag"/> <stage>(Nadaljevanje)</stage> zato lahko
               sklepamo, da je tudi za univerzo še kanček upanja, da se otrese ne blagega
               skrbništva, ki ji prinaša več škode kot koristi, da preneha biti dekla politike. Še
               vedno smo leta 1987. Do tega pa ji lahko pomaga samo avtonomija, vendar ne tista na
               katero se čaka, da jo bo dala oblast sama od sebe, ampak ona, ki se izbojuje, ki se
               jemlje z vso odgovornostjo in seveda tudi tveganjem, ki je v danih razmerah
               neizogibno.</p>
               <p>Sedaj pa še moj komentar na to. Tisti med nami, ki delamo v visokem šolstvu, se po
               veliki večini strinjamo, da vse povedano velja še danes, prav tako kot leta 1987.
               Zato smo nekateri danes tudi tukaj in zato smo proti predlaganim spremembam zakona o
               visokem šolstvu. Leta 1991 smo ustanavljali to državo, nekateri seveda s figo v žepu
               in zdelo se nam je nemogoče, da ne bi bila boljša kot je bila prejšnja. Očitno smo se
               hudo zmotili. Takrat se niti v najgrših sanjah nismo mogli misliti, da se bomo leta
               2012 znašli tukaj v takih okoliščinah in iz takih razlogov. Sama sem se v
               osamosvojitvenem letu 1991 zaposlila na filozofski fakulteti z visoko izobrazbo in s
               plačo natakarice, danes po dvajsetih letih delovne dobe in z doktoratom pa zaslužim
               približno toliko kot šofer mestnega avtobusa. In glej, nekaterim se zdi še ta plača
               previsoka, zato mi jo hočejo sedaj že drugih znižati. Zavedajte se, spoštovani
               prisotni, da večina zaposlenih v visokem šolstvu nismo nikakršni univerzitetni
               mandarini, ki delajo nekaj ur na teden in poleg plač vlečejo še mastne honorarje. Kaj
               takega uspeva le majhnemu številu zaposlenih, pa še to večinoma zaradi njihovih
               privatnih, političnih in klanskih povezav. Ob vsem rednem delu, ki ga je zaradi vedno
               večjega števila študentov, kar je bilo razvidno iz podatkov prof. Glaviča ravnokar in
               vedno bolj omejenega zaposlovanja v visokem šolstvu, vedno več, moramo opraviti še
               ogromno število ur znanstvenega in strokovnega dela, zato da se habilitiramo in sploh
               obdržimo svoja delovna mesta, da skrbimo za razvoj stroke in seveda za neprestano
               dodatno samoizobraževanje, brez katerega ni kvalitetnega poučevanja in raziskovanja.
               Vse to pa počnemo za nameček še v zelo slabih materialnih in prostorskih pogojih.
               Prihajam iz Filozofske fakultete v Ljubljani, kjer so razmere katastrofalne, zato
               dobro več o čem govorim. Sama sem na primer šele po 18. letih delovne dobe dobila
               svojo pisano mizo na delovnem mestu in svoj stol.</p>
            </sp>
            <sp xml:id="SDT6-OZIZKŠIM-javna-1-2012-10-15.sp11">

               <speaker>PRESEDNIK MAG. BRANKO GRIMS:</speaker>

               <p>Spoštovana gospa, pet minut je minilo. Jaz vas prosim za zaključno besedo,
               prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp12">

               <speaker>DR. AGATA ŠEGA:</speaker>

               <p>Primerjava današnjega stanja s tistimi izpred četrt stoletja, kakršno je opisano v
               navedenem članku, samo potrjuje kruto resničnost dveh ljudskih modrosti. Prva pravi,
               bolj ko se stvari spreminjajo, bolj ostajajo enake. Druga pa, zgodovina se ponavlja
               in vsakokrat stane več. Odločitev glede sprejetja predlagane novele nas lahko stane
               zelo drago.</p>
               <p>Spoštovani, stane nas lahko univerze. Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp13">

               <speaker>PRESEDNIK MAG. BRANKO GRIMS:</speaker>

               <p>Hvala vam. /Aplavz./ Jaz bi samo opozoril glede na vašo trditev, da ste uporabila
               velike črke. Veste, v moderni dobi je to zelo hitro možno postaviti na laž, koliko je
               resnice v vaši razpravi, pa bodo presojali drugi.</p>
               <p>Besedo ima sedaj gospod Miran Zupanič in za njim gospa Julijana Bizjak Mlakar.
               Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp14">

               <speaker>MIRAN ZUPANIČ:</speaker>

               <p>Hvala za besedo, gospod predsednik. Jaz sem se tempiral na 7 minut. Bom hitrejši v
               govoru, da bi to ujel, tako da se opravičujem za malo manj poudarkov.</p>
               <p>Spoštovani! Sem Miran Zupanič, dekan Akademije za gledališče, radio, film in
               televizijo, najmanjše članice Univerze v Ljubljani, ki v neustreznih pogojih deluje
               že 66 let. Vse skozi si zaman prizadevamo prepričate odgovorne, da zagotovijo pogoje
               za izvajanje tako sumljive javne službe kot je izobraževanje umetnikov. Pred vami
               zato stoji dekan javne ustanove, ki nima niti kvadratnega metra lastnih prostorov. Ko
               se nam konec leta iztečeta dve najemni pogodbi, se bomo znašli na cesti. Tiho upamo,
               da nas bodo najemodajalci pustili še nekaj časa tukaj, od koder bi radi že zdavnaj
               odšli. Zadnjih osem let na Koroški cesti, ki je razen trave ni zraslo nič od
               obljubljenega kompleksa umetniških akademij. Na tej javni in zato menda privilegirani
               ustanovi bomo učitelji letos izvedli v povprečju dvakrat več ur kot jih določajo
               akademski standardi. Pri tem za delo preko četrte tretjine, tako kot doslej, ne bomo
               plačani. Kljub temu so nam varčevalni ukrepi letos prinesli finančno luknjo, ki se bo
               prihodnje leto poglobila. Lekcije o kriznem menedžmentu nam niso potrebne. V
               neprekinjeni stiski delujemo 66 let, znamo jih na pamet. Trenutno je največja
               neznanka miselni horizont sedanje visokošolske politike, <stage type="mag"/><stage>(Nadaljevanje)</stage> saj presega našo zmožnost dojemanja in ga, razen
               obrisov njegove gospodovalnosti, ki prezira moč argumenta, ne zmoremo zapopasti.
               Kakorkoli, akademija drsi v neobvladljiv položaj, ko bo naš prihranek, namenjen
               opremi novogradnje, porabljen za sprotne stroške, bomo izvajanje programov morali
               skrčiti ali celo ustaviti. Preden se to zgodi, sem dolžan posvariti pred odločitvami,
               ki uničujejo javno univerzitetno izobraževanje za umetniške poklice. Z visokošolsko
               politiko, v katero sodi tudi predlagani zakon, zabija Vlada še en žebelj v krsto
               slovenske suverenosti. Ta se ne udejanja samo v najvišji oblasti ljudstva, ampak tudi
               v pravici vseh, da uresničimo svoje telesne in duhovne zmožnosti. Suverenost
               vključuje pravico do okolja, v katerem lahko vsi razvijamo svoje potenciale, se
               uresničujemo in prispevamo k blagostanju vseh; to pravico jamči tudi ustava.
               Demokratična država je zavezana k zagotavljanju enakih možnosti vsem, ne enim bolj in
               drugim manj. Mnogi pa si danes prizadevajo ustvariti družbo neenakih možnosti, družbo
               neenakopravnih, v kateri bodo eni svoje potenciale lahko uresničili, drugi pa bodo za
               to prikrajšani. Ko danes ugovarjamo temu zakonu, torej v resnici ugovarjamo napadu na
               možnost, da vsakdo enakopravno uresničuje svoje interese na področju visokošolskega
               izobraževanja. Ugovarjamo nesmotrni rabi javnega denarja, ki bo namesto skupni
               blaginji namenjen mašenju tistih proračunskih lukenj, ki zevajo, ker naši politični
               predstavniki niso vodili države tako, da bi varovali interese vseh nas, pač pa so
               dopuščali plenjenje prej skupnega premoženja in kopičenje družbene moči v rokah
               peščice ljudi. Potem, ko so novi mogotci raznesli in skrili svoj plen tako dobro, da
               jim še davka ne moremo zaračunati, in je mednarodna finančna kriza omajala našo
               kreditno sposobnost, smo zdaj državljani na vrsti, da z nižanjem standarda socialne
               države plačamo ceno zgrešenih političnih odločitev.</p>
               <p>Vsi, ki bodo glasovali za predlagani zakon, bodo glasovali proti interesom sedanjih
               in prihodnjih generacij. Zato ne morem drugega, kot da izrazim svoje nasprotovanje
               temu in podobnim zakonom. In jih vprašam: Ali se zavedate, da ste se dali na
               razpolago volji, ki želi našo družbo preobraziti po modelu, ki je že zdavnaj
               presežen? Če bo vam in tistim, katerih interese v resnici zastopate, ta preobrazba
               uspela, boste dobili svoje optimalne pesnike, optimalne intelektualce, optimalne
               državljane, takšne, ki vas nikoli ne ugriznejo in ubogljivo hodijo ob vaši nogi. Ta
               profil je po vašem okusu, uporaben, razpoložljiv in podložen. Ampak mi, ki smo danes
               tu, nismo iz takega materiala, vsaj večina ne. Ne morete nas preoblikovati, da bi na
               ukaz tekali za vašimi palicami in vam jih ponižno prinašali. Takšne si boste morali
               vzgojiti sami in javno visoko šolstvo vas pri tem ovira. Človek je bitje, ki
               potrebuje prostost. V nobeni ječi ne more telo zaplesati. V nobeni gluhi sobi ne more
               zapeti glas. Ptica ne more leteti skozi nobeno mrežo. Vi pa želite v svoje kletke,
               gluhe sobe in temnice ujeti našega duha. Ampak, gospe in gospodje, to vam ne bo
               uspelo. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp15">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Glede na to, da je zdaj na vrsti gospa Julijana Bizjak Mlakar, pa da je bil to že
               drugi aplavz, bi vas opozoril, vse, ki aplavdirate, da ste pri prejšnji razpravi z
               aplavzom nagradili dokazljivo laž. Tako da nad tem se nekoliko zamislimo vsi
               skupaj... /negodovanje v dvorani/... in raje prisluhnimo argumentom za in proti.
               Gospa Julijana Bizjak Mlakar, imate besedo. /Aplavz./ Za vami je na vrsti gospod Ivan
               Florjanc.</p>
            </sp>
            <sp xml:id="SDT6-OZIZKŠIM-javna-1-2012-10-15.sp16">

               <speaker>MAG. JULIJANA BIZJAK MLAKAR:</speaker>

               <p>Spoštovani! Nastopam kot članica vodstva Zveze civilnodružbenih organizacij Slovenije
               za pravičnost, solidarnost, enakopravnost in trajnostni razvoj, članica vodstva
               Gibanja za ohranitev in izboljšanje javnega zdravstva in predsednica istoimenskega
               društva.</p>
               <p>Problematika, o kateri teče danes javna razprava, ima korenine v času ob začetku
               osamosvojitve Slovenije, ko so iz Pandorine skrinjice ušli pohlep in brezmejna sla po
               oblasti. Peščica vladajočih, <stage type="mag"/><stage>(Nadaljevanje)</stage>
               opitih z oblastjo, si je tedaj vzela pravico kršenja ustave, zakonov in deklaracije o
               človekovih pravicah ter tako protipravno izbrisala iz registra stalnega prebivalstva
               nekdanje prebivalce Slovenije iz drugih jugoslovanskih republik. Tedaj je molčalo
               pravosodje, molčalo je državno tožilstvo. Molčali so organi pregona in druge
               pristojne institucije. Molčali so politiki in tudi večina ostalega prebivalstva je
               dolga leta molče sprejemalo izgovore za kršenje človekovih pravic in pravne države.
               Zato so krivci tega brezsramnega dejanja še danes nedotaknjeni in večina njih je še
               vedno na relativno bogato plačanih javnih funkcijah doma in v tujini. Še več, molk
               civilne družbe, nekaznovano dolgoletno nevestno delo organov pregona, državnega
               tožilstva in drugih organov, ki bi morali proti oblastnikom, kadar ti rušijo ustavne,
               demokratične, gospodarske in socialne temelje naše države, ukrepati po uradni
               dolžnosti, so oblastnike opogumili k novim zlorabam javnega v zasebno korist.
               Opogumili so jih k vse bolj predrznemu uveljavljanju nedemokratičnih postopkov
               pripravljanja in sprejemanja zakonov, h kršenju še drugih določb ustave, na primer, o
               ločitvi vej oblasti. Oblastniki sploh ne skrivajo več zlizanosti vej oblasti med
               seboj in zlizanosti teh s političnimi strankami. Časopisne stolpce pa polnijo
               informacije o povezavah oblastnikov s kapitalom in z drugimi lobiji. Kršijo se
               določbe ustave o ločenosti cerkve od države, o socialni in pravni državi in druge
               določbe ustave. Krši se splošno deklaracijo človekovih pravic. Sedaj namerava oblast
               družno z opozicijo praktično ukiniti referendum - v državi, v kateri ima po ustavi
               oblast ljudstvo. Bo ljudstvo še naprej molčalo?</p>
               <p>Zakon, o katerem danes razpravljamo, je prav tako nastal brez vključitve in
               soodločanja strokovne in zainteresirane javnosti. Nastal je pod vplivom lobijev, ki
               želijo javno šolstvo privatizirati in komercializirati ter javna sredstva s pomočjo
               politike, ki bi dobila vpliv nad nacionalno agencijo za kakovost v visokem šolstvu,
               preusmeriti v privatne visokošolske domače in tuje ustanove. Krčenje javnih sredstev
               javnim univerzam je pritisk na šolnine. Revni si v bodoče ne bi mogli več privoščiti
               šolanja. Zato v naši Zvezi in Gibanju za javno zdravstvo nasprotujemo temu zakonu.
               Nasprotujemo šolninam, privatizaciji in komercializaciji javnega šolstva ter
               omejevanju dostopa do šolanja. Prav tako nasprotujemo vstopu politike v organ, ki bi
               moral biti samo strokoven. Nasprotujemo tudi novim pooblastilom rektorjev, ki so
               nekateri že doslej sledili bolj zasebnemu kot pa javnemu interesu. Namesto tega je
               treba okrepiti odgovornost in integriteto vodstev javnih visokošolskih ustanov za
               delovanje v javnem interesu, iztrebiti pa nepotizem, neupravičene privilegije in
               druge anomalije, ki na javnih univerzah tudi obstajajo. Vlade samostojne Slovenije
               vse bolj nedemokratično pripravljajo, parlament pa vse bolj nedemokratično sprejema
               zakone. Zato so zakoni pogosto v škodo prebivalstva, na primer, zakoni, ki so
               spodbudili delodajalce k neplačevanju socialnih prispevkov in plač. Z nedavno
               sprejetim Zakonom o uravnoteženju javnih financ so vladajoče politične stranke iz
               ideoloških nagibov kaznovale partizane, ukradene otroke med narodnoosvobodilno borbo,
               izgnance v drugi svetovni vojni in nekatere druge skupine upokojencev. Sprejeti so
               bili zakoni, ki privatizirajo in komercializirajo javne službe in omejujejo revnim in
               manj premožnim dostop do javnih storitev, do zdravljenja, šolanja, socialnega varstva
               in do drugih javnih storitev. Vlada in poslanci so omogočili sistemsko korupcijo v
               obliki privatizacijskih zakonov na področju šolstva, zdravstva, sociale in drugih
               javnih služb, vključno z zakonom, ki ga danes obravnavamo, v obliki Zakona o
               javno-zasebnem partnerstvu, v obliki zakonov s področja gospodarstva, ki so
               spodbudili plenjenje prej družbenih podjetij, v obliki 26. septembra letos sprejete
               novele Zakona o stvarnem premoženju države in lokalnih skupnosti. V obliki nedavno
               sprejetega Zakona o Slovenskem državnem holdingu in drugih predpisov, ki vsi po vrsti
               omogočajo nepregledno razpolaganje in prisvajanje prej družbenega premoženja, <stage type="mag"/> <stage>(Nadaljevanje)</stage> javnega premoženja, prisvajanje
               javnega v korist zasebnih interesov. Če bi v Sloveniji vladajoči delali v javnem
               interesu jim ne bi bilo možno očitati nedemokratičnosti postopkov in nekompetentnosti
               pri pripravi danes obravnavanega zakona. Ker pa jim to lahko očitamo predlagamo, da
               se sporni zakon pripravi na novo v parlamentu ob sodelovanju in soodločanjem
               strokovne in zainteresirane javnosti. Prav tako naj se prednostno pripravi zakonodajo
               s katero se bo uredilo financiranje javnih univerz, kot ga terja Ustava. Med drugim
               naj se zagotovo, da se bodo javna sredstva uporabljala izključno za financiranje
               javnih, ne pa zasebnih šol. Če bi v Sloveniji odgovorni reševali gospodarsko krizo v
               interesu prebivalstva bi ravnali tako, kot so ravnali v Islandiji. In ljudstvo krize
               ne bi niti dobro čutilo. Javnih sredstev za šolanje, zdravljenje, socialo in tako
               dalje pa se ne bi krčilo. Če bi imeli v Sloveniji odgovorne oblastnike in pravno
               državo, potem se nam danes ne bi bilo treba truditi za najbolj osnovne demokratične
               pravice prebivalcev Slovenije. Več podatkov o islandskem reševanju krize in o
               nedavnem sprejemu enega izmed zakonov, ki sodi v sklop sistemske korupcije pa lahko
               najdete v mojem pisnem prispevku. Hvala lepa.</p>
            </sp>
            <sp xml:id="SDT6-OZIZKŠIM-javna-1-2012-10-15.sp17">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Ivan Florjanc, za njim je gospod Denis Robnik.</p>
            </sp>
            <sp xml:id="SDT6-OZIZKŠIM-javna-1-2012-10-15.sp18">

               <speaker>IVAN FLORJANC:</speaker>

               <p>Pozdravljeni. V mojem posegu bom razpravljal točko 4. Posebej bom podal mnenje o
               področju umetnosti, kjer se bom osredotočil izključno na glasbo, ki je moje
               specifično strokovno področje. Odzivam pa se na nekatere zaskrbljujoč namige v
               javnosti glede posegov v glasbeno šolstvo. Takoj v začetku sem vas primoran soočiti z
               dejstvom, da je v lanski resoluciji že sama umetnost, kot taka, vzeta v svojem
               najširšem pomenu tako zapostavljena, da bi lahko govorili že o zamolčanosti
               umestnosti v tej resoluciji. Lahko navedem število in vsebinsko težo mest, kjer je
               beseda umetnost, umetniški in podobno omenjena. Če te omembe preštejemo smo pod
               številom 20, vključno s citirani Slovenska akademija znanosti in umetnosti, ali
               dvakratno splošno omembo umetniških akademij. Besedo "glasba" boste pa zaman iskali,
               ker je glasba v tej resoluciji popolnoma zamolčana, odsotna.</p>
               <p>Vizija resolucije o tretji študijski stopnji je v odnosu do umetnosti še bolj
               zaskrbljujoča. Zaman bi tu iskali omembo potrebne tretjestopenjske umetniške
               specializacije, ki je bila z zakonom ukinjena leta 2009 in je na Akademiji za glasbo
               dobesedno pohabila umetniški visokošolski študij z obglavitvijo njenega
               najdragocenejšega segmenta, ki naj vrhunsko usposablja svoje bodoče visokošolske
               učitelje za bodoči profesorski poklic na akademiji. Si lahko zamislite ukinitev
               doktorskega študija na primer na Filozofski fakulteti, Pravni fakulteti, ekonomiji
               ali FDV-ju? Toliko o statusu.../Nerazumljivo./</p>
               <p>Zato je moje mnenje in stališče glede četrtega vprašanja že s tem popolnoma jasno.
               Vprašanje spoštovanja resolucije je pa le na videz brezpredmetno. Če glasba v
               resoluciji ni niti omenjena niti ovrednotena, kot bi bilo to dolgoročno modro, pa ne
               pomeni, da ni danes smiselno postaviti jo na njeno pravo mesto v viziji razvoja
               družbe, šolstva, kulture pa tudi gospodarstva in ekonomije, kar bom v nadaljevanju na
               kratko nakazal in pokazal.</p>
               <p>Vsakomur je razvidno in zato ni potrebno posebej dokazovati dejstvo preventivnih
               dobrih učinkov učenja glasbe, na primer zelo težko boste našli med prestopniki
               "delinkventi"<stage>(?)</stage> v mamilaških druščinah in podobno učenca, dijaka ali študenta
               glasbenih programov. To, kar <stage type="mag"/> <stage>(nadaljevanje)</stage>
               plačuje država glasbenemu šolstvu lahko z malo vida v bistvu stvari razumemo kot
               vložek države v vzgojno preventivo, ki se z oziroma na kurativo tudi v ekonomskem in
               gospodarskem smislu neprimerno bolj splača kot dolgoročna modra naložba. Le
               ustvarjalni ustvarjajo toliko opevano dodano vrednost. Prav v tem lahko za našo
               razpravo pomenljive splošno znane primerjalne, znanstveno raziskovalne študije o
               vlogi umetnosti, predvsem glasbe, v določeni družbi. Tu imam v mislih raziskave, ki
               so jih v Združenih državah Amerike naredili v nekaterih zveznih državah, kjer so
               zaskrbljeni ugotavljali upad učne uspešnosti na vseh stopnjah šolanja, na primer v
               matematiki in naravoslovnih predmetih: fizika, kemija in podobno. V kreativno
               inovativnih dejavnostih...</p>
            </sp>
            <sp xml:id="SDT6-OZIZKŠIM-javna-1-2012-10-15.sp19">

               <speaker>PREDSEDNIK MAG. BRANKO GRIMS:</speaker>

               <p>Dovolite samo opozorilo, 5 minut je poteklo, pa še izkoristil bi priložnost, da
               pozdravim bodoče znanstvenike, akademike in parlamentarce, ki so se nam pridružili na
               balkonu, pa se sedaj že poslavljajo. Srečno. Imate besedo, kar nadaljujete. Prosim za
               zaključno misel.</p>
            </sp>
            <sp xml:id="SDT6-OZIZKŠIM-javna-1-2012-10-15.sp20">

               <speaker>IVAN FLORJANC:</speaker>

               <p>Dobro, potem bom pa samo to centralno misel prebral do konca, ker je tudi na nek
               način bistvena in najbolj povedna.</p>
               <p>Pomislite, to so bile tiste države, ki so s svojim nacionalnim programom šolanja
               ukinjale umetniške predmete in med njimi v prvi vrsti glasbo. Zanimive so vsaj
               posredno tudi tiste evropske in ameriške raziskave, ki so proučevale vpliv
               prisotnosti oziroma pomanjkanja glasbene vzgoje pri osnovnem izobraževanju. Otroci,
               ki so bili deležni glasbene vzgoje so bili na vseh testih in intelektualnih
               sposobnostih uspešnejši v primerjavi s tistimi, ki v času osnovnošolskega
               izobraževanja niso imeli glasbene vzgoje.</p>
               <p>S tem bi, ne bom kradel vsem ostalim, boste lahko prebrali pisni prispevek je veliko
               daljši. Se vam zahvaljujem za pozornost in upam tudi na upoštevanje teh misli. Hvala
               lepa.</p>
            </sp>
            <sp xml:id="SDT6-OZIZKŠIM-javna-1-2012-10-15.sp21">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam. Na vrsti je gospod Denis Robnik, za njim gospod Andrej
               Grafenauer.</p>
            </sp>
            <sp xml:id="SDT6-OZIZKŠIM-javna-1-2012-10-15.sp22">

               <speaker>DENIS ROBNIK:</speaker>

               <p>Spoštovani vsi navzoči. So trenutku, ko se je treba odločiti in zbrati pravo pot. Ni
               lahko, je pa zelo pomembno. In z vedno več in več tovrstnimi odločitvami se moramo
               soočati študentje na Akademiji za glasbo. Dolgoletna problematika na Akademiji za
               glasbo so predvsem najeti prostori, v katerih se izvajajo predavanja. Opremljeni so s
               pohištvom, ki je zelo staro in neuporabno, in je zaradi dotrajanega stanja študentom
               in delavcev Akademije za glasbo zelo nevarno. Podobni problemi so s tehnično opremo,
               predvsem računalniki, predpotopnimi grafoskopi, da pa o multimedijih sploh ne
               govorimo, saj zaradi finančnih pogojev o njih lahko samo sanjamo. Študentje Akademije
               za glasbo se soočamo celo s takšnimi problemi, ki včasih otežujejo celo delo in
               učenje. To so pri nas konkretno razglašeni klavirji, ki naj bi bila osnova za samo
               delo. Podobno se kaže tudi celo pri večjih inštrumentih kot so recimo tolkala, kjer
               manjkajo ploščice na ksilofonih, marimbah in vibrafonih, prav tako ni denarja za
               menjavo strun pri kontrabasih in harfah. Vse to namreč je potrošni material. Za
               manjše inštrumente pa morajo študentje tako ali tako poskrbeti sami. Finančna kriza
               nam onemogoča celo to, da še tako razglašenih in prerabljenih inštrumentov ne moremo
               niti redno vzdrževati, jih servisirati in uglaševati. Tudi v letošnjem šolskem letu
               se veliko predavanj, ki so v predmetniku zaradi nizkih honorarjev ne izvaja.
               Posledično se profesorji letno menjavajo in s tem pride do pomanjkanja
               sistematičnosti učnih procesov. V letošnjem letu namerava vodstvo šole pri nekaterih
               predmetnih zmanjšati število predavanj, da tako profesorji ne bi presegli kvote dela.
               Ker je za takšno stanje krivo predvsem pomanjkanje financ pozivamo k dodatni finančni
               pomoči, da bo pedagoško delo potekalo nemoteno, ne pa še k dodatnemu krčenju sredstev
               za visoko šolstvo. <stage type="mag"/><stage>(Nadaljevanje)</stage> Bistveno
               vprašanje študenta Akademije za glasbo je pa, kdaj bomo torej študentje Akademije za
               glasbo lahko normalno študirali, ne pa da se ubadamo poleg študija še z birokratskimi
               in finančnimi stvarmi. Bistveno vprašanje pa je, ali bomo sploh študirali v novem
               šolskem letu. S takšnimi in še večjimi problemi se mora obremenjevati naša generacija
               študentov, ampak se tako profesorji kot študentje Akademije za glasbo trudimo
               ohranjati čim boljši nivo izobraževanja, a bo v takšnih razmerah zelo težko. Hvala za
               vašo pozornost. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp23">

               <speaker>PREDSEDNIK MAG. BRANKO GRIMS:</speaker>

               <p>Besedo ima gospod Andrej Grafenauer, za njim je na vrsti dr. Tomaž Savšek.</p>
            </sp>
            <sp xml:id="SDT6-OZIZKŠIM-javna-1-2012-10-15.sp24">

               <speaker>ANDREJ GRAFENAUER:</speaker>

               <p>Lep pozdrav! Sem Andrej Grafenauer, dekan Akademije za glasbo.</p>
               <p>Akademija za glasbo dela v katastrofalnih razmerah. Zaradi nevzdržnih študijskih
               razmer, ki vladajo na njej, študentje na Ministrstvu za šolstvo zahtevajo, da jim do
               3. novembra 2012 odgovori, kako in kdaj bodo začeli reševati njihove finančne,
               kadrovske in prostorske težave. Neurejeno financiranje s strani države po mnenju
               študentov akademije krati njihovo ustavno pravico do šolanja, saj že nekaj let
               študirajo v povsem neustreznih prostorih, sedaj pa se je temu zaradi zmanjšanja
               financiranja s strani ministrstva pridružilo še neizvajanje predavanj, ki so
               predpisana po študijskem predmetniku. To ni citat sedanje generacije, ampak je tako
               poročala Slovenska tiskovna agencija 11.10.1999. Tak je bil torej položaj na
               Akademiji za glasbo pred 13 leti. In država, ki je ta nevzdržen položaj zakrivila, je
               takrat tudi pod velikim pritiskom medijev našla manjkajoča sredstva, ki so omogočila
               kolikor toliko normalno delovanje. Nastal pa je škandal, ki je odmeval še dolgo. In v
               podobnem položaju smo danes. Za povrh prihaja naslednje leto peti letnik, torej
               približno 70 dodatnih študentov. Glede petega letnika smo na Akademiji za glasbo
               zagotovo še v bistveno slabšem položaju kot ostale fakultete v Sloveniji, ker imajo
               študentje glasbe pri nas in seveda povsod po svetu individualni pouk najmanj tri ure
               letno. To pomeni za dodaten letnik približno 6.300 ur neposrednega pedagoškega dela
               brez uvedbe kakršnegakoli novega predmeta. Izvedba petega letnika seveda brez
               dodatnega financiranja ni mogoča, še posebej pa ne z odvzemom sredstev.</p>
               <p>Zagotovo je za sedanji položaj najbolj kriv Zakon o uravnoteženju javnih financ, ki
               je v drugi polovici leta odvzel slabih 20% denarja, in podobno zmanjšanje naj bi bilo
               glede na predlagana proračuna tudi v prihodnjih dveh letih. Kje je razlog za tako
               obravnavo visokega šolstva? Menda zaradi velikih viškov v preteklih letih. Ti viški
               zagotovo niso bili na naši ustanovi. Zaradi financiranja visokega šolstva med leti
               2004 in 2009, ko je bilo glavno merilo število študentov in diplomantov, je Akademija
               za glasbo zaradi individualiziranega študija kljub najboljšemu mogočemu razmerju med
               številom študentov in diplomantov in izjemni prihodnosti ves čas izgubljala. Leti
               2010 in 2011 smo ob nižjih sredstvih in učinkih Virantove plačne reforme že končali z
               minusom in brez kakršnihkoli rezervnih sredstev. Zato predlagamo, da ministrstvo
               ustanovi poseben sklad, namenjen podpori nacionalno pomembnih institucij oziroma
               nacionalno pomembnih programov, ki so zaradi varčevalnih ukrepov pred ukinitvijo.
               Taki so vsi umetniški programi na naši akademiji. In Akademija za glasbo je edina
               slovenska visokošolska institucija, ki izvaja umetniške programe z glasbenega
               področja, in zato ustanova posebnega nacionalnega pomena. Uvedba takega sklada je
               verjetno nujnost. Brez tega ne bomo mogli zagotoviti izvajanja obstoječih programov
               za sedaj vpisane študente, v naslednjem študijskem letu pa ne razpisati rednega
               študija v prvem letniku. S tem bi bila za študij glasbe izgubljena cela generacija
               maturantov glasbenih programov, razen tistih, ki si lahko financirajo izredni študij
               ali študij v tujini. Za tak morebiten razplet bo morala država prevzeti in nositi
               odgovornost. Hvala lepa. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp25">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima dr. Tomaž Savšek, za njim je na vrsti gospod Tomaž Sajovic.</p>
            </sp>
            <sp xml:id="SDT6-OZIZKŠIM-javna-1-2012-10-15.sp26">

               <speaker>DR. TOMAŽ SAVŠEK:</speaker>

               <p>Spoštovani predsedujoči,<stage type="mag"/><stage>(Nadaljevanje)</stage>
               spoštovani ostali! Prihajam iz gospodarstva in kolikor sem si pogledal publiko, kaj
               prav veliko kolegov tu ne vidim. Zato sem vesel, da sem uspel priti in da imam to
               priložnost, da vam lahko spregovorim. Bom pa poskušal biti povsem konkreten.</p>
               <p>Moja razprava se nanaša na 2. točko, kaj prinaša ta zakon. Glede na to, da prihajam
               iz podjetja, ki posluje v glavnem s tujino, zaposluje preko 1.100 zaposlenih in
               delamo v avtomobilski industriji ter prodajamo praktično vse, kar naredimo, v tujini.
               Zato se mi ne zdi prav nič nenavadnega, da se tudi slovenski visokošolski prostor,
               tako kot se moramo slovenska podjetja odpirati v tujino, da se tudi tukaj odpiramo in
               da dopuščamo možnost za ustanovitev novih visokošolskih programov in zavodov. Pri tem
               pa želim poudariti, da podpiramo predvsem tiste programe, ki bodo dajali kakovostne
               diplomante, zaposljive v slovenski industriji, v slovenskem gospodarstvu. Predvsem
               želim še to poudariti, da ta razvoj visokega šolstva mora biti skladen tudi z
               raziskovalno in inovacijsko strategijo Slovenije ter slovensko industrijo strategijo,
               ki se ravno v tem času pripravlja. Kajti ugotavljamo - to ni zdaj del neke
               statistike, ampak so to ugotovitve naših kolegov iz razvojnih oddelkov v podjetjih -,
               da primanjkuje predvsem inženirskega kadra na visoko tehnoloških področjih, kot so
               strojništvo, elektrotehnika in računalništvo. To ni del statistike, to so
               dejstva.</p>
               <p>Naslednje vprašanje je številka 4, ali so ti ukrepi skladni s sprejeto Resolucijo o
               nacionalnem programu visokega šolstva. Menim, da so, da ta novela zakona podpira cilj
               resolucije, predvsem tisti cilj, citiram, ki pravi: "Izboljšati sodelovanje
               visokošolskih institucij z gospodarstvom," seveda, če bodo potem tudi nadaljnji
               ukrepi oziroma podzakonski akti temu sledili, da se bodo oblikovali visokošolski
               programi, ki bodo odgovarjali, še enkrat poudarjam, potrebam gospodarstva,
               slovenskega gospodarstva. Pomembno je - to me opozarjajo tudi moji kolegi in so
               želeli, da to izpostavim -, da se odprejo, tudi s to novelo, možnosti za izvolitev v
               nazive visokošolskih učiteljev, znanstvenih delavcev in visokošolskih sodelavcev na
               visokošolskih zavodih tudi za strokovnjake z vrhunskimi referencami iz gospodarstva.
               Namreč, danes je to praktično v Sloveniji nemogoče, v tujini je pa popolnoma
               normalno, da direktorji, vodje razvojnih oddelkov v podjetjih so hkrati tudi
               predavatelji na številnih eminentnih fakultetah. S tem, smo prepričani, se bo
               bistveno izboljšalo razumevanje in sodelovanje med institucijami, znanje v podjetjih,
               lažji bodo ti prehodi strokovnjakov in intenzivnejše bo sodelovanje na skupnih
               razvojnih programih, kakor tudi seveda na izobraževalnih programih.</p>
               <p>In še zadnja zadeva, o kateri bi želel razpravljati, to je vprašanje številka 3, ali
               bi ta predlagan sistem vplival na neodvisnost NAKVIS-a. Menimo, da s predlaganim
               načinom imenovanja članov NAKVIS-a bo agencija dosegla bistveno večjo neodvisnost s
               strani tistih, ki jih mora ocenjevati. Ni namreč sprejemljivo obstoječe stanje, ko
               člane NAKVIS-a, ki izvaja naloge nacionalnega regulatorja in nadzornika nad
               kakovostjo visokošolskih programov, ki določa postopke in merila evalvacije, določa
               minimalne standarde za izvolitev ter izvaja, pazite, izvaja zunanje evalvacije teh
               istih zavodov, da v absolutni večini neposredno danes imenujejo ti isti zavodi svoje
               predstavnike v svet te agencije. Zato se mora ta praksa na nek način prekiniti.
               Predlagan način, spremenjeni način imenovanja Sveta NAKVIS-a, menimo, da bo imel
               predvsem pozitivne učinke tudi na doseganje evropskih standardov. V gradivu, ki je
               bilo priloženo, je bilo kar nekaj praks iz Evrope predstavljenih, ki to tudi
               dokazujejo. In visokošolske ustanove bodo pa še kljub vsemu ohranile avtonomijo pri
               izvajanju svojih programov.</p>
               <p>Hvala lepa. Aplavza pa ne pričakujem, ker situacije niso take, da bi <stage type="mag"/><stage>(Nadaljevanje)</stage> bili ravno veseli ob vsem tem
               stanju, predvsem stanju v gospodarstvu, zato se opravičujem, da bom moral malo prej
               oditi, ker imamo veliko dela. Hvala lepa. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp27">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam.</p>
               <p>Na vrsti je gospod Tomaž Sajovic, za njim gospod Andrej Kovačič.</p>
            </sp>
            <sp xml:id="SDT6-OZIZKŠIM-javna-1-2012-10-15.sp28">

               <speaker>TOMAŽ SAJOVIC:</speaker>

               <p>Vse lepo pozdravljam!</p>
               <p>Časi so težki. Naše razmišljanje o predloženih spremembah Zakona o visokem šolstvu,
               ki jih ostro zavračamo, je treba nujno vpeti v širši zgodovinski in družbeni
               kontekst. Že Heideger je ugotovil, da so vsa področja našega življenja, torej tudi
               univerza, v današnjem svetu postala predmet zgodovinskega procesa, ki ga zaznamuje
               kibernetika, tehnična znanost, ki je mati vse znanosti in vseh področij našega
               življenja in je naravnana na to, da pripravi in postavi nadzor nad procesi, ki jih je
               moč tako rekoč brez izjeme krmiliti. Stari Grki so se še čudili, da prisotnost sploh
               je. Danes je prisotno izgubilo vse dostojanstvo. Michel Freitag je v knjigi Brodolom
               univerze dobro razumel usodno posledico. Znanosti danes ne preučujejo več človeške,
               družbene, zgodovinske realnosti, ampak jo izdelujejo. Postale so tehno-znanosti. Kot
               take so torej avtoritarne. Človeka spreminjajo v bolj ali manj prilagodljivi,
               koristni in učinkoviti stroj. Vlada ta zlovešči zgodovinski proces razume kot svoje
               poslanstvo. Toda ta delovna sila je še vedno človek. Zato naj svoj protest začnem z
               globoko humanistično mislijo Michaila Bachtina: "Človek se v dialogu ne samo navzven
               uveljavlja, ampak tudi prvič postane to, kar v resnici je, in to ne samo za druge,
               ampak tudi za samega sebe." Biti pomeni dialoško komunicirati. Bivanjsko se torej
               lahko uresničujemo le v dialogu. Vlada dialog avtoritarno ukinja, s tem pa ukinja,
               uničuje bivanjsko uresničevanje sogovornikov in jih spreminja v goli predmet, na
               katerem izvaja svoje zamisli in svojo moč. Univerza tako postaja samo predmet
               brezobzirnega političnega polaščevanja in upravljanja. To je seveda avtoritarni
               koncept, ki predpostavlja, da tisti, ki ta koncept izvaja, ima, poseduje božji
               vsevedni pogled, on vse ve. Ta avtoritarni koncept se v osnutku predložene spremembe
               dobesedno preslikuje v spremenjene člene. Najjasneje v 63. členu, ki rektorjem
               oziroma dekanom omogoča, da poleg oblik neposredne pedagoške obveznosti lahko
               določijo tudi število ur neposredne pedagoške obveznosti, kar bo visokošolskim
               zavodom - bodite pozorni! - omogočilo večjo doslednost pri izvajanju varčevalnih
               ukrepov in posredno prispevalo k cilju uravnoteženja javnih financ. Vrhovno
               poslanstvo univerze tako ni več raziskovanje novih kritičnih pogledov na svet in
               družbo, in to v brezpogojnem sodelovalnem dialogu med učitelji in študenti, ampak,
               kako perverzno, varčevalni ukrepi in uravnoteženje javnih financ. Rektor tako postaja
               le izvajalec, učitelji podizvajalci, študenti pa le še bolj ali manj slabi in
               nezaposljivi izdelki. Hierarhijo <stage type="mag"/>
               <stage>(Nadaljevanje)</stage> na univerzi bo vse to samo še okrepilo, zaposleni pa bodo zaradi
               preživetja postali še bolj neusmiljeni tekmeci med seboj. O kakovosti seveda nihče
               nič več ne govori. Povečevanje neposredne pedagoške obveznosti pomeni namreč
               preobremenjenost učiteljev in v pomanjkanju denarja odpuščanje. Padec kakovosti
               poučevanja in raziskovanja je tako zagotovljen. Varčevalni ukrepi in grozeči bankrot
               državi s katerim nam grozijo predsednik Vlade in vladajoči, tako postajajo tisto
               skrajno nevarno avtoritarno, ideološko mesto, ki sili vso državo in vse sile v njej v
               skrajno nevarno poenotenje, kajti varčevalne ukrepe in grozeči bankrot države ima
               Vlada za višjo silo, nekaj tako nujnega, da je v imenu nje mogoče preoblikovati
               državo po svoji meri. Za tem poenotenjem in v njegovem imenu...</p>
            </sp>
            <sp xml:id="SDT6-OZIZKŠIM-javna-1-2012-10-15.sp29">

               <speaker>PRESEDNIK MAG. BRANKO GRIMS:</speaker>

               <p>Spoštovani, 5 minut je minilo, tako da prosim za zaključno misel. Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp30">

               <speaker>TOMAŽ SAJOVIC:</speaker>

               <p>Bom takoj konča. S tem poenotenjem in v njegovem imenu pa se odvijajo klientelistične
               privatizacije, v našem primeru javnega visokega šolstva in spreminjanje znanja v
               prodajno blago, nacionalna agencija za kakovost visokega šolstva pa se spreminja v
               priročno orodje za politično in ekonomsko privatizacijo. Samo medklic. Ali se Vlada
               ne zaveda, da tega kar počenja in bo morda storila, ne bo naslednja Vlada na svoj
               način zavrgla? Po ljudski modrosti, kar seješ, boš požel, kar vodi v uničenje države.
               Rad bi povedal, da pravzaprav taka...</p>
            </sp>
            <sp xml:id="SDT6-OZIZKŠIM-javna-1-2012-10-15.sp31">

               <speaker>PRESEDNIK MAG. BRANKO GRIMS:</speaker>

               <p>Spoštovani gospod, 7 minut je že minilo. Prosim, da končate. Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp32">

               <speaker>TOMAŽ SAJOVIC:</speaker>

               <p>... in prispevek bo, sem ga oddal v celoti in bo objavljen v širši obliki, upam,
               podiodelu. Naj pa končam samo z zadnjim stavkom. Naj v zraku obvisi vprašanje Vlade;
               Ali res mislite, da se ljudje, ki so bivanjsko ogroženi, ne bodo na življenje in smrt
               bojevali za svoje življenje in skušali odstraniti tisto kar temu življenju stoji na
               poti. Hvala lepa. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp33">

               <speaker>PRESEDNIK MAG. BRANKO GRIMS:</speaker>

               <p>Besedo ima gospod Andrej Kovačič, za njim je na vrsti gospod Mitja Urbanc.
               Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp34">

               <speaker>ANDREJ KOVAČIČ:</speaker>

               <p>Cenjeni predsednik, gospod minister, spoštovani prisotni! Moje ime je Andrej Kovačič,
               sem absolvent doktorskega študija in pa predvsem gospodarstvenik že petnajst let.</p>
               <p>Ko poslušam teatralne nastope, se sprašujem, o čem se danes tukaj pogovarjamo.
               Namreč, ali se pogovarjamo o zakonu ali se pogovarjamo o vseh težavah s katerimi se
               srečujemo. In se sprašujem, kakšno sliko si ustvarja gledalec, ki to gleda, na
               podlagi teh teatralnih nastopov, ki so že bili pa še verjamem, glede na prisotne, ki
               sedijo na stolčkih in jih je strah za to, da jih bodo kdaj izgubili in verjamem, da
               jih bo še veliko. Pa vendar tisti, ki ste prebrali Zakon o spremembah in dopolnitvah
               Zakona o visokem šolstvu veste, da ga je moč strniti v nekaj preprostih točk. Na
               javnih visokošolskih institucijah, ki so do sedaj preko obvladovanja Nakvisa
               nadzirale same sebe, kar je svetovni fenomen, se trudijo sistem obdržati tak kot je.
               Zakon želi, da se v ocenjevanje vključijo tudi strokovnjaki, predstavniki študentov,
               gospodarstva in negospodarstva. V teh časih, kaj je to narobe? Odziv vodstva in
               univerz, vodstva sindikatov in univerz, vmešavanje politike. Se morda samo meni zdi,
               da je to mogoče izogibanje, izboljševanje v kvaliteti visokega šolstva? <stage type="mag"/> <stage>(Nadaljevanje)</stage> Drugič. Zakon želi, da se
               odgovorni osebi, se pravi vodstvu fakultet omogoči, da se poleg oblik neposredne
               pedagoške obveznosti sama določi tudi število ur osnovne neposredne pedagoške
               obveznosti. Zakon tukaj zvišuje avtonomnost fakultet in univerz in vsak, ki se proti
               temu oglaša, jasno kaže po mojem mnenju na izogibanje s korektnim ravnanjem
               proračunskega oziroma obvladovanjem proračunskega denarja. Tukaj ne govorimo o tem,
               da je proračunskega denarja malo, in da ga je za visoko šolstvo premalo. Govorimo o
               tem, kaj govori predlagani zakon.</p>
               <p>Tretjič. Da se jasno opredeljuje veljavnost ponovne akreditacije. Jaz mislim, da
               tukaj se celo vsi strinjamo, da je to potrebno, da bomo tudi bodoči študentje celo
               dobili lahko veljavne listine. Nikjer nič o propadu sveta, o zadnjem žeblju v krsti
               in podobnih izrazih, ki so bili izpostavljeni, ki jih nekateri govorci prodajajo in
               bodo prodajali še veliko veliko govora za menoj. In res, spremembe so potrebne, po
               mojem mnenju in po mnenju večine gospodarstva, še veliko bolj korenite in kot je
               kolega že rekel, mislim da bo treba veliko stvari spremeniti. Poglejte okrog sebe,
               prisluhnite gospodarstvu, ki se nahaja v takem stanju kot se in ugotovili boste, da
               je edino uporabno znanje, uporabno znanje tisto ki nas lahko iz te krize pripelje. Če
               povzamem z enim stavkom, kot je za raziskovalno dejavnost v Sloveniji izpostavil tudi
               OECD. V povprečju je dokaj kakovostna, manjka pa ji večja stopnja odgovornosti do
               družbe, ki jo večinoma financira. Zato vas iskreno prosim, da se raje kot teatru,
               danes posvetimo uporabni vrednosti. Gospodarstveniki si želimo uporabnih študijskih
               programov in prepričan sem, da če se bomo posvetili uporabni vrednosti, da bomo
               ugotovili nekaj, da boste ugotovili nekaj zelo zanimivega, da je postavljanje lastnih
               visokih ograj v visokem šolstvu in njihovo varovanje, kot je praksa sedaj,
               nepotrebna. Hvala lepa. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp35">

               <speaker>PRESEDNIK MAG. BRANKO GRIMS:</speaker>

               <p>Hvala za vaš prispevek. Na vrsti je gospod Mitja Urbanc, za njim gospod Marko Pavlič.
               Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp36">

               <speaker>MITJA URBANC:</speaker>

               <p>Demokracija ne pomeni le vladavine. Od večine izvoljene politične elite, temveč tudi
               enakopraven in strpen dialog na podlagi racionalnih argumentov ter varstvo pravic in
               interesov različnih manjšin. O vrednotah je potrebno ne le govoriti, temveč v skladu
               z njimi živeti in jih s tem tudi uveljavljati. Svojemu namenu lahko najbolje služi
               takrat, ko vključuje najširši krog ljudi in odseva na vseh področjih družbenega
               življenja. V demokraciji je moč omejena z zakoni, vendar je za pravo demokracijo
               značilno tudi samoomejevanje oblasti.</p>
               <p>Spoštovani, pravkar prebrano ste nekateri med vami zagotovo prepoznali. Gre za opis
               ene izmed središčih vrednot trenutno največje vladne stranke. Žal prav različne
               manjšine v katere se štejemo tudi študentje, kljub svoji številčnosti velikokrat v
               praksi opažamo odmik od zapisanega. Veseli me, da imamo vsaj eno priložnost, da danes
               spregovorimo tudi predstavniki manjšin in upam, da boste elite ne samo poslušale, pač
               pa tudi slišali naša stališča in v duhu samoomejevanja oblasti, kot pravite sami,
               prenehale z izvajanjem ukrepov, ki kratkoročno škodijo našim visokošolskim
               institucijam in študentom, dolgoročno pa javnemu izobraževalnemu sistemu, generacijam
               prihodnosti in blagora naši državi. V študentski organizaciji Slovenije smo že
               večkrat jasno izrazili svoja stališča do vseh vprašanj, ki so izhodišča za današnjo
               razpravo. Danes pa bi si želeli predvsem opredeliti do najpomembnejših, to je Novele
               Zakona o visokem šolstvu in pa financiranje javnega visokega šolstva.</p>
               <p>Najprej se bom torej dotaknil vprašanj, ki se nanašajo na novelo. Znova naj poudarim,
               da spremembe zakona ne izhajajo iz dejanske potrebe visokošolskemu prostoru in
               izhodišča niso bila pripravljena niti usklajena z deležniki. In če se ne bi uklonili
               pritiskom v smeri sprejemanja zakonov po rednem postopku in <stage type="mag"/> <stage>(nadaljevanje)</stage> ob diskusiji današnje razprave ne bi bilo, pač pa
               bi bili soočeni z že sprejetim zakonom, kar je bil očiten cilj tudi
               predlagatelja.</p>
               <p>Predlagatelj je nujnost postopka utemeljeval predvsem z vprašljivo akreditacijo dveh
               največjih slovenskih univerz, o čemer pa ostaja več interpretacij, ki kažejo na
               napačno razumevanje situacije s strani resornega ministrstva. V nobenem primeru pa
               spremembe niso nujne v obsegu, ki je predlagan. Če nas torej sprašujete po mnenju kaj
               prinaša predlog zakona o spremembah in dopolnitvah zakona o visokem šolstvu
               ponavljamo. Prinaša dolgoročno škodo, poseg v avtonomijo in neodvisnost institucij
               ter vpad kakovosti. Lahko pa govorimo o treh nivojih tega zakona. Konkretneje se bom
               dotaknil dveh bolj poglobljeno. In za razliko od mogoče govorcev pred menoj, se bom
               tudi dotaknil direktnih členov in navedb v zakonu, ker si jih nekateri mogoče zaradi
               svojega nepoznavanja visokošolske zakonodaje napačno interpretirajo in slabo
               primerjajo s prakso v tujini.</p>
               <p>Prvo področje je visokošolsko transnacionalno izobraževanje. Predlagatelj trdi, da je
               Slovenija prejela opomin Evropske komisije glede ureditve transnacionalnega
               izobraževanja. To je sicer res, vendar nikjer ne veleva, da naj se področje uredi na
               način, ki ga predvideva ta novela zakona. Tak način je za slovenski visokošolski
               prostor in predvsem za študente, ki bi študirali tam, celo škodljiv. Predlagana
               ureditev odpira slovenski prostor tujin institucijam, brez konkretnega nadzora nad
               kakovostjo. In nikar se ne slepimo, da bodo v Slovenijo prišli samo kakovostni
               visokošolski izobraževalni zavodi iz tujine, ampak bomo dobili tudi tiste, ki imajo
               visokošolski sistem nekoliko nižji od našega in je kakovost dosti nižja. Prav tako pa
               bodo tamkajšnji študentje oziroma diplomanti prejeli listino, ki v Sloveniji ne bo
               javno priznana. Seveda bodo lahko zaprosili za priznavanje te listine, nikjer pa ni
               zagotovljeno, da bodo dejansko to priznanje tudi dobili. Študij na tujem zavodu v
               Sloveniji za slovenske študente pomeni študij brez pravic, ki jim sicer pripadajo in
               pa seveda plačevanje šolnin. Študentje pa se tu bojimo, da se bo logika prenesla tudi
               na naše zavode, zato tudi protestiramo.</p>
               <p>Drugo področje je predvsem področje, ki ga ruši predlagan zakon, je obremenitev
               zaposlenih na visokošolskih institucijah. To je pod izgovorom večanje avtonomije
               univerz. Predlagatelj na te prelaga breme in vso odgovornost za varčevanje, ampak
               verjamem, da se bo bolj konkretno tega dotaknili tudi predstavniki sindikatov.</p>
               <p>Tretje področje sprememb zakona pa se nam zdi kljub vsemu povedanemu ključno. Gre za
               poseg v neodvisno agencijo za kakovost na visokem šolstvu. Sprašujete nas, ali bi
               predlagan spremenjeni način imenovanja sveta in nacionalne agencije za kakovost v
               visokem šolstvu vpliv na njeno neodvisnost. Odgovarjamo: Seveda. In dalje, kako bi to
               vplivalo na doseganje evropskih standardov na področju zagotavljanja kakovosti?
               Menimo, da bi se od teh standardov močno oddaljili. In vtem pomisleku nismo sami. Naš
               način razumevanja neodvisnosti izhaja iz samih evropskih standardov, podobno pa jih
               razumeta tudi .../nerazumljivo./, kamor želimo našo agencijo priključiti. Naša
               prizadevanja proti uveljavljanju napovedanih ukrepov pa podpira tudi evropska
               študentska zveza. Novela posega v neodvisno nacionalno agencijo za kakovost v visokem
               šolstvu, in sicer na način, da predstavnike izbira in imenuje Vlada, deležniki pa jih
               lahko manjši del le predlagamo. Tu bi prosil, da pozorno poslušajo tisti, ki so
               govorili o vplivu na svetu NAKVIS-a. Glede na izkušnje lahko rečemo, da bodo
               imenovani predstavniki izmed Vlade predlagani po meri vsakokratne vlade. Predlagatelj
               pojasnjuje, da sedaj visokošolske institucije preveč vplivajo na NAKVIS, kar pa ni
               res. V svet NAKVIS so univerze imenovale le tri člane, ostale visokošolske
               institucije pa dva, torej pet od skupno enajstih članov. Po drugi strani pa predlog
               novele, o kateri danes govorimo, Vladi daje možnost izbiranja in imenovanja osem od
               enajstih članov. Vlagatelj prav tako trdi, da podobno imenuje predstavnike Vlade tudi
               v nekaterih državah znotraj Evropske unije. To le delno drži. Sistem imenovanja so
               med državami različni...</p>
            </sp>
            <sp xml:id="SDT6-OZIZKŠIM-javna-1-2012-10-15.sp37">

               <speaker>PREDSEDNIK MAG. BRANKO GRIMS:</speaker>

               <p>Spoštovani kolega, pet minut je poteklo. Jaz bi prosil za zaključno misel, toliko
               časa ste že uporabil za napoved kaj boste povedal....</p>
            </sp>
            <sp xml:id="SDT6-OZIZKŠIM-javna-1-2012-10-15.sp38">

               <speaker>MITJA URBANC:</speaker>

               <p>Hvala. Prav tako pa Vlada drugod kandidate, te strokovnjake imenuje izključno na
               predlog deležnikov, ne pa da izbira med kandidati. Kot dodatno pa je nova zakonodaja
               celo ukinila <stage type="mag"/> <stage>(nadaljevanje)</stage> pogoj, da mora
               član sveta imeti izkušnje z zagotavljanjem kakovosti v visokem šolstvu. Poleg tega
               novela predvideva tudi možnost, da zavodu namesto vloge za ponovno prvo akreditacijo
               oddajajo, da namesto vloge za prvo akreditacijo, se opravičujem, prav tako novela
               predvideva možnost, da visokošolski zavodi namesto ponovne akreditacije
               visokošolskega zavoda oddajo prvo akreditacijo, kar pa pomeni, da NAKVIS ne bo mogel
               spremljati nadzora oziroma razvijanja kakovost na visokošolskih zavodih.</p>
               <p>Dodatno se bom še dotaknil samo sveta NAKVIS glede predlagane študente in potem na
               kratko zaključil. Prav tako predlaganje kandidatov študentov novela oblikuje na ta
               način, da lahko predlaga študenta v svet NAKVIS bodisi reprezentativna organizacija
               študentov, torej ŠOS in bodisi študentski sveti, med katerimi pa nikakor ni
               primerjave, saj je ŠOS edina nacionalna reprezentativna organizacija študentov, ki
               zastopa študente na vseh visokošolskih zavodih in višjih strokovnih šolah v
               Sloveniji. Posamezni študentski sveti pa zastopa le študente določenega zavoda, torej
               posamezne fakultete ali univerze.</p>
               <p>Kar se tiče vseh ostalih ukrepov posledice varčevanja občutimo vsi, tudi študentje.
               Kratkoročno zato, ker se finančno breme vali na nas, srednjeročno, ker bomo deležni
               manj kakovostnega izobraževanja, dolgoročno pa, ker se ne vlaga v razvoj, raziskave,
               in v vrhunskost izobraževanja, zaradi česar bodo naše diplome vredne manj kot diplome
               evropskih kolegov, ker so države sposobne prepoznati pomen vlaganja v prihodnost.</p>
               <p>In če na koncu povzamem še beseda ministra dr. Turka, Ministrstvo za izobraževanje,
               znanost, kulturo in šport ima dolg naziv. Če bi ga hoteli krajše poimenovati bi mu
               lahko rekli ministrstvo za ustvarjalnost ali ministrstvo za prihodnost. Za prihodnost
               zato, ker v 21. stoletju bolj kot kdajkoli potrebujemo glave, pa ne samo glave, tudi
               srca ljudi. Torej, dovolite nam ustvarjalnost in prihodnost. Naše glave in srca so
               tukaj. Prosim ne zakriviti, da bodo ušla drugam.</p>
            </sp>
            <sp xml:id="SDT6-OZIZKŠIM-javna-1-2012-10-15.sp39">

               <speaker>PREDSEDNIK MAG. BRANKO GRIMS:</speaker>

               <p>Na vrsti je gospod Marko Pavlič, za njim izredni profesor dr. Mirna Maucr. Vse bi
               prosil, da čim bolj racionalno ravnamo s časom, ker bo sicer potrebno dodatno omejiti
               čas in da greste pri svojih razpravah takoj v jedro, to se pravi v razpravo o zakonu,
               brez dodatnih napovedi, tako kot smo bili prej priča, ko je šlo tri minute za tisto,
               kaj naj bi se potem reklo.</p>
               <p>Gospod Pavlič imate besedo. Kot rečeno, za njim gospod Mirna Macur.</p>
            </sp>
            <sp xml:id="SDT6-OZIZKŠIM-javna-1-2012-10-15.sp40">

               <speaker>MARKO PAVLIČ:</speaker>

               <p>Hvala za besedo. Na Študentsko organizacijo Univerze na Primorskem smo predlog novele
               zakona o visokem šolstvu dobro proučili in analizirali in prišli do zaključka, da je
               zakon slab in izjemno škodljiv za visoko šolstvo ter ga kot takega nikakor ne moremo
               podpreti. Menimo celo, da ga je potrebno v celoti zavrniti.</p>
               <p>Zakon spremembo o načinu imenovanja sveta NAKVIS po našem mnenju prinaša neprikriti
               politizacijo visokega šolstva s strani vladajoče politike v očitni želji po
               privatizaciji ter ustanavljanju novih univerz in novih fakultet. Zakon vodi v
               razgradnjo visokošolske sfere kot jo poznamo danes. Ne razumemo, da je lahko vlada
               tako gluha za preštevilna opozorila ne samo slovenskih, temveč tudi mednarodnih
               strokovnjakov. Deluje na način, če recimo sto ljudi govori o nečem, da ni prav, in en
               človek govori, da to pa je prav, ima sigurno tisti prav, ni logično. Študentom se v
               nasprotovanju z ogorčenostjo nad predlogom, denimo tudi pridružila Evropska zveza
               študentov, v kateri sem tudi jaz sam nekaj časa sodeloval, in združuje, recimo,
               študentske organizacije iz 38 držav in študentske organizacije 45 nacionalnih zvez.
               Kot predstavnik študentov najmanjše in najmlajše javne univerze sem nad dogajanjem še
               toliko bolj zaskrbljen, saj se Vlada ukvarja s kadrovanjem v visokošolskem prostoru,
               namesto da bi ves čas in vso pozornost namenili reševanju stiske, s katero se ta
               prostor sooča zaradi obsežnih varčevalnih ukrepov, ki so visoko šolstvo in študente
               pravzaprav izmed vseh organizacij še najbolj prizadeli.</p>
               <p>Univerza na Primorskem, po mojem mnenju, kot mlada univerza, nujno potrebuje sredstva
               za nadaljnji razvoj. Ne pa, da po drugi strani sredstva za izobraževalno raziskovalno
               dejavnost z zakonom o uravnoteženju javnih financ <stage type="mag"/><stage>(Nadaljevanje)</stage> in verjetno še z vsemi zakoni ter spremembami in
               sklepi, ki bodo prišli za tem v smislu varčevanja, torej s tem krčimo in odlašamo
               tudi z izhodom iz krize. Na mladih svet stoji, pravijo. Ali je to res? Po vaše očitno
               ne.</p>
               <p>Z letošnjo spremembo Uredbe o financiranju visokošolskih zavodov so bila odvzeta
               prepotrebna sredstva za razvoj teh mladih fakultet univerz. Razvoja nikakor ne bomo
               dosegli s posebnimi politikami avtonomije univerz. Novela ZVIS tudi ne prinaša niti
               ene same rešitve in prispevka k izhodu iz gospodarske krize. Še več, s političnim
               posegom v Svet NAKVIS se pod krinko nujnih sprememb na široko odpirajo vrata
               ustanavljanju najmanj dveh novih univerz, govori se o univerzi v Celju, univerzi v
               Novem mestu, pa še verjetno kateri fakulteti in tako naprej. To lahko v času krize
               zveni zgolj kot slaba šala.</p>
               <p>Prepričan sem tudi, da sedanje univerze, z Univerzo na Primorskem vred, izobražujejo
               kar kvalitetne kadre, ki so na trgu dela konkurenčni. Zato nastajanje novih
               visokošolskih ustanov in neustreznega urejanja področja visokošolskega
               transnacionalnega izobraževanja nikakor ne podpiramo. Vsi ti ukrepi bi prinašali
               dokazano le višanje stroškov, ki jih po drugi strani država s posegi v financiranje
               visokega šolstva zmanjšuje. Tako bi namesto, da sredstva vlagamo v nadaljnji razvoj
               javnih univerz in fakultet, še posebno tistih, ki to nujno potrebujejo, sredstva
               namenili razgradnji obstoječih univerz ter ustanavljanju novih zasebnih visokošolskih
               ustanov.</p>
               <p>Glede na dogajanje se bojimo tudi uvedbe šolnin na javnih visokošolskih zavodih. Ni
               seveda nujno, da bodo šolnine uvedene v neposredni obliki, vendar informacije, ki jih
               imamo, nakazujejo na to, da se nekateri že potihem pripravljajo na uvajanje tako
               imenovanih prikritih šolnin. Tako se že govori o več 100% zvišanju vpisnin na
               nekaterih fakultetah. Študente Univerze na Primorskem bi, recimo, višanje stroškov
               študija še toliko bolj prizadelo, saj se spopadamo z izjemnim pomanjkanjem
               študentskih ležišč v študentskih domovih. Na Univerzi na Primorskem je študentskih
               ležišč v študentskih domovih glede na delež študentov le 4,6%, na državni ravni blizu
               17%. Potem pa naredite tu primerjavo. Seveda zaradi nekonkurenčnega trga študentskih
               ležišč Univerze na Primorskem višina najemnine pri zasebnikih, pri katerih biva
               veliko študentov, dosegajo visoke zneske, najvišje med vsemi univerzami. Gradnja
               novih študentskih kampusov na Univerzi na Primorskem, o katerih se govori že dolga
               leta, vse od leta 2006, bi morala biti tema, o kateri danes razpravljamo, ne pa da je
               govora o noveli ZVIS, ki ne rešuje niti enega od realnih visokošolskih problemov v
               tem trenutku, ampak lahko je pot do uresničevanja interesov političnih elit.</p>
               <p>Za zaključek se ob vsem tem ne gre čuditi vse več odhodom mladih izobražencev v
               tujino, kamor jih, kot tudi sam iz lastnih izkušenj lahko povem, ne vodi le želja po
               večjih zaslužkih, ampak tudi večji občutek svobode, neodvisnosti in večje kakovosti
               javnih storitev na čelu z javnim izobraževanjem, ki mu primerljive države v času
               krize namenjajo veliko pozornosti. Upam, da današnja razprava, predstavitev mnenj o
               noveli ZVIS ni sama sebi namen ter da bodo pristojni natančno proučili vse naše
               pripombe. Upam tudi na razsodnost Državnega zbora pri kritični presoji tega zakona in
               na to, da se ne bo zopet izkazal zgolj kot dobro utečen glasovalni stroj, kot že
               tolikokrat doslej. Podrobneje se v svoji razpravi v posamezne določbe zakona nisem
               spuščal, saj je po mnenju Študentske organizacije Univerze na Primorskem povsem
               neprimeren in škodljiv za visoko šolstvo z vsemi svojimi deležniki, zato ga je treba
               v celoti zavrniti. Hvala. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp41">

               <speaker>PREDSEDNIK MAG. BRANKO GRIMS:</speaker>

               <p>Sledi dr. Mirna Macur, za njo gospa Marija Javornik Krečič.</p>
            </sp>
            <sp xml:id="SDT6-OZIZKŠIM-javna-1-2012-10-15.sp42">

               <speaker>DR. MIRNA MACUR:</speaker>

               <p>Dober dan! Spoštovani udeleženci današnje javne razprave! Hvala za besedo. Bom
               kratka.</p>
               <p>Komentirala bi samo eno točko, in sicer, ali predlagan spremenjen način imenovanja
               Sveta NAKVIS-a vpliva na njeno neodvisnost. Moje mnenje je "da". Tisto, kar bi tu
               rada poudarila, je naslednje. Dejansko je neodvisnost v slovenskem prostoru zelo
               težko doseči. V času podiplomskega študija, ko sem študirala metode evalvacije, sem
               nekaj časa delala na "... Institute London", ki je eden vodilnih inštitutov za
               evalvacijo. Tisto, kar me je res navdušilo, je bilo to, da je to bil neodvisen
               inštitut. Neodvisen je bil zato, ker je bil financiran pretežno iz evropskih sredstev
               in potem je imel še celo vrsto naročnikov evalvacij.<stage type="mag"/><stage>(Nadaljevanje)</stage> Takšnega okolja za delo, za evalvacijo, v Sloveniji ni
               bilo. Dandanes imamo še vedno problem zagotavljati neodvisnost. Evalvacij na splošno
               je premalo glede na to, koliko so potrebne in kje vse bi morale biti. In zagotovo je
               šolstvo oziroma visoko šolstvo eno tistih, ki bi moralo biti eno prvih, ki bi uvedlo
               sistemsko evalvacijo, in to seveda tudi počne. Jasno, NAKVIS je regulator in članov
               Sveta ne morejo imenovati izvajalci. Zato seveda podpiram to točko oziroma to
               spremembo zakona.</p>
               <p>Rada bi poudarila še eno zadevo. V Sloveniji se napačno razumeta dva pojma, eno je
               neodvisnost, eno je avtonomija. Avtonomija v visokem šolstvu je nujna za raziskovalno
               delo. V evalvacijah je avtonomija nujna v obliki evalvacije, ki ji rečemo kolegialna
               kontrola. To delamo vsi mi takrat, ko delamo strokovno, torej v sistemu recenzij,
               tako vloge za habilitacije kot za članke, in absolutno to mora ostati. Absolutno pa
               je problem, da se potem ta pretirano in napačno razumljena avtonomija posega na način
               reguliranja visokega šolstva, to pa je narobe. In tu je cela vrsta problemov, tudi
               tistih, o katerih danes razpravljamo, v visokem šolstvu nastalo zaradi te napačno
               razumljene avtonomije, ker je visoko šolstvo samo sebi rezalo kruh, če tako rečem.
               Svet agencije mora biti sestavljen po nekih strokovnih kriterijih in zagotovo ga ne
               morejo in ne smejo imenovati izvajalci visokega šolstva. Na tej točki bi morda
               končala in poskušala biti krajša od ostalih. Hvala. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp43">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam. Tudi za ferplej do vseh ostalih.</p>
               <p>Na vrsti je gospa Marija Javornik Krečič, za njo dr. Matevž Tomšič.</p>
            </sp>
            <sp xml:id="SDT6-OZIZKŠIM-javna-1-2012-10-15.sp44">

               <speaker>MARIJA JAVORNIK KREČIČ:</speaker>

               <p>Spoštovani prisotni! V okviru te razprave bom nastopila kot predstavnica
               visokošolskega sindikata, Sindikata Univerze v Mariboru. Rada bi opozorila na
               konkretno dogajanje na ravni posameznih univerz oziroma fakultet.</p>
               <p>Kot je bilo danes sicer že nakazano, namreč vse, kar se dogaja v tem trenutku v
               visokošolskem prostoru, kaže na to, da lahko razumemo spremembe Zakona o visokem
               šolstvu kot nujne, ne zaradi reakreditacij, kot pravijo predlagatelji, temveč zgolj
               in samo zato, da se univerzam ob nezadostnem in neustavnem financiranju ponudi
               vzvode, ki bodo pod krinko racionalizacije oziroma kriznega menedžmenta izpeljale
               podlage in priložnosti za vse kaj drugega kot pa sicer deklarirano, navajajo
               zagovorniki sprememb. Ob tem naj izpostavim, da bodo posledice, ki jih - in na srečo
               je tudi v javnosti takšen vtis vse močnejši - s hitrimi in nepremišljenimi
               spremembami želijo uvesti pod vplivom nekih osebnih neprijetnih izkušenj v akademski
               preteklosti, uničujoča za javno visoko šolstvo. Svojih sovražnikov s takšnim
               pristopom gotovo ne boste premagali. Kolateralna škoda, ki bo v tem vašem boju
               nastala, pa bo visokošolski prostor označevala tudi še dolgo potem, ko več ne boste
               na oblasti.</p>
               <p>Če dam torej nekaj primerov konkretnega dogajanja. Na Univerzi v Mariboru so z
               oktobrskim izplačilom plač izvedli neizplačilo že opravljene nadobveze zaposlenim, ki
               konkretno zaposlenim na univerzi plače znižuje od 100 do 500 evrov. V visokošolskem
               sindikatu smo že ob napovedi tega ukrepa vnaprej opozarjali, da gre za nezakonit
               poseg in kršitev delovnopravne zakonodaje. Nič. Ne glede na opozorila se zgodi celo
               to, da vodstvo univerze po našem pozivu k zakonitosti ravnanja in pomislekom
               nekaterih dekanov, da ne želijo ravnati nezakonito, plačilo dela plač za že
               opravljeno delo blokira z računalniškim programom. Sprašujem torej vse, ki ste del te
               pravne države oziroma jo sooblikujete, <stage type="mag"/><stage>(Nadaljevanje)</stage> ali je v imenu racionalizacij in kriznega menedžmenta
               možno prav vse? Ne gre za to, da zaposleni na univerzi v solidarnosti z drugimi
               poklicnimi skupinami ne bi bili pripravljeni deliti usode naše države, temveč za to,
               pa naj se zdi ta primerjava še tako populistična ali teatralna, gospodje iz
               gospodarstva, se žal z zaposlenimi na univerzi ravna podobno kot z neplačanimi
               Vegradovimi delavci. Morda je prav, da javnosti enkrat jasno pokažemo, kakšne so v
               resnici naše plače. In izpostavimo, da v primerjavi z drugimi poklicnimi skupinami v
               javnem sektorju nosimo bistveno višje breme.</p>
               <p>Drugi primer dogajanja je spreminjanje študijskih programov tako, da se krčijo
               kontaktne ure, kar vodi v naše, po našem prepričanju, nižanje kakovosti. Sprašujemo
               se ob tem, kakšni so bili pravzaprav napori bolonjske prenove, če jih bomo sedaj tako
               na hitro izmaličili, programe spremenili do neprepoznavnosti. Poleg tega s temi
               spremembami študenti, ki so vpisali nek študijski program, izgubljajo pravico, da
               dokončajo program, ki so ga vpisali.</p>
               <p>In ne nazadnje in seveda ne najmanj pomembno je izpostaviti, da se ravno zdaj na
               ravni posameznih fakultet in univerz, vsaj v Mariboru, predlagajo razpisna mesta za
               naslednje študijsko leto. In kaj se dogaja: večajo se števila izrednih razpisnih mest
               na račun rednih, pri čemer gre zgolj in samo za prikrito uvajanje šolnin. O etični
               sprevrženosti takšnega ukrepa, ko en študent plačuje drugemu za isti študijski
               program, ki ga poslušata oba, verjetno ni treba posebej govoriti.</p>
               <p>Bi pa ob koncu vprašala vse, ki boste odločali o usodi tega zakona: Koliko se vas je
               imelo možnost šolati brezplačno? In koliko vas bi, če tega ne bi imeli, dosegli
               izobrazbo, ki ste jo? Odgovor, da so se časi spremenili, najbrž ne more biti zadosten
               ali pa celo edini argument, s katerim boste sprejemali tako pomemben zakon, ki
               potrebuje širši konsenz vseh deležnikov v visokem šolstvu. Na podlagi danes slišanega
               tega konsenza gotovo ni. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp45">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima dr. Matevž Tomšič, za njim gospod Miha Rihar.</p>
            </sp>
            <sp xml:id="SDT6-OZIZKŠIM-javna-1-2012-10-15.sp46">

               <speaker>DR. MATEVŽ TOMŠIČ:</speaker>

               <p>Spoštovane in spoštovani!</p>
               <p>Običajno je že, da se vsake malce bolj obsežne spremembe pri nas pričaka na nož.
               Preveč je namreč na terenih centrov vpliva in moči, ki bi lahko s temi spremembami
               izgubili svoj privilegiran položaj. Današnja Slovenija je, žal, še vedno visoko
               etatizirana država, prežeta z različnimi monopoli in privilegiji, in to na različnih
               področjih. To velja tudi za področje visokega šolstva, kjer vplivni lobiji, ki so
               vezani predvsem na največje osrednje državne visokošolske ustanove, si prizadevajo že
               ves čas pravzaprav za to, da bi ovirali vstop novih igralcev v visokošolski prostor.
               Namreč, samostojni zasebni zavodi so že kar nekaj časa kot nekakšen dežurni krivec za
               malodane vse težave, ki zadevajo slovensko visoko šolstvo in širše. To oviranje konec
               koncev se lahko izvaja tudi preko obvladovanja ključnih regulatornih ustanov. Zato
               pravzaprav ni naključje, da so tudi te spremembe Zakona o visokem šolstvu, ki so
               relativno majhne po obsegu in ki so benevolentne predvsem do tistih institucij, ki
               jih najbolj kritizirajo, saj jih rešujejo iz zagatnega položaja, v katerem so se
               znašle zaradi zakasnele akreditacije, kot smo lahko slišali, da so ravno te spremembe
               izzvale tako burne reakcije, tako silovite kritike, ki pogosto nimajo s samo vsebino
               sprememb zakona tako rekoč nikakršne zveze; to se je izkazalo tudi v nekaterih
               razpravah danes, ko se je govorilo o vsem mogočem, na kritičen način govorilo o vsem
               mogočem, samo ne o tistem, kar dejansko prinašajo te spremembe.</p>
               <p>Ključna točka, ključni predmet spotike je tu po moji oceni ravno sestava Sveta
               NAKVIS-a. Ta je sedaj na nek način, recimo temu, samoupravno organizirana, kjer
               visokošolski akterji v končni konsekvenci pravzaprav <stage type="mag"/><stage>(Nadaljevanje)</stage> nadzorujejo sami sebe, kar je po moji oceni
               nesprejemljivo. In tu bi samo ponovil za nekaterimi predgovorniki, da regulatorjev ne
               smejo postavljati tisti, ki so predmet regulacije, ki so sami deležni regulacije, ki
               so sami deležni nadzora s strani tega organa.</p>
               <p>Glede ureditve nove sestave NAKVIS nekateri pravijo, da gre za politizacijo in
               omejevanje avtonomije te ustanove. To je precej zavajajoče. Konec koncev, tudi
               sedanja predsednica te ustanove je bila sem predlagana s strani Vlade. In poleg tega
               vpliv politike in vpliv Vlade ni edini, ki je problematičen. Ravno tako ali pa še
               bolj so problematični različni neformalni centri moči, ki iz zakulisja izvajajo ta
               svoj vpliv. Vlada, politika, vladajoče stranke so konec koncev za svoje neprimerne
               poteze lahko kaznovane, sankcioniranje s porazom na volitvah, medtem ko za slednje,
               za te neformalne centre, to ne velja. Nekateri kritiki sprememb Zakona o visokem
               šolstvu očitajo le-tem tudi omogočanje lažjega vpliva, lažjega vstopa novih
               visokošolskih ustanov, tujih visokošolskih ustanov v slovenski prostor, češ da ne bo
               nadzora nad njihovim delom, da bo to vprašljiva kvaliteta in podobno, kar ne drži.
               Konec koncev bodo oni ravno tako deležni nadzora s strani regulatorja, se pravi, s
               strani agencije NAKVIS. Dejanski problem je po moji oceni tukaj nevarnost konkurence,
               ki mnoge od aktualnih deležnikov v slovenskem visokošolskem prostoru moti. To je
               konec koncev še eden od dokazov, da se za navidezno skrbjo za kakovost visokega
               šolstva skriva težnja po ohranjanju nekakšnega statusa quo, se pravi, težnja po
               vzdrževanju sedanjega monopolnega položaja. Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp47">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima gospod Miha Rihar, za njim gospod Marko Marinčič.</p>
            </sp>
            <sp xml:id="SDT6-OZIZKŠIM-javna-1-2012-10-15.sp48">

               <speaker>MIHA RIHAR:</speaker>

               <p>Spoštovani!</p>
               <p>Za začetek kratek izvleček iz Resolucije o nacionalnem programu visokega šolstva v
               letih 2011-2020: "Znanje je javno dobro, visoko šolstvo pa javna odgovornost.
               Temeljni vlogi visokošolskega izobraževanja v družbi sta predvsem krepitev in
               opolnomočenje državljanov za osebni razvoj, poklicno kariero, aktivno državljanstvo
               ter za duhovni, socialni, umetniški, kulturni in ekonomski razvoj skupnosti. Zato
               visoko šolstvo in z njim povezano znanstveno raziskovanje postavljamo v jedro
               razvojnih ambicij Republike Slovenije. Visokošolsko izobraževanje je za Republiko
               Slovenijo prednostno, še posebej v sedanjem zahtevnem obdobju svetovne gospodarske
               krize." V društvu mladih raziskovalcev Slovenije menimo, da Slovenija z zmanjševanjem
               sredstev za visoko šolstvo ne bo dosegla začrtanih ciljev iz Resolucije o nacionalnem
               programu visokega šolstva v letih 2011-2020. Za slednje menimo, da so naravnani v
               pozitivno smer in nam ob morebitni uspešni realizaciji odpirajo večjo konkurenčnost
               zaposlenih in podjetij v svetu. Z zmanjševanjem financiranja bo Vlada dosegla ravno
               nasprotni učinek. V društvu se zavedamo, da je trenutno varčevanje v državi potrebno.
               Razumemo, da je nujno treba obdržati suverenost in svobodo pri odločanju o ciljih
               države v prihodnosti, vendar je pri izbiri področij, kje varčevati, treba biti
               izredno previden. Moramo se zavedati, da z zmanjševanjem sredstev visokemu šolstvu in
               znanosti na vseh ravneh, predvsem pa na terciarni ravni, to je doktorski študij, ne
               bomo dosegali tako želene gospodarske konkurenčnosti in inovativnosti, na katero
               računamo v prihodnje. Prav inovacije mladih doktorskih študentov bi lahko današnja
               podjetja naredila bolj konkurenčna in s tem posledično uspešnejša pri odpiranju novih
               delovnih mest. Le na ta način bi se država lahko uspešneje potegnila iz finančne in
               gospodarske krize. V preteklih letih je država sicer namenjala nekoliko višji delež
               bruto domačega proizvoda za šolstvo in izobraževanje glede na povprečje v Evropski
               uniji, vendar podpovprečnega za znanost. Vendar zato ne podpiramo brezglavega in
               nepremišljenega zmanjševanja sredstev visokošolskim zavodom. Zmanjševanje sredstev,
               namenjenih za visoko šolstvo, se na nekaterih fakultetah že kaže v odpovedih pogodb
               za določen čas, preko katerih so v pretežni meri zaposleni predvsem asistenti. Ker
               ravno slednji običajno izvajajo vaje, na konkretnem primeru to pomeni, da bo več
               manjših skupin, v katerih <stage type="mag"/> <stage>(Nadaljevanje)</stage> so
               vaje potekale do sedaj, potrebno združiti v večje. Na tehniških in naravoslovnih
               programih, kjer so vaje izrednega pomena za razumevanje snovi, to nesporno pomeni
               padec kvalitete programa. Bojimo se, da bo znižanje sredstev že v prihodnjem letu
               odrazilo v zmanjšanju vpisnih mest za redni na račun povečanja vpisnih mest za
               izredni študij, kar pa si bomo težko razlagali drugače kot tiho uvajanje šolnin. V
               društvu želimo opozoriti tudi na, v zadnjih letih vsakoletno 40% zmanjševanje
               sredstev za program mladi raziskovalci. Ob vseh izkazanih pozitivnih rezultatih
               izvajanja programa v preteklih letih smo prepričani, da je zmanjševanje teh sredstev
               popolnoma zgrešeno mesto varčevanja. Sredstva v /nerazumljivo/ javnega razpisa za
               krepitev razvojnih oddelkov v podjetjih, preko katerega se financirajo tudi mladi
               raziskovalci v gospodarstvu, vidimo kot odličen mehanizem za uvajanje
               raziskovalno-razvojnih oddelkov v gospodarstvu, s tem večje možnosti za zaposlitev
               najvišje kvalificirane delovne sile in posledično višanje inovativnosti v
               gospodarstvu. Sredstva za ta namen so se v letošnjem letu žal zmanjšala iz 20 na 11
               milijonov evrov. Sočasno zmanjševanje sredstev za visoko šolstvo in spodbujanje k
               večji internacionalizaciji, tudi s postopnim uvajanjem predmetov in programov v
               angleškem jeziku, se kaj hitro lahko prevesi v celotno izvajanje programov v
               angleščini. To se v vedno večji meri že dogaja na doktorskem študiju, čemur pa ostro
               nasprotujemo, saj pomeni izginjanje slovenske strokovne in znanstvene terminologije.
               Možne rezerve pri varčevanju vidimo predvsem v vpeljavi mehanizmov, s katerimi bi
               država zajezila izkoriščanje študentskih stažev v ne študijske namene. Naj omenimo,
               da kar 35% vseh opisanih študentov v prve letnike nikoli ne dokonča študije. V
               društvu tudi nasprotujemo vladnemu imenovanju članov sveta nacionalne agencije za
               kakovost v visokem šolstvu s strani vlade, kar prinaša Predlog Zakona o spremembah in
               dopolnitvah Zakona o visokem šolstvu. Ne strinjamo se tudi s predlogom, da po novem v
               skupini članov sveta NAKVIS ne bo strokovnjaka na področju visokega šolstva ali
               zagotavljanja kakovosti v njem, ki študira ali dela v tujini. Menimo, da bi zaradi
               omenjenih sprememb agencija izgubila neodvisnost in kredibilnost pri vrednotenju
               študijskih programov. Nasprotujemo tudi spremembo Zakona o visokem šolstvu v 7.
               členu, na podlagi katerega...</p>
            </sp>
            <sp xml:id="SDT6-OZIZKŠIM-javna-1-2012-10-15.sp49">

               <speaker>PRESEDNIK MAG. BRANKO GRIMS:</speaker>

               <p>Pet minut je minilo. Jaz bi prosil za zaključno besedo. Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp50">

               <speaker>MIHA RIHAR:</speaker>

               <p>Torej nasprotujemo tudi spremembi Zakona o visokem šolstvu v 7. členu, na podlagi
               katere bi lahko visokošolski zavod, če zamudi rok za začetek postopka za ponovno,
               torej podaljšano akreditacijo visokošolskega zavoda ali študijskega programa, spet
               vložil vlogo za prvo akreditacijo. Na podlagi tega se bodo vlagatelji namesto za
               podaljšanje akreditacije seveda z zamudo roka, odločali za vlogo prve akreditacije.
               Postopek slednje je manj zahteven in zavzema presojanje izvajanje študijskih
               programov, delovanja zavoda in kakovosti oziroma samo evalvacije zavoda, kar bo
               privedlo do manj kvalitetnih študijskih programov, predvsem na samostojnih
               visokošolskih zavodih in pod vprašaj postavile sam smisel obstoja agencije. Hvala.
               /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp51">

               <speaker>PRESEDNIK MAG. BRANKO GRIMS:</speaker>

               <p>Hvala. Besedo ima gospod Marko Marinčič, za njim je dr. Peter Šuhel<stage>(?)</stage>. Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp52">

               <speaker>MARKO MARINČIČ:</speaker>

               <p>Hvala. Ta moj prispevek ne bo niti zabaven niti slikovit, nosi pa naslov "Predlog
               razširjenega partnerstva pri pripravi visokošolske zakonodaje". Visokošolski sindikat
               Slovenije je zelo vesel umika Novele Zakona o visokem šolstvu v redni postopek, ob
               tem pa ponavlja nekatere temeljne pomisleke zoper rešitve v tem predlogu. Poudarjamo,
               da je treba problem podaljšanja akreditacij in javne veljavnosti diplom reševati
               posebej. Če se ugotovi, da ta problem obstaja, naj ga Vlada in zakonodajalec rešita s
               spremembami zakona, vendar na tak način, da ne bo prišlo do slabitve nadzora nad
               kakovostjo.</p>
               <p>Naše stališče do ostalih posegov v visoko šolstvo, ki jih vsebuje novela, ostaja
               nespremenjeno. Opozarjamo, da predlagatelj, Ministrstvo za izobraževanje itn., ni
               dodal nobenih analiz ali strateških dokumentov, ki bi utemeljevali potrebo po naglih
               spremembah. <stage type="mag"/> <stage>(Nadaljevanje)</stage> Odgovor na naša
               vprašanja, zakaj tako, se je po navadi glasil čisto preprosto, zakaj pa ne.
               Rokohitrskem in strokovno spornim posegom nasprotujemo vsi udeleženi predstavniki
               zaposlenih, študentov, Nacionalne agencije za kakovost, gospodarstva, univerzitetnih
               vodstev. Naši argumenti in verjetno so to v glavnem skupni argumenti, so naslednji.
               Politična izbira članov sveta Nakvis, vodi v mednarodno izolacijo. Teh argumentov ne
               bi ponavljal, ker smo jih že večkrat slišali. Globalno visokošolsko tržišče brez
               nadzora nad kakovostjo, vodi v komercializacijo z vprašljivo veljavnostjo diplomskih
               listin. Pooblastilo rektorjem, da prosto povečujejo pedagoške obveznosti, je v
               sedanjih finančnih okvirih lahko namenjeno samo odpuščanjem na univerzah. Pravzaprav
               bi vprašal predstavnike ministrstva ali jih ni sram to v uvodni razlagi skoraj
               direktno priznati. Po mojem osebnem mnenju je glavni razlog, da je ta predlog
               sprememb zakona v tej fazi že tako zelo diskreditiran, ne samo v zainteresirani,
               ampak tudi v širši javnosti privatizem kot stil delovanja ministrstva za
               izobraževanje ali pa še bolj konkretno direktorata za visoko šolstvo. Vsi vemo o čem
               govorim, ker te reči vsi beremo. Razlog je tudi zaletavi pristop predlagatelja, ki je
               zakon najprej skrival pred javno razpravo, kot da ga ne bomo opazili. Ali ste res
               prepričani, da spimo 36 ur na teden, in da ne bomo opazili niti kakšnega Twita, ki
               nas opozarja na te predloge. Predlagatelj se je po korakih umikal. Najprej iz nujnega
               v skrajšani postopek, nato v redni postopek. Obenem pa visokošolsko politiko Vlade v
               nekaterih osrednjih medijih, kot je Planet Siol, razkrival kot strankarski projekt
               vzporedne države z lastno izobraževalno in komunikacijsko infrastrukturo. Ja, vam
               pošljem link, če ne verjamete, da to res piše. Minister je ob spomladanskem rebalansu
               izjavil, da rektorje sili, da se obnašajo kot se obnaša vsak krizni menedžer. Prisila
               je kmalu obrodila sadove. Pritiskom so se po moji vednosti res glasno zoperstavili,
               eden ali pa dva rektorja, pa dva ali trije dekani. Vsi ostali so molčali. Eden je pa
               celo izjavil, da je norčevanje na univerzo poslal sam vsemogočni bog. Vodstva v imenu
               avtonomije odslavljajo honorarne sodelavce, protizakonito znižujejo plače, pritiskajo
               na slabše pozicionirane delavce, uvajajo elektronske sisteme nadzora, skrivaj
               pripravljajo spiske za odpuščanja po arbitrarnih in političnih kriterijih, si lahko
               mislimo. Načrtujejo ukinjanja programov, širijo plačljive oblike študija in
               kratkoročno donosne komercialne dejavnosti. Če zaposleni na univerzah zavračamo
               politično vmešavanje v visoko šolstvo in širitev koncesijskega financiranja zasebnih
               fakultet, to še ne pomeni, da podpiramo privatizacijo odločanja in komercializacijo
               dejavnosti na javnih univerzah. Če se bo spontani proces notranje privatizacije in
               komercializacije nadaljeval, kot kaže ta hip, javne univerze kmalu ne bodo več
               verodostojne kot zagovornice javnega in nasprotnice koncesijskega zasebnega visokega
               šolstva. Žal moram to povedati. Eden od učinkov finančnih pritiskov je tudi vedno
               močnejši vtis, da gre pri javnih razpravi o teh stvareh za nekakšen privatni spor med
               državnimi funkcionarji in rektorji univerz. Ta vtis izhaja iz popolnoma napačnega
               razumevanja ustavno zagotovljene avtonomije državnih univerz. Rektorji v sedanji
               ureditvi niso direktorji univerz in zaposleni ne bomo pristali, da bi tako vlogo
               dobili. Še posebno ne v zaostrenih finančnih razmerah. Univerzitetna avtonomija je
               tudi po interpretaciji ustavnega sodišča predvsem avtonomija raziskovanja in
               poučevanja. Te avtonomije ne sme omejevati niti politična niti univerzitetna oblast,
               omejuje pa jo javno poslanstvo, ki ga imamo univerzitetni delavci kot javni
               uslužbenci in uresničevalci ustavne pravice prebivalcev Republike Slovenije do
               izobrazbe. Zato se bojimo ideje, da bi nam visokošolsko zakonodajo <stage type="mag"/><stage>(nadaljevanje)</stage> namesto politiko na enkrat začela pisati
               naša vodstva med katerimi so tudi religiozno navdahnjeni kršitelji zakonov.
               Visokošolski sindikat Slovenije predlaga, da odločnejšo pobudo na področju visokega
               šolstva prevzame DZ kot zakonodajalec. To ni poizkus laskanja poslankam in
               poslanskem, v več kot 20-ih letih nobeni vladi ni uspelo pripraviti Zakona o državnih
               univerzah, ki ga zahteva 58. člen Ustave. To se vedno znova dogaja, zato ker
               politično motivirani predlogi vedno znova naletijo na revolt na univerzah in zato ne
               dobijo nazadnje popolne podpore niti v glasovalnih strojih koalicij.</p>
               <p>Predlagamo skratka, da se oblikuje skupina poslancev iz vseh strank in da se ta
               skupina ob podpori strokovnih služb DZ ter sodelovanjem prestankov univerz
               zaposlenih, študentske organizacije, nacionalna agencija za kakovost v visokem
               šolstvu in delodajalcev loti pisanja nove visokošolske zakonodaje. DZ ne predlagam,
               da prevzame na tem področju obrast, ker jo že ima, predlagam pa mu, da prevzame
               odgovornost.</p>
            </sp>
            <sp xml:id="SDT6-OZIZKŠIM-javna-1-2012-10-15.sp53">

               <speaker>PREDSEDNIK MAG. BRANKO GRIMS:</speaker>

               <p>Hvala. Vaše besede se bodo v vsakem primeru uresničile, kajti za odločitvijo sledi
               odgovornost. Besedo ima gospod Peter Šuhel.</p>
            </sp>
            <sp xml:id="SDT6-OZIZKŠIM-javna-1-2012-10-15.sp54">

               <speaker>PETER ŠUHEL:</speaker>

               <p>Spoštovani predsednik. Spoštovane kolegice in kolegi.</p>
               <p>Imel sem občutek od začetka kot da sem prišel na zborovanje sindikata za visoko
               šolstvo ali kateregakoli drugega našega slovenskega. Torej, toliko je bilo političnih
               govorov tukaj, da verjetno bo mladina strašno vesela, da boste to lahko vse objavili
               hkrati pa se nas bodo verjetno sramovali poslanci v DZ.</p>
               <p>Najprej bom dal to, zakaj sem se prijavil. Prijavil sem se, jaz sem pričakoval, da
               boste tukaj govorili, tukaj so gospodje profesorji brali svoje, kar so napisali, jaz
               ne znam tega, 45 let pravzaprav predavam, vedno predavam brez lista in brez
               popisovanja. Mislim, da bi to bilo dobro, če bi tudi mi znali, če bi profesorji to
               znali, včasih so znali. Jaz sem se prijavil za člen 63. za razgovor in sicer, tam
               notri, ne vem če se boste spomnili verjetno tisti, ki so strašno proti izobraženim,
               ki so strašno proti inteligenci, proti univerzi govorijo, da imamo 6 ur tedenske
               obremenitve in da imajo redni, izredni profesorji neposredne obremenitve 6 ur.
               Mislim, da je treba dodati v zakon, gospod predsednik, da se takole zapiše: "Za
               docenta izrednega, rednega profesorja 6 ur tedensko od redne 40-urne zaposlitve."
               Gospodje, ne vem če ste že kdaj ../ nerazumljivo./.., kaj boš ti, ki imaš samo 6 ur
               samo in ves denar dobiš. Drugo je zakon, 56. člen, kjer se bojim, da bi se lahko
               zapeljal takrat, ko bodo to pomembne zadeve in sicer gre za izvolitev rednih
               profesorjev. Piše notri, da redne profesorje univerze itd., izvoli za neomejeno dobo.
               Jaz bi predlagal pri 2. členu tega, da se tudi naše redne profesorje, če govorimo o
               njih in če smo enakopravni. ../ nerazumljivo./.. visoko šolskega zavoda, ki ni
               članica univerze voli senat visokošolskega zavoda za neomejeno dobo, zato da ne bomo
               imeli dveh različnih izvršb rednih profesorjev - eni bodo bolj redni, drugi pa manj
               redni. To smo imeli že mnogo časa, če se spomnite, ta mladi verjetno se tega ne
               spomnite, ker tam od 90-ega leta nazaj se je to pogosto dogajalo. To bom dal jaz
               tudi, bom predsednik predložil, žal pa imam nekaj ../ izklop mikrofona./.. govoril.
               Vlaganje v znanost se najbolj obrestuje. Težko vlagaš če nimaš. <stage type="mag"/><stage>(nadaljevanje)</stage> Zakaj smo recimo, smo slišali danes tako
               strašansko ostre odzive na ta zakon? Poglejmo si v 1. členu. Govorimo o tem, kako se
               bo s financiranjem. Prvič. 45 let predavam, prvič sem doživel, da bo usklajeno, da se
               bo vedelo, kaj bo fakulteta, univerza, kaj bo dobila in kaj ne. Prvič se bo zgodilo,
               da ne bodo ugledni redni profesorji in znanstveni potovali vsak dan okoli ministra za
               znanost in ministra za šolstvo in česarkoli drugega še, da bi si pridobili sredstva,
               tisti če bi bili bolj zagnani ali bolj bližji so dobili več. Drugo je, veste nered je
               revščina, ali čutite to? Red pa je bogatija. Če sem borimo proti temu, da bi bili
               urejeni in to na višjem nivoju torej profesorji, akademiki se bomo borili proti
               državi, da bi ustavila red. Gospodje, kje pa živimo? Ali se bojite, da vas bo kdo
               ocenil, če dobro delate, ne bojite se, če slabo delate? Če boste dobro delali boste
               dobili zanesljivo tudi odliko. Če pogledamo 4. člen, v katerem se danes najdlje
               razpravljalo, saj gospodje niso razpravljali o tem, to je bilo floskula, slaba vlada.
               Sedanja vlada je tako slaba, res, gospod minister zanič ste. Prejšnje vlade pa so
               bile strašansko dobre. Tako je recimo ena od sindikalnih zastopnic tukaj prej
               ugotovila, da je bil zakon iz 1987 leta zanič, takoj za tem pa je ugotovila, da sploh
               ne bi smeli spreminjati zakona, ker to je pa slabo, da jih stalno spreminjamo zakone.
               Kljub temu, da je bila kolegica iz filozofske fakultete, naj mi ne zameri, verjetno
               bi nekaj logike lahko imela, ne more v istem stavku reči, da je nekaj dobro in
               slabo.</p>
               <p>Kako je z ustavnim sodiščem? V tej sobi, oprostite, v prejšnji ta je predelana sedaj,
               v prejšnji sobi so razpravljali, ali ima ustavno sodišče prav ali nima prav. Lahko se
               motijo, oni se motijo, skratka, mi smo jih gori postavili, verjetno najboljše
               sodnike. Najboljše pravnike, ki naj bi poskušali urejati našo kloako, ki jo pomagamo
               gospodje rektorji in gospodje profesorji ustvarjati. Veste, kako je s financiranjem?
               Poglejmo. Financiranje je močno odvisno od stroke, če vas rabijo boste tudi denar
               dobili in sicer mislim, da je pri naravoslovno matematične fakultete stvar precej
               urejena. Podajte se v problematiko, ker ../ nerazumljivo./.. vsaj dva govorca ali pa
               trije govorci so bili, ki so povedali, kako proizvodnja rabi strokovnjake. Kakšne
               strokovnjake pa mi pravzaprav proizvajamo. Ali imamo dobro stanje danes, gospodje bi
               vprašal iz naravoslovno matematičnih fakultet? Ali ste ustvarili ljudi, ki pomagajo,
               ali samo čakajo na univerzi pa sedijo na stolih?</p>
               <p>Vsi poglejmo kako je z družboslovne fakultete. Kaj pa je tam? Iz družboslovne
               fakultete ne glede na to, da imajo nekateri, še kar Marxa, Engelsa pa Lenina v svojih
               zbornicah ali pa sejnih dvoranah, ampak dobro bi pa bilo, da bi kdaj povedali in
               dali, pripomogli k temu, da bi rekli, tali naši .. pa podpirajo to, da bi več
               ustvarili.</p>
               <p>Torej, kakorkoli že, oprostite. Ta drugi del, ki ste sedaj govorili o njem, bom
               napisal, gospod predsednik, tega prvega bom pa dal ../ izklop mikrofona./.. Hvala
               lepa.</p>
            </sp>
            <sp xml:id="SDT6-OZIZKŠIM-javna-1-2012-10-15.sp55">

               <speaker>PREDSEDNIK MAG. BRANKO GRIMS:</speaker>

               <p> Hvala lepa. Besedo ima gospa Maša Kociper, za njo gospa Hana.. <stage type="mag"/>
               </p>
            </sp>
            <sp xml:id="SDT6-OZIZKŠIM-javna-1-2012-10-15.sp56">

               <speaker>MAŠA KOCIPER (PS PS):</speaker>

               <p>Hvala lepa, predsedujoči.</p>
               <p>Govornik pred mano je govoril več kot 8 minut, preden ste ga opozorili. Upam, da
               boste podobno benevolentni tudi pri drugih govorcih.</p>
               <p>Spoštovani! Sem sicer poslanka Državnega zbora, ampak ker je to javna predstavitev
               mnenj, upam, da ne zamerite eni razpravi tudi iz te javnosti. Gre namreč za izjemno
               pomembno debato. V Pozitivni Sloveniji nas vprašanje visokega šolstva izredno skrbi
               in zanima, zato smo se vaše razprave danes udeležili v velikem številu. Mislim, da
               nas je več kot 10, in resnično menimo, da je to dragocen dogodek, da se pogovorimo,
               stroka in politika.</p>
               <p>Namreč, tudi mi s situacijo v državi seveda nismo zadovoljni. Smo pravzaprav,
               nasprotno, zelo zaskrbljeni. Prepričujejo nas, da smo v preteklosti živeli
               prerazsipno in prerazkošno, zato se moramo zdaj odpovedati skozi desetletja doseženim
               standardom in socialnim pravicam. Kot največje krivce za nastalo situacijo se poskuša
               prikazati javni sektor, zlasti javne uslužbence. Kot da so gasilci, medicinske
               sestre, učitelji, policisti, inšpektorji, zdravniki in profesorji in ne podivjan ter
               premalo reguliran finančni sektor in finančni trgi krivi za krizo v tej državi in
               tudi v svetu. Mimogrede, ali je v skladu z zakonom, ki smo ga pravkar sprejeli v
               Državnem zboru, v skladu z zakonom o slabi banki, bodo za vse krivice in škodo v
               preteklosti zopet plačevali davkoplačevalci in ne lastniki bank ali njihovi
               upravljavci.</p>
               <p>Na področju sodstva, tožilstva in policije se uveljavljajo ali želijo uveljaviti
               izrazito avtokratske in represivne ureditve. Koalicijska večina v Državnem zboru
               sprejema zakonske predloge skoraj brez izjeme po skrajšanih in nujnih postopkih ter
               brez oklevanja glasuje za nezakonite sklepe in za zakone, ki so že vnaprej zelo
               verjetno protiustavni. In končno, največjo težo strogih varčevalnih ukrepov, o
               njihovi smiselnosti zdaj dvomijo že celo najvišji predstavniki Mednarodnega denarnega
               sklada, naj bi...</p>
            </sp>
            <sp xml:id="SDT6-OZIZKŠIM-javna-1-2012-10-15.sp57">

               <speaker>PREDSEDNIK MAG. BRANKO GRIMS:</speaker>

               <p>Gospa Maša Kociper, drugih nisem opominjal, vi pa ste poslanka in poznate poslovnik.
               Držite se teme, ki je danes na dnevnem redu. Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp58">

               <speaker>MAŠA KOCIPER (PS PS):</speaker>

               <p>Absolutno, sem že pri visokem šolstvu.</p>
               <p>Največjo težo ukrepov naj bi trpelo prav visoko šolstvo oziroma izobraževanje,
               znanost in razvoj, področja, za katere v razvitih državah z razvito demokracijo
               menijo, da so ključna za izhod iz kriz. V Sloveniji, nasprotno, je bila očitno na
               najvišjih nivojih političnega odločanja sprejeta odločitev, da mora prav
               izobraževanje in znanost ter visoko šolstvo najbolj nositi bremena teh varčevalnih
               ukrepov in krize. In to je dejstvo, ki nas mora zelo skrbeti. Skrbeti nas mora, kaj
               in kakšni so interesi Vlade, ki si želi podrediti, kajti takšen odliv sredstev
               oziroma odvzem sredstev ne moremo imenovati nič drugače kot podrejanje, ki si želi
               podrediti javno fakulteto in bistveno spremeniti na skozi desetletja ustaljen način
               izobraževanja, ki se je uveljavilo pri nas.</p>
               <p>Zakaj tako radikalne spremembe in kaj želimo z njimi doseči, to so vprašanja, ki si
               jih zastavljam kot opozicijska poslanka in političarka in na katere imam svoje
               odgovore in ti odgovori me zopet izjemno skrbijo. Pa da se razumemo, nikakor ne
               mislim, da je v visokem šolstvu in izobraževanju nasploh vse optimalno in da
               spremembe v smislu izboljšav ter optimizacije niso mogoče. Vsekakor so. In tudi
               visoko šolstvo mora nositi svoj, a sorazmeren del prispevka k varčevalnim ukrepom, ki
               pa morajo biti premišljeni, smiselni, te spremembe pa morajo biti sprejete v
               konstruktivnem dialogu in ob sodelovanju stroke. Ne glede na potrebne izboljšave pa
               se mi zdi ključno, da naš izobraževalni sistem, zlasti visoko šolstvo, o katerem je
               govora danes, vzgaja svobodomiselne, razgledane, široko izobražene in družbeno
               odgovorne mlade ljudi. Mlade ljudi, ki bi jim tudi skozi šolanje privzgojili prave
               vrednote, zlasti tiste, ki so v sodobni družbi najbolj potrebne, na primer,
               medsebojno spoštovanje in solidarnost. Dr. Svetlik je v svojih odličnih esejih o
               vrednotah spomnil na dve pri Slovencih zelo umanjkani vrednoti, to je individualizem
               in partikulizem, pardon, prevladujoči vrednoti partikulizem in individualizem, ki
               zelo negativno vplivata na razvoj naše države in družbe nasploh.</p>
               <p>Zato naj končam svojo razpravo z naslednjim pozivom, ki je bil tudi razlog, da sem se
               sploh oglasila ki besedi. V naši družbi se pripravljajo velikanske <stage type="mag"/><stage>(Nadaljevanje)</stage> spremembe. In v tej težki krizni situaciji
               mora vsak med nami na svojem področju narediti največ, kar more. Jaz kot poslanka
               Državnega zbora, vi pa na svojem področju. Kot nadpovprečno izobraženi posamezniki,
               intelektualci morate javno uporabiti moč svojih besed in argumenta. To je eno
               najmočnejših orožij in vi ga morate in tudi znate uporabljati. Imate ga v svojih
               rokah. In če kaj pogrešam v zadnjem času, so to prispevki akademikov, profesorjev in
               drugih strokovnjakov, ki bi aktivno vsak na svojem področju, tam, kjer znajo, se
               odzivali na aktualno dogajanje in dajali neka sporočila družbi. Pri tem nikakor ne
               mislim, da morate podpirati to ali drugo politično opcijo. Nasprotno, želim, da imate
               strokovne in argumentirane razprave ter pomisleke, ki bodo ljudem dali možnost, da
               razmislijo in da si ustvarijo svoje mnenje o družbenopolitičnih vprašanjih, nam,
               politikom, pa omogočilo, da na podlagi dodatnih vedenj in informacij sprejmemo čim
               boljše odločitve, seveda, kolikor je to v danih okoliščinah sploh še mogoče. Hvala
               lepa. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp59">

               <speaker>PREDSEDNIK MAG. BRANKO GRIMS:</speaker>

               <p>Besedo ima gospa Hana Šanca, za njo je na vrsti dr. Janez Povh.</p>
            </sp>
            <sp xml:id="SDT6-OZIZKŠIM-javna-1-2012-10-15.sp60">

               <speaker>HANA ŠANCA:</speaker>

               <p>Lepo pozdravljeni še z moje strani! Prihajam iz Študentske organizacije Univerze v
               Ljubljani.</p>
               <p>V ŠOU v Ljubljani se pridružujemo mnenju Študentske organizacije Slovenije o
               posledicah Zakona o uravnoteženju javnih financ in novele Zakona o visokem šolstvu.
               Že pred sprejetjem ZUJF-a smo opozarjali na posledice varčevalnih ukrepov na
               fakultetah in akademijah naše univerze, zdaj jih le še nemočno opazujemo. Najprej
               želimo poudariti, pričakujemo, da bo država poskrbela za morebitne likvidnostne
               težave posameznih članic, saj varčevanja v takem obsegu v tako kratkem času preprosto
               ni bilo mogoče realizirati.</p>
               <p>Kot smo izpostavili že ob sprejemanju Zakona o uravnoteženju javnih financ letos
               spomladi, je izobraževanje proces, pri katerem ne moreš varčevati čez noč, saj vsaka
               strukturna sprememba zahteva vsaj nekaj generacij, preden je v celoti implementirana.
               Univerza v za to namenjenem času preprosto nima mehanizmov, da bi se na znižanje
               prihodkov ustrezno prilagodila. Zato smo še toliko bolj zaskrbljeni nad napovedanim
               novim zmanjševanjem proračunskih sredstev za področje visokega šolstva v sklopu
               proračuna za leti 2013 in 2014. Po našem mnenju smo namreč že zdavnaj dosegli spodnjo
               mejo sredstev, s katerimi lahko javni visokošolski zavodi delujejo brez
               katastrofalnih posledic za kakovost pedagoškega procesa in raziskovanja. Kakovost
               namreč zahteva določene finančne vložke. Čeprav se tudi sami zavzemamo za določene
               strukturne reforme, pa se nikakor ne strinjamo z izjavami, da je z znižanimi sredstvi
               nivo kakovosti našega visokošolskega prostora mogoče ohraniti, kaj šele, da bi ga
               dvignili. Prav tako že prihaja do situacij, ko zaradi zaostrenih finančnih razmer
               izginja solidarnostni čut nekaterih visokošolskih zavodov. Bojimo se, da bo takih
               primerov v prihodnosti še več, če bomo naše visoko šolstvo finančno dodatno
               izčrpavali.</p>
               <p>V ŠOU v Ljubljani nikakor ne bomo pristali na uresničitev napovedi iz koalicijske
               pogodbe, da so v primeru pomanjkanja sredstev možne tudi šolnine na drugi bolonjski
               stopnji. Prav tako ne bomo pod nobenimi pogoji pristali na kakršnokoli prenašanje
               bremena varčevanja v visokem šolstvu na študente v obliki šolnin, odloženih šolnin,
               neutemeljenega višanja vpisnih stroškov ali širjenja drugih plačljivih oblik študija
               na račun rednega študija. Pripravljeni smo se pogovarjati o marsičem, vendar ponovno
               opozarjamo, da je študij pravica in ne privilegij in mora biti omogočen slehernemu
               državljanu Republike Slovenije ne glede na njegov socialno-ekonomski položaj.</p>
               <p>V ŠOU v Ljubljani želimo tudi predstaviti tudi naš pogled na dogajanja v zvezi s
               predlogom novele Zakona o visokem šolstvu, ki je dejansko tema današnje javne
               predstavitve mnenj. Za začetek povejmo, da so argumenti predlagatelja, to je
               pristojnega ministrstva, o nujnosti sprememb zaradi zagotavljanja javne veljavnosti
               diplom, vsaj kar se tiče Univerze v Ljubljani, popolnoma neutemeljeni. Ne glede na
               preteklost je Univerza v Ljubljani sledila zakonsko določenim rokom in je formalno že
               v postopku podaljšanja <stage type="mag"/> <stage>(nadaljevanje)</stage>
               akreditacije, zaradi česar ta na noben način ni več vprašljiva. Kljub temu so bili
               napadi nekaterih vidnih predstavnikov Ministrstva za izobraževanje, znanost, kulturo
               in šport na našo najstarejšo in najboljšo univerzo na ravni, ki je daleč od
               primernega za akademsko sfero. Ne glede na njihova osebna prepričanja bi se morali
               predvsem zavedati, da gre za ustanovo, ki je posredno in neposredno odgovorna za
               večino znanstvenih, kulturnih in umetniških dosežkov v zgodovini slovenskega naroda.
               Odnos politike do Univerze v Ljubljani, kakršnemu smo priča v tem mandatu te Vlade,
               je vreden le obžalovanja in obsodbe. Širše se odnos vladajoče politike do visokega
               šolstva kaže tudi v predlogu novega zakona o visokem šolstvu. Nedopustno je, da bi
               lahko Vlada imenovala in predvsem zbrala večino članov v nacionalni agenciji za
               kakovost visokega šolstva v Sloveniji. S tem je namreč pod vprašaj postavljena njena
               neodvisnost, ki je po trenutnih evropskih standardih nujno potreben pogoj za
               zagotavljanje in napredek kakovosti v visokem šolstvu. Ne glede na to, ali Vlada želi
               politično kadrovati ali ne, je že ureditev, ki to dopušča, v popolnem nasprotju z
               vsem, za kar smo si študentje prizadevali skoraj desetletje. V ŠOU Ljubljani
               pozdravljamo odločitev, da bo novela zakona obravnavana po rednem postopku, zaradi
               česar je bila ta javna predstavitev mnenj tudi posledično sploh omogočena, kljub
               drugačnim nameram predlagatelja. Upamo, da ne gre le za uklonitev pritiskom in nujno
               formalnost, s katero daje vladajoči zainteresirani javnosti občutek, da jo poslušajo,
               ampak da glas vseh, ki opozarjamo na pomanjkljivosti in nevarnosti v noveli ne bo
               preslišan in da novela zakona o visokem šolstvu ne bo sprejeta v obliki kot je
               predlagana. Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp61">

               <speaker>PREDSEDNIK MAG. BRANKO GRIMS:</speaker>

               <p>Hvala za vaš prispevek. Samo morda v pojasnilo. Sklep o javni predstavitvi mnenj je
               bil sprejet na odboru soglasno, enkrat že prej kot načrt dela, eden od štirih
               sklepov. Je pa bila rezervacija dvorane predhodno že narejena preden je bil sprejet
               sklep o rednem postopku, kajti ta dva se sploh ne podvajata. Tako, da tudi če bi bil
               skrajšan postopek bi v vsakem primeru pred obravnavo na seji odbora, ki je pač v
               drugi fazi obravnava in sprejema amandmaje, imeli javno predstavitev mnenj. To lahko
               tudi preverite, če želite... /oglašanje iz klopi./ Spoštovani kolega, jaz bi prosil,
               da se vzdržite komentarjev, zlasti če s tem izkazujete svoje neznanje.</p>
               <p>Sedaj pa ima besedo gospod dr. Janez Polh, za njim dr. Jonatan Vinkler.</p>
            </sp>
            <sp xml:id="SDT6-OZIZKŠIM-javna-1-2012-10-15.sp62">

               <speaker>DR. JANEZ POVH:</speaker>

               <p>Spoštovani udeleženci današnje javne razprave. Sem dekan Fakultete za informacijski
               študij v Novem mestu, v hiši javni visokošolski zavod, ki pa je trenutno še vedno
               samostojen visokošolski zavod, in je kot tak unicum ta hip. Se pa v prihodnosti vidi
               v prihajajoči univerzi Novo mesto. Na tem mestu ne bom stokal nad vsemi tegobami, ki
               so prisotni tudi FIŠU<stage>(?)</stage>. Dejstvo je, da sem dekan, da sem strokovni in poslovni
               vodja fakultete in stokanje na tem mestu pomeni priznanje nesposobnosti. Govoril bom
               le o eni spremembi, ki se mi zdi kot dekanu in kot članu akademskega zbora pomembna
               in dobrodošla.</p>
               <p>V spremembi, ki omogoča, da visokošolski zavod sam odloča o obsegu in oblikah
               neposredne pedagoške obveznosti. To se mi zdi pomembno, saj opažam, da je mogoče
               izpostaviti tri glavne komponente visokošolske odličnosti: ukvarjanje s študenti,
               kamor spadajo predavanja, vaje, projektno delo, mentorstvo in tako naprej, potem
               znanstveno ustvarjanje, ki se kaže v odličnih znanstvenih objavah, patentih ter
               prenos znanja v zunanje neakademsko okolje, kamor spada to tako imenovano
               povezovanje, sodelovanje z gospodarstvom. In pri tem opažam, da so zelo redki člani
               akademskega zbora taki, da zmorejo odlične rezultate v vseh treh smereh. Mnogi so
               odlični predavatelji, mentorji, a zelo povprečni znanstveniki in povsem pasivni pri
               strokovnem sodelovanju s podjetji. Prav tako so mnogi odlični znanstveniki z objavami
               v vrhunskih revijah, a šibki predavatelji in povsem nezainteresirani za sodelovanje s
               podjetji. Čeprav so vse tri komponente nizko korelirane, pa vse člane akademskega
               zbora merimo z istimi vatli. Imeti morajo šest ur predavanj tedensko, v nujnih
               primerih to lahko povečamo, a to je navadno potrebno dodatno plačati, <stage type="mag"/> <stage>(nadaljevanje)</stage> in za vse veljajo ista
               habilitacijska merila, ki, odkrito povedano, vsem tem splošni nivoji so vsa zelo
               neambiciozna. (Preberite si Fišova<stage>(?)</stage> merila iz zadnjega leta.) Pri tem pa obstaja
               zelo malo inštrumentov, da bi nagradili ljudi, ki dosegajo izjemne dosežke na
               znanstvenem ali strokovnem področju. Plača je pač določena z zakonom. Vse to, po
               mojem mnenju, spodbuja povprečnost. Povprečnosti je na sploh v Sloveniji preveč in v
               visokem šolstvu prav tako. To je povprečnost in težnjo k preživitvenemu minimumu.</p>
               <p>Sprememba, ki jo zakon uvaja bo, po moji interpretaciji, omogočila visokošolskemu
               zavodu, da bo tistim, ki se odlično obnesejo v vlogi predavatelja, mentorja, so pa
               povprečni ali podpovprečni pri znanstvenem in strokovnem delu, pač, omogoči več
               pedagoškega dela in varnosti iz tega naslova brez dodatnega plačila. Osebam, ki so
               zelo aktivne na znanstvenem področju in z lahkoto večkratno presegajo habilitacijske
               kriterije pa bo mogoče pedagoško obveznost celo znižati. Osebno pričakujem, da bo ta
               ukrep tako posledično se pokazal pozitivno pri prihodkih iz znanstvenega naslova.
               Torej na ta način bi vodstva zavodov dobila inštrument, da bi lažje usklajevala
               razlike med člani akademskega zbora, hkrati pa bi lažje motivirala posameznike, da se
               razvijejo v smer, kjer so zelo dobri. Prepričan sem, da bo zaradi te rešitve, če bo
               sprejeta, visoko šolstvo čez pet let mnogo bolj dinamičen sistem, ki ga bodo
               sestavljali ljudje, ki bodo odlični predavatelji ali odlični znanstveniki ali odlični
               strokovnjaki, nekateri pa tudi vse to. Hvala lepa.</p>
            </sp>
            <sp xml:id="SDT6-OZIZKŠIM-javna-1-2012-10-15.sp63">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima dr. Jonatan Vinkler, za njim je na vrsti gospod Damir
               Josipovič.</p>
            </sp>
            <sp xml:id="SDT6-OZIZKŠIM-javna-1-2012-10-15.sp64">

               <speaker>DR. JONATAN VINKLER:</speaker>

               <p>Spoštovani in spoštovane. Mislil sem razpravljati tudi o 63. členu, toda kolega pred
               menoj je to storil tako virtuozno, da lahko rečem, da se samo pridružujem njegovi
               misli, zato se bom osredotočil na razmišljanje o četrtem odstavku 51.h člena.</p>
               <p>Ključno vprašanje, po mojem, je ali je ta ureditev, ki jo predlaga novela ZVIS-a v
               neskladju z evropsko prakso. V gradivu, ki nam ga je poslala Vlada na klop, in ga
               lahko tudi dobite in si pogledate, so navedene tri države, kjer je imenovanje v svet
               nacionalnega regulatorja v ingerenci Vlade. To se pravi, na Danskem, na Švedskem in v
               Avstriji. V zvezi z avstrijskim modelom velja opozoriti na nekatere stvari, ki jih
               morda v teh dokumentih ni, veljajo pa si prebrati, in sicer. Člani sveta ne morejo
               biti poslanci Državnega zbora, kateregakoli od deželnih parlamentov, kateregakoli
               drugega političnega predstavniškega telesa, ne morejo biti funkcionarji političnih
               strank in drugih organizacij, ki so zastopani v državnem ali deželnem parlamentu.
               Ravno tako ne morejo biti državni uradniki, ki so zaposleni na ministrstvih, ki imajo
               opravka z ustanovami visokega šolstva. Iz tega bržda sledi, da gre za neko izločitev
               neposrednega vpliva politike v tem avstrijskem modelu in pa za izključitev konflikta
               interesov, da bi seveda nadzorovanec preko svojih članov v svetu nadzoroval samega
               sebe. H gradivu, ki nam je bilo dano na mizo bi želel dodati še dva primera. Podobno
               ureditev, kot je v Avstriji, najdete tudi v Češki republiki. Tam imate svet iz 21
               članov, ki ga za dobo šestih let imenuje Vlada neposredno. Opravi se razpis na
               katerega se ljudje prijavljajo. Iz kvote kandidatov potem Vlada izbere. Isto ureditev
               najdete tudi v Slovaški republiki, kjer ima akreditacijska komisija tudi 22 članov za
               dobo šestih let za dve obdobju, drug za drugim, imenuje pa jih Vlada. Osnovna logika,
               ki se, po mojem <stage type="mag"/> <stage>(nadaljevanje)</stage> mišljenju
               razodeva v tej reformi oziroma v tej noveli ZViS-a je pač ta, da revidiranec, če se,
               in to seveda namenoma uporabljam ta termin, skratka da revidiranec nima neposrednega
               vpliva v revizijski hiši. Za to gre preprosto tukaj in sodim, da je takšna ureditev,
               kot je predlaga sedanja novela ZViS-a dobra in celo globoko smiselna. Osebno sodim,
               da bi morale biti javne univerze izrazito zainteresirane za to, da nihče od njihovih
               ljudi ne sedi v NAKVIS-u. zakaj? Zaradi tega, ker je treba merilo, ki hoče meriti
               kvalitetno pustiti pri miru, da ni skrivljeno. Zelo preprosto. Namreč, NAKVIS gre
               jemati kot neke vrste merilo in če imamo tam noter neko kvoto ljudi, ki uresničujejo
               interese ljudi, ki so nadzorovani, to pač ne more oziroma najbrž že da verjetno ne
               pelje k neposrednim dobrim rezultatom.</p>
               <p>V zvezi s 63. členom še. Robni pogoji za študijski proces so zelo preprosti, obstoja
               kreditiranega koncesioniranega program, študenti in denar. In v tem primeru v katerem
               smo zdaj, pač, denarja ni več toliko, kot ga je bilo prej. Zato mislim, v zvezi z
               vprašanjem, ki je bilo inicialno zastavljeno, da je 63. člen, kot je predložen,
               preprosto nujno nadaljevanju ZUJF-a, ker daje rektorjem v roke vsaj neko orodje, da v
               domači hiši prerazporedijo tisto, kar še imajo. Kar se tiče vpliva kvalitete
               morebitnega povečanja števila pedagoških ur na raziskovanje, pa je tako. Jaz imamo v
               svoji pogodbi o delu zapisano, da moj delavnik traja, kot je rekel profesor Šukelj<stage>(?)</stage>
               40 ur, in pod številko 1 o mojih delovnih dolžnostih je napisano: voditi vaje,
               seminarje, diplome in tako naprej, pod 2. pa: vso znanstvenoraziskovalno delo, ki je
               s tem povezano. Ergo. Če se reč opravi z več pedagoškimi urami, znotraj teh 40 ur
               kvote, kaj bi bilo v tem primeru narobe. Pač se je treba sprijazniti, da ta trenutek
               živimo v nekih razmerah, ki jim že dolgo ni bilo podobnih in da se je treba na te
               stvari tudi preprosto odzvati, morda z drugačnim načinom dela, morda z drugačno
               organizacijo. Zagotovo pa je tako, nihče od nas, ki smo univerzitetni učitelji ni z
               žarečimi kleščami ali španskim škornjem prisiljen delati na univerzi. Če kdorkoli ni
               pripravljen vzeti nase, v bistvu zahtevnih in težkih časov, ki so zdaj, delati morda
               več za manj, ima možnost odpovedati pogodbo.</p>
               <p>Hvala lepa.</p>
            </sp>
            <sp xml:id="SDT6-OZIZKŠIM-javna-1-2012-10-15.sp65">

               <speaker>PREDSEDNIK MAG. BRANKO GRIMS:</speaker>

               <p>Besedo ima gospod Damir Josipovič, za njim je gospod Boštjan Furlan.</p>
               <p>Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp66">

               <speaker>DR. DAMIR JOSIPOVIČ:</speaker>

               <p>Pozdravljeni vsi skupaj.</p>
               <p>Poskušal bom biti čim bolj kratek. Veliko je bilo že povedanega, zato vsega tukaj
               nima smisla ne ponavljati niti komentirati. Želel pa bi izpostaviti predvsem probleme
               na katere naletavamo zlasti ljudje, ki se ukvarjamo izključno z raziskavami.
               Slovenski visokošolski prostor je za ljudi, ki prihajamo iz javnih raziskovalnih
               zavodov, pa tudi še česa drugega, kakšnega drugega instituta ali pa tudi iz
               gospodarstva, relativno zelo zaprt. In to ni dobro. V tem kontekstu mislim, da je,
               recimo danes smo slišali eno zelo pomembno zadevo, da določene neke nad obveznosti
               niso bile plačane. Konkretno me tudi zanima zakaj niso bile plačane? Zakaj pa niso
               tiste nadobveze naredile recimo osebe, ki verjetno so še kakšne kompetentne, razen
               tistih, ki jih imamo trenutno v visokošolski sferi, ki bi se lahko vključile v ta
               proces, pa je ta v resnici hermetično zaprt. Konkretno delam že 15 let v
               raziskovalnem sektorju, razen občasna predavanja me ni povabil nihče za kakršnokoli
               sklenitev delovnega razmerja ali da bi jaz sploh prišel v nek nabor nekega
               predavanja. Verjetno nisem ravno netalentiran za predavanja, ampak ker zdaj ne bom
               tukaj predaval, bi želel samo zaključiti, da vidim konkretno diskusijo o tej noveli
                  <stage type="mag"/> <stage>(nadaljevanje)</stage> šele diskusijo, kot je en
               od mojih sogovornikov že povedal, diskusijo eno resnično resno in korenito spremembo
               kompletnega akademskega polja. Tukaj pa seveda ne gre za visokošolski prostor, kot
               nek slonokoščeni ali še kakšen drugačen stolp ali trdnjavo, pač pa da se obravnava
               vse spremembe v kontekstu raziskovalno-pedagoškega polja.</p>
               <p>Toliko od mene. Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp67">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima gospod Boštjan Furlan in za njim gospod Lenart Škof.</p>
               <p>Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp68">

               <speaker>BOŠTJAN FURLAN:</speaker>

               <p>Pozdravljeni vsi skupaj. Jaz sem Boštjan in predstavljam novo generacijo Slovenske
               ljudske stranke. </p>
               <p>Kar precej govornikom so možgani pobegnili v malo bolj čustveno sfero. Mi kot
               študentje ali do nedavna študentje pa smo se odločili - dajmo pogledati dejstva. In
               dejstvo je, da velika večina študentov ni zadovoljnih s kvaliteto visokega šolstva v
               Sloveniji. Dejstvo je, da se v mednarodnih primerjavah ne odrežemo najbolje, smo
               bližje državam tretjega sveta, kot Evropski uniji. In dejstvo je, da še nihče v tej
               državi ni prevzel odgovornosti za takšno slabo stanje, niti nobena od dozdajšnjih
               vlad niti noben predstavnik NAKVISA oziroma članov, noben svet Nacionalne agencije
               Republike Slovenije za kakovost v visokem šolstvu nikoli ni prevzel odgovornosti.
               Zato se nam zdi ena ključnih in zelo pomembnih odločitev te vlade, da je zbrala pogum
               in prevzela nase to odgovornost, da ta svet NAKVISA imenuje. To namreč pomeni tudi,
               da če se ne bo nič izboljšalo, bomo vsi lahko s prstom jasno pokazali na Vlado
               Republike Slovenije, pa naj bo to desna, leva, roza ali katerakoli druga.</p>
               <p>Opažamo pa, da ena anomalija, ki je bila prisotna že v prejšnji sestavi NAKVISA še
               vedno ostaja. To pa je, da več kot dve tretjini NAKVISA bodo še vedno sestavljali
               tisti, katerih kvaliteta je pravzaprav nadzorovana. Se pravi, uslužbenci zavodov in
               visokošolskih ustanov bodo nadzirali sami sebe, kar je rahlo nenavadno, če
               ugotavljamo, da tisti, ki slabo delajo, delajo nekvalitetno, bodo sami sebi določali
               standarde kaj je kvalitetno. Na drugi strani so samo trije člani, se pravi manj kot
               tretjina predlaganih tistih, katerim je pravzaprav visoko šolstvo namenjeno, to pa so
               študentje in delodajalci. Pač prvi cilj visokega in višjega šolanja je po našem
               mnenju, da bodo najprej delodajalci dobili kakovostno delovno silo, študentje, da
               bodo dosegli konkurenčno znanje in da bodo konkurenčni na trgu delovne sile. Zato je
               pač naš predlog sledeči, da se izmed 11 članov tega sveta 6 imenuje s strani
               predstavnikov teh visoko in višješolskih zavodov ter 5 s strani študentov in
               delodajalcev oziroma gospodarstva, se pravi, da ostane 2, kot je do zdaj s strani
               študentov in da se 2 dodatna člana imenuje s strani gospodarstva. Predlog je sledeč,
               da se ukine pravica predlaganja rektorski konferenci in sindikatu. Ja, opazili smo še
               eno nenavadno, vsaj zdi se nam anomalija. Namreč, sedmi odstavek 51. člena pravi, da
               rektorji in vodje visoko in višješolskih ustanov, se pravi vsi ostali vodje, nimajo
               možnosti biti člani tega sveta, po drugi strani pa imajo možnost predlagati člane
               sveta. se pravi, to je neka nelogična anomalija, kajti ravno vodje so verjetno
               najbolj kompetentni, vsaj upajmo, da je temu tako.</p>
               <p>Še en poudarek. Predlagali bi tudi, da se v bodoče vključi kar <stage type="mag"/><stage>(nadaljevanje)</stage> največ tujcev v NAKVIS, to pa namreč zato, ker
               Slovenija je majhna družba in gospod predstavnik iz gospodarstva je že omenil, da se
               moramo odpreti navzven. Kot majhna državica kljub vsemu konkuriramo celemu
               globaliziranemu svetu in tukaj bi se radi uprli na primer Avstrije, ki ima več kot
               petino predstavnikov v svetu svoje te Nacionalne agencije za kakovost v visokem
               šolstvu iz tujine. To bi bilo to, najlepša hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp69">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Lenart Škof, za njim je dr. Andrej Umek. Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp70">

               <speaker>LENART ŠKOF:</speaker>

               <p>Hvala za besedo. Govoril bi v imenu akademije za demokracijo, sicer pa prihajam iz
               primorske univerze. Govoril bi o demokraciji oziroma problemu suspenza demokracije,
               ki se lahko zgodi kaj kmalu, če se ne bomo nekako več in več pogovarjali. Zato tudi
               pozdravljam to razpravo. Ne bi želel biti čustven, čeprav je težko ostati neprizadet
               ob teh stvareh in upam, da ne bodo stvari pro et contra, ampak da se pač tukaj gre k
               nekemu cilju, ki ga pač demokracija vsebuje. To je, da se skupnost pogovarja o
               skupnih stvareh. Prej pogosto smo v Sloveniji vajeni stvari samo risati črno belo in
               ne znamo iskati soglasja. Jaz bi tako začel, z letošnjim letom in z napovedmi, ki
               sledijo za naprej so slovenske javne univerze zlasti soočene z, po mojem mnenju kar
               velikimi pretresi. Odveč je pripomniti vendarle fakultete, ki so bile že sedaj na
               minimumu financirane oziroma ki so imele težave iz različni vzrokov bodo sedaj imele
               še večje težave in posledice so lahko že kar nenadzorovane. Problem, na katerega
               opozarjam ima neko realno osnovo tudi v okviru moje univerze. Žal se je ravno na moji
               fakulteti zgodila neka prisilna uprava in upam, da se kaj takega drugje ne bo
               ponovilo, ker to nikomur ne koristi in ni dobro. Naj ta problem demokracije torej
               oriše nekoliko splošneje. Dva prvotna temelja univerze, akademska svoboda in
               institucionalna avtonomija danes povezujemo s tremi stebri, to je za izobraževanje,
               kot ena izmed temeljnih družbenih dejavnosti, potem z etiko in profesionalnostjo,
               slednjem kakovosti, kvaliteti vseh akterjev na univerzi in na koncu seveda z
               demokratičnostjo in načelom participacije vseh akterjev pri vodenju in upravljanju
               univerze. Demokratičnost na univerzi ni samoumevna, pojavila se je v njej v zadnjih
               desetletjih in se ne zgleduje po vzorcu, ki ga ponujata politika, v kakšni iz svojih
               oblik ali pa gospodarstvo, pač pa po višjih standardih učenja, intelektualni svobodi
               in avtonomiji univerze. In ti kriteriji so danes ogroženi. Univerzitetna skupnost se
               danes sooča s krizo, ki ogroža obstoj dane univerze, kot smo ga poznali. Družbeni in
               ožji politični procesi, ki so posledica seveda hude ekonomske krize že posegajo v
               samo jedro univerzitetne avtonomije, zlasti po mojem mnenju avtonomije članic ali
               fakultet in slabijo njen položaj kot enega ključnih družbenih podpornih sistemov. To
               se kaže na dveh ravneh, univerze v svojem temeljnem poslanstvu, to je idealu
               svobodnega raziskovanja in predajanja znanja prihodnjim generacijam že kar oslabljena
               in podvržena velikim pritiskom okolja, po drugi strani pa univerza seveda mora
               slediti sklepom politike in drugih sfer, ki zahtevajo za moje pojme prehiter odziv in
               prav tako prehitre in konkretno škodljive za moje nadziranje ukrepe vodstva univerz.
               In univerza po mojem mnenju že prihaja v resno krizo vodenja in upravljanja. Oboje bo
               po mojem mnenju imeli velike posledice za razvoj prostora, visokošolskega, mogoče pa
               bo posledica teh posegov bila erozija kvalitete, ne množičnega in neuporabnega
               študija. Kot celota in kot akademska skupnost je univerza zavezana najvišjim
               standardom spoštovanja avtonomije posameznika, profesorja in študenta. Cilj
               univerzitetnega združevanja, ki ga sooblikuje ta demokratičnost je intelektualna
               kultura, ki ima smoter sama sebi. Univerza je tako vselej bila del okolja, v katerem
               deluje. V današnjem času je ta struktura soočena z veliko nevarnostjo, univerze se po
               svetu, in to prihaja tudi k nam soočajo z vse glasnejšimi zahtevami po učinkovitem in
               korporativnem vodenju v narekovajih. Te zahteva so legitimne, vendar po mojem mnenju
               načenjajo bistvo univerze in razkrajajo njeno težko pridobljeno avtonomijo in
               poslanstvo. Novi načini vodenja univerz in na univerze prihaja od zunaj indiskretno
               so pogosto nakazani s strani politike. <stage type="mag"/><stage>(Nadaljevanje)</stage> Okolje pa seveda tudi pričakuje v tej težavni situaciji,
               da bo univerza reagirala na način, kot reagira tudi gospodarske družbe, recimo, z
               varčevanjem, ukinjanjem programov, po analogiji predrage proizvodnje in tako dalje.
               To moramo seveda razumeti, vendar moramo pa se moramo tudi braniti pred tem. In vse
               te odločitve po mojem mnenju že vodijo v odločitve, ki so na meji demokratičnosti, ki
               ne varujejo več prostora univerzitetne avtonomije kot takšne. V času, in to se mi zdi
               pomembno poudariti, ko v sodelovanju vseh akterjev gradimo neke vrste trajnostno
               skupnost v družbi, se v okviru univerz, dostikrat proti naši volji, že dogajajo
               nasprotni premiki. Univerza kot oblika humanistične kulture verjetno že izginja,
               nadomeščajo pa jo konflikti, ki jih nočemo in nihče od nas si jih ne želi in pridejo
               kar sami od sebe, in na novi upravljavski logiki temelječ sistem učinkovitega in
               predvsem vzdržnega upravljanja s sestavnimi deli univerze. Pod vzdržnim mislim
               besedo, v katero se dostikrat, žal, zakamuflira vprašanje izgube ali pa profita,
               čeprav mislim, da beseda profit na javne univerze, še posebej na programe, ki so del
               neke nacionalne hrbtenice znanja, ne bi smela soditi. Zato bi tudi podprl tisto, kar
               je gospod Grafenauer podprl, premislek v smeri, kaj narediti s takimi programi, da bi
               se izognili tako nižanju kvalitete kot propadu ne množičnega študija ali pa tistega,
               kar je bilo že danes nekako kot neuporabno izrečeno. Konec koncev, sam se ukvarjam z
               etiko, pa zdaj ne vem, sem pravzaprav zmeden, ali je uporabna ali ni, veliko ljudi je
               ne uporablja in tako dalje.</p>
               <p>Sklenil bom takole. Slovenske javne univerze potrebujejo zaščito, in mislim, da ta
               današnji pogovor nudi možnost pogovora o tem. Se pa sam ne strinjam s tem, da je
               avtonomija, ki je bila sedaj podeljena univerzam, nekaj zelo dobrega. Mislim, da je
               bila podeljena prevelika avtonomija pri krčenju programov, na kar je bilo že
               opozorjeno, to se zdaj dogaja na veliko že na naši univerzi, ideje so. To se lahko
               hitro spremeni, torej program, ki je bil akreditiran, kar naenkrat izgubi veliko
               kontaktnih ur in nikomur se ne zgodi nič. In tudi spremembe, druge, večje, bi morale
               biti sprejete, tako kot predlaga visokošolski sindikat, in s tem se strinjam. Na
               ravni sodelovanja vseh akterjev tudi sam ne bi, žal moram to reči zaradi lastne
               izkušnje na naši univerzi, zaupal, da bi samo rektorji sedaj delali zakon. Mislim, da
               morajo vsi sodelovati po načelu demokratične razprave, od rektorjev, vseh drugih na
               univerzi, politike seveda in poslancev. Tako upam, da se bo to uresničilo. Hvala
               lepa. Upam, da nisem bil predolg. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp71">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Preden dam besedo naprej, dve pojasnili. Rektor ljubljanske univerze prof. Pejovnik
               se je žal opravičil. Ponudil sem mu možnosti, da bi takoj zdajle imel nastop, vendar
               je to odklonil in bo namesto njega nastopil gospod Svetlik. Na enako obveznost odhaja
               tudi gospod minister, kot sem bil ravnokar obveščen, vendar preden odide, pa je želel
               še dati nekaj odgovorov oziroma pojasnil v zvezi z dosedanjimi razpravami in ga zdaj
               vabim k besedi. Prosim, gospod minister.</p>
            </sp>
            <sp xml:id="SDT6-OZIZKŠIM-javna-1-2012-10-15.sp72">

               <speaker>DR. ŽIGA TURK:</speaker>

               <p>Hvala lepa za to razpravo. Nekaterim današnjim obveznostim sem se odpovedal,
               nekaterim se ne morem. Se mi zdi, da se ta mnenja že počasi ponavljajo oziroma
               konvergirajo k nekaj skupnim točkam. Vsem razpravljavcem je pravzaprav skupna skrb
               zaradi manj denarja, ki ga je na razpolago za izobraževanje na splošno in za visoko
               šolstvo ter znanost posebej. In veliko drugih stvari je posledica tega. V časih, ko
               je denarja veliko, se marsikakšne težave ne vidi oziroma je pokrita z bolj ali manj
               ustreznim financiranjem. Naša ekipa oziroma ta Vlada ima pač zdajle neprijetno
               dolžnost, da poskuša v bistveno bolj zaostrenih javnofinančnih razmerah peljati
               državo naprej, na način, da bi bile vse storitve, ki jih država oziroma javne
               institucije zagotavljajo državljanom, kar čim manj prizadete.</p>
               <p>Strinjam se s tem, da znanost in visoko šolstvo nista pametna prva točka za
               varčevanje. In seveda sem današnjo razpravo poslušal tudi zato oziroma v smislu,
               koliko uporabnega je bilo povedanega kot argument za to, da se zagotovi čim boljše
               financiranje znanosti in visokega šolstva. In nekaj tega smo slišali, predvsem od
               kolegov iz umetniških akademij, glasbe in tako naprej, nekaj splošnih <stage type="mag"/><stage>(Nadaljevanje)</stage> fraz, ampak res uporabnega je
               bilo pa malo.</p>
               <p>Tudi ni bilo veliko diskusije o pravzaprav osnovni temi tega sestanka, torej noveli
               Zakona o visokem šolstvu, zato zelo na kratko še enkrat o tem. Mislim, da podaljšanje
               oziroma tisti členi, ki govorijo o podaljšanju akreditacij, niso sporni. O teh
               famoznih 6 urah je bilo dosti pogovora. Ampak, poglejte, ali se vam zdi prav, da ima
               zakonodajalec možnost določiti teh 6 ur - minister ima možnost določiti 6 ur, ne bi
               pa dali te možnosti rektorjem. Ali ni to čudno?</p>
               <p>NAKVIS, veliko govora o neodvisnosti. Ampak ogromna skrb za neodvisnost od politike,
               od teh istih ljudi, ki jih skrbi neodvisnost od politike, nobene skrbi za neodvisnost
               od deležnikov. Kdor je šel prebrat pravila ENKE, bo našel to neodvisnost v istem
               stavku - od politike in od deležnikov. Torej, iščimo rešitev, kjer bo ta neodvisnost
               od politike in od deležnikov hkrati. In seveda to kaže na neko razpravo, na neko
               rdečo nit v tej razpravi, ki je bila - ne dotikajte se samoupravljanja. Zdajle nimam
               časa, da bi o tem povedal kaj več, ampak morali bi si natočiti čistega vina o tem,
               kako kdo razume in kakšno vsebino kdo razume ob besedah, kot so samoupravljanje,
               neodvisnost in avtonomija. To so tri različne besede za tri različne stvari, pri
               čemer se bojim, da jih pri nas radi mešamo.</p>
               <p>Gospod Glavič je imel zelo dober vsebinski prispevek s podatki. Podatki ne lažejo,
               kakšnega se da malo prikrojiti. Znižanje sredstev, seveda, če je na letnem nivoju
               znižanje, recimo, 5%, potem, če morate teh 5% narediti v pol leta, je to 10%, v četrt
               leta je to 20%. Ampak v povprečju za visoko šolstvo, kot sem povedal, 7,57% na letnem
               nivoju. Še vseeno mislim, da se to na letnem nivoju da zdržati, je težko, ampak se
               da. Tisto, kar dvomim, pa je, ali se da zdržati še 8% v letu 2013, ampak to je neka
               druga debata, o kateri tule ni bilo dosti govora.</p>
               <p>Potem je bilo vprašanje nekaterih fakultet, šol, ki so v zelo slabem stanju že dolgo
               časa, so pa zdaj tiste najbolj na udaru. Poudarjam, Vlada nima vpliva na delitev
               sredstev znotraj univerz. Sem pa odprt za ta predlog, če bi nekako našli dogovor, ki
               ga je nekdo omenil - sklad za nacionalno pomembne programe, gospod Grafenauer. Ampak
               seveda zavedati se moramo, da bo tudi denar za ta sklad prišel iz istega žaklja.
               Torej bi bilo treba najti dogovor, oblikovanje nekega posebnega sklada zunaj tistega,
               kar se sicer financira. In seveda, potem bo borba, kaj je nacionalno pomembno in kaj
               ni. Vprašanja se težka, in to leti na tisto, kar sem na začetku povedal - če je
               denarja manj, marsikakšno vprašanje, ki je bilo do zdaj zakrito, pokrito s kakšnimi
               bankovci, stopi v ospredje.</p>
               <p>Ena od tem je bila beg možganov. Vedno, ko slišim za ta beg možganov, se spomnim na
               Johna Golda, to je junak iz romana Atlas Shract. V tem romanu ustvarjalni podjetni
               imajo enostavno dovolj države, dovolj sistema, ki jim meče polena pod noge, in si
               naredijo svoje okolje, kjer teh omejitev ni. In seveda tudi ljudje iz Slovenije
               odhajajo zato, ker Slovenija ne odpira dovolj priložnosti. Tudi zato, ker je trg dela
               zanje preveč zaprt. In v tem zboru bodo, boste o spremembi te zakonodaje govorili, pa
               ne vem, če bodo šle vse debate v smer proti begu možganov. Beg možganov je zato, ker
               ni priložnosti v gospodarstvu, <stage type="mag"/><stage>(Nadaljevanje)</stage> ker gospodarstvo ječi pred davki, ker gospodarstvo ječi
               pred preveliko regulacijo. Ne vem, kako bi več nekritičnega, poudarjam, nekritičnega
               financiranja javnega sektorja pri tem pomagalo, razen seveda, če je edina ambicija
               mladih, da se zaposlijo v javnem sektorju; pa upam, da to ni edina ambicija.</p>
               <p>Za konec še nekaj zadev, ki so me pravzaprav zaskrbele.</p>
               <p>Tu je nekdo govoril o tem, da si politika želi v intelektualcih, v profesorjih na
               univerzi poslušnega psa. Nekdo drug je rekel, ali bo ljudstvo še naprej molčalo.
               Besede so tekle o tem, da parlament nedemokratično sprejema zakone. Kako lahko
               parlament nedemokratično sprejme zakon, so potvorili kakšno glasovanje morda?
               "Nedemokratično sprejema zakone."</p>
               <p>Mislim, da vrh razprav, tovrstnih, so bile pa besede, da gre za boj na življenje in
               smrt in odstranitev tistega, kar življenju stoji na poti. Boj na življenje in smrt in
               odstranitev nekoga, ki življenju stoji na poti. O tem, s temi besedami se domnevno
               akademska skupnost pogovarja, o štirih spremembah Zakona o visokem šolstvu, ki,
               poudarjam, večajo avtonomijo, večajo neodvisnost in izpolnjujejo nekatere direktive
               Evropske unije. Hvala. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp73">

               <speaker>PREDSEDNIK MAG. BRANKO GRIMS:</speaker>

               <p>Hvala tudi gospodu ministru. Želim mu še naprej uspešno delo.</p>
               <p>Zdaj vabim k besedi prof. dr. Andreja Umeka, ki sem ga povabil že prej, za njim pa
               bom dal besedo prof. dr. Ivanu Svetliku, da nam spregovori namesto rektorja
               ljubljanske univerze.</p>
            </sp>
            <sp xml:id="SDT6-OZIZKŠIM-javna-1-2012-10-15.sp74">

               <speaker>PROF. DR. ANDREJ UMEK:</speaker>

               <p>Spoštovani zbrani, spoštovani gospod minister! V zadovoljstvo mi je, da tu predstavim
               nekaj svojih misli.</p>
               <p>Univerze v evropskem civilizacijskem okolju temeljijo na konceptih poslanstva,
               avtonomije in tega, kar tu ni bilo dostikrat omenjeno, akademske svobode. Avtonomije
               in akademske svobode med sabo ne smemo zamenjevati. Ker sem o teh konceptih in
               odnosih med njimi že obširno pisal v medijih, recimo, v Delu, in zaradi ostrih
               časovnih omejitev, ki sem jih tu deležen, se bom danes omejil samo na koncept
               poslanstva.</p>
               <p>Gospod minister je v svojem uvodnem nagovoru omenil kot eno odprtih vprašanj velikost
               javne službe visokega šolstva. Dovolite mi, da tu nadaljujem. Ustanovitelj bi moral
               jasno in nedvoumno definirati, kaj od univerz pričakuje, in to oblikovati v njihovem
               poslanstvu. Če sledimo Lizbonski strategiji kot osnovnemu razvojnemu konceptu
               Evropske unije, ki zavezuje tudi Republiko Slovenijo, vidim dva osnovna bloka:
               pridobivanje novih znanj, tehnologij in inovacij ter zadostni in kvalitetni človeški
               viri. In tu se bom ponovno omejil samo na ta termin, zadostni in kvalitetni človeški
               viri. Ta termin moramo interpretirati kot zaposljivo strukturo izobrazbenih stopenj
               in poklicev. Današnje kaotično stanje, za katerega je značilno za generacijo 20.000
               študentov ali mladih ljudi, so slovenske univerze razpisale letos 24.000 študijskih
               mest. Ne vem, ali so ta res potrebna. Vpis na terciarno izobraževanje znaša približno
               13.500 novincev ali 67,5% mlade generacije. Priporočilo Evropske komisije in OECD je
               30%; mislim, da o teh številkah ni treba posebej debatirati. Študijska uspešnost je
               manj kot 50%, približno 6.500 diplomantov letno,<stage type="mag"/><stage>(Nadaljevanje)</stage> Slovenija lahko zaposli 5.000 diplomantov letno, če je
               njihovo razmerje ustrezno. To pa pomeni 70% tehnika in naravoslovje in 30%
               družboslovje in humanistika. Pri nas je to razmerje ravno obratno. In vse to vodi v
               krizo človeških virov, ki se za našo gospodarsko krizo superponira, ena drugo
               podpirata in ena iz druge rasteta. Kriza človeških virov potrebuje ravno tako
               rešitev, kot jo potrebuje gospodarska kriza. S to krizo človeških virov je začelo
               veliko oseb z nedokončanim študijem. Veliko nezaposlenih in hkrati nezaposljivih
               diplomantov, po moji oceni približno 2.000 na generacijo. Pomanjkanje človeških virov
               na področjih, ki so bistvena za izhod iz krize, ki predstavljajo ekonomski in
               tehnološki preboj, kot so zdravstvene vede, računalništvo in informatika ter
               inženirstvo. Brez kadrov na teh osnovnih področjih izhoda iz krize enostavno ni. V
               interesu Slovenije je, da se sedanje kaotično stanje preseže in da se začne
               racionalno gospodariti s človeškimi viri. V prenovljenem zakonu je treba vnesti
               določila, ki bodo od ustanovitelja in univerz jasno zahtevala, da vpis uskladi z
               zaposlitvenimi možnostmi in potrebami. To se nanaša na število vpisnih mest in
               njihovo razporeditev po študijskih programih in fakultetah. Po moji oceni potrebuje,
               in naj ministrstvo zagotovi vpis, 6.000 brucev letno. Od tega pričakujemo 5.000
               diplomantov, to je tista zaposljiva količina, od tega bi moralo iti na tehniko in
               medicino ter naravoslovje 70% in 30% na humanistiko. To pomeni dvig kvalitete
               visokega šolstva, izhod iz krize človeških virov, in zato se prenovljeni zakon tej
               problematiki ne bi smel izogniti.</p>
               <p>In če mi dovolite za konec samo še eno pripombo. Ker se je v sedanji razpravi
               tolikokrat omenjal NAKVIS in so pogosto razpravljavci zreducirali vse na vprašanje
               NAKVIS-a, bi vsem njim želel povedati, da ne MIT ne CALTEC /?/ nista ne akreditirana
               in njihove diplome niso javne listine. Težo njihovih diplom, se mi zdi, pa si lahko
               sami predstavljate. Vsem najlepša hvala za posluh. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp75">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima prof. dr. Ivan Svetlik, za njim dr. Lučka Lorber.</p>
            </sp>
            <sp xml:id="SDT6-OZIZKŠIM-javna-1-2012-10-15.sp76">

               <speaker>PROF. DR. IVAN SVETLIK:</speaker>

               <p>Spoštovane in spoštovani! Sicer ne morem biti ustrezno nadomestilo za gospoda
               rektorja ljubljanske univerze, bom pa v svojem izvajanju povedal nekaj tistega, kar
               je želel tudi on povedati.</p>
               <p>Ta razprava se odvija v kontekstu, ko se Slovenija sooča z visoko in globoko
               gospodarsko krizo in ko v mednarodnem okolju izgublja zaupanje. In glede na navedene
               okoliščine se sprašujem, sprašujem Ministrstvo za izobraževanje, znanost, kulturo in
               šport, zakaj s poseganjem v 51. člen Zakona o visokem šolstvu tvega padec ugleda in
               zaupanja tako domače kot mednarodne javnosti v naše visoko šolstvo, v naše diplome in
               v naše diplomante. Kot vemo, je agencija NAKVIS zdaj na dobri poti priznanja s strani
               Evropske zveze agencij, kar bi okrepilo položaj našega visokega šolstva in ugled. Z
               neposrednim vmešavanjem izvršne oblasti v njeno sestavo in delo, kar je predvideno v
               51.a členu, pa se verjetnost takega priznanja bistveno zmanjša. In to bo seveda
               odmevalo še kje drugje, kot samo pri nas.</p>
               <p>Mislim, da najhujši udarec zagotavljanju kakovosti visokega šolstva predstavlja
               sprememba 51.s člena, kjer bi po novi dikciji namreč lahko neka visokošolska
               organizacija, ki je dobila začetno akreditacijo pred 7 leti, preprosto pozabila
                  <stage type="mag"/> <stage>(nadaljevanje)</stage> dati vlogo za nadaljevanje
               in podaljšanje akreditacije in bi se takoj na to prijavila za prvo akreditacijo, kjer
               ni treba polagati računov za preteklih sedem let. Sploh ni treba špekulirati, ampak
               se mi zdi, da je očitno, da je ta člen nekomu namenjen posebej. Mislim, da si dajmo
               naliti tukaj čistega vina. To pomeni po moji sodbi popolno diskreditacijo sistema
               zagotavljanja kakovosti visokega šolstva tako v domačem kot v mednarodnem prostoru,
               kajti po tem členu bi se to isto lahko ponovilo potem čez naslednjih sedem let in
               tako dalje. Ali bomo živeli v takšnem prostoru, ki bo toleriralo takšno prakso, je
               resno vprašanje za vse nas.</p>
               <p>Sprememba 63. člena Zakona o visokem šolstvu je v danih razmerah po moje norčevanje
               iz visokošolskih organizacij. Dajanje večje avtonomije visokošolskim zavodom ob
               zmanjševanju sredstev za njeno uresničevanje je primerljivo s potezo očima, ki ta
               pastorku denar za opanke in mu reče, da si lahko kupi kakršnekoli čevlje želi. Pač za
               tisti denar si ne more kupiti kaj drugega.</p>
               <p>Sicer pa mislim, da je politika, sedanja visokošolska politika nadaljevanje politike,
               ki smo ji bili priča v mandatu, ko je bil minister Zupan in pri tem ni važno kaj
               danes ministrstvo govori, temveč predvsem kaj dela. Prizadeva si namreč z raznimi
               ukrepi oslabiti javne univerze ter z različnimi razpisnimi manevri usmerjati denar v
               zasebne šole.</p>
               <p>Vprašanje, ki ga je rektor želel posebej nasloviti je: ali se zdaj spoštuje v
               Državnem zboru sprejeto resolucijo o nacionalnem programu visokega šolstva, ali se
               spoštuje določilo, da je zagotovljen brezplačni študij, da je zagotovljeno plačilo
               stroškov izvedbe javnih programov, ki univerze zakonsko obvezujejo. In celo doslej se
               je dogajalo, da so del teh programov, del stroškov za izvajanje teh programov
               univerze morale pokrivati iz drugih virov. In če teh sredstev ni in očitno jih ni kot
               kaže in jih ne bo, pomeni to ogrožanje tudi bolonjske reforme h kateri se je pa prav
               tako zavezala ta država s svojimi dokumenti in s svojimi zakoni. Rektor se sprašuje
               tudi ali je odgovor za razrešitev te situacije v 64. členu ZIPRO zakona, ki bo
               kaznoval odgovorne osebe, če ne bodo zagotovile poslovanja znotraj danih finančnih
               okvirov, denarno najprej in z razrešitvami in ali je to v skladu z zakonodajo, ki
               daje avtonomijo univerzi, kako bo vprašanje odgovornosti odgovorne osebe na univerzi
               izpeljano v primeru kot ga zakon ZIPRO predvideva.</p>
               <p>Rad bi dodal še to, da medtem ko razvite države, kot sta Nemčija, Anglija, podpirajo
               svoje najboljše univerze, želi ministrstvo Univerzi v Ljubljani, ki vendarle, ne
               pozabimo, spada med 500 oziroma 3% najboljših na svetu, oslabiti ali jo celo z
               različnimi manevri razbiti. Medtem ko primerljivo majhne države kot sta Danska,
               Finska in nekatere druge delujejo v smeri povezovanja svojih javnih visokošolskih
               institucij in krepitve te sfere, da bi se lažje spoprijemala v svetovnem merilu s
               konkurenco, ki se tukaj zaostruje, pa politika ministrstva danes gre v smeri drobitve
               teh sil v Sloveniji. Ali je to smotrno? Mislim, da ni jasno pri tej politiki
               ministrstva, da iz šol, ki so uvrščene na 10.000 mesto ali manj, ni mogoče narediti
               kvalitetne univerze. In da tudi ni jasno, da iz ene kvalitetne univerze, če bi jo
               razbili, ne moremo dobiti dveh enako kvalitetnih.<stage type="mag"/> <stage>(nadaljevanje)</stage> In upam, da je vendarle kvaliteta visokega šolstva,
               kvaliteta diplom, kvaliteta diplomantov tisto kar je cilj nas vseh skupaj. In zaradi
               vseh teh okoliščin nas lahko skrbi.</p>
               <p>Mogoče samo še replika, če smem, na trditve, da si akademska sfera prizadeva, da bi
               ostala v nadzornih institucijah. Tukaj velja nekaj kar ni bilo omenjeno, namreč v
               akademski sferi velja načelo samoreferenčnosti ali samokontrole kvalitete tudi po tej
               poti. In vi dobro veste, da ne boste mogli objaviti svojega prispevka članka, če nima
               ustrezne kvalitete, ki vas bodo kolegi zaradi striktnih meril kakovosti pri tem
               zavrnili in to je pomemben razlog zaradi katerega akademska sfera tudi mora
               sodelovati v teh nadzornih mehanizmih. Druga je pa alternativa, ali da akademsko
               sfero in stroko podredimo v celoti nekomu drugemu kateremukoli deležniku še, tukaj se
               nakazuje možnost podreditve vsakokratni vladi. Zaradi vsaj ohranitve obstoječe
               kakovosti in verodostojnosti slovenskega visokega šolstva, diplomantov in njihovih
               diplom bi apeliral na poslance naj predlogov spremembe zakona ne sprejmejo in da tudi
               z drugimi aktivnostmi preprečijo, da bi šli v smeri romanizacije našega visokega
               šolstva. Hvala lepa. ...Aplavz...</p>
            </sp>
            <sp xml:id="SDT6-OZIZKŠIM-javna-1-2012-10-15.sp77">

               <speaker>PREDSEDNIK MAG. BRANKO GRIMS:</speaker>

               <p>Besedo ima dr. Lučka Lorber.Za njo je na vrsti gospod Bojan Basker<stage>(?)</stage>.</p>
            </sp>
            <sp xml:id="SDT6-OZIZKŠIM-javna-1-2012-10-15.sp78">

               <speaker>DR. LUČKA LORBER:</speaker>

               <p>Spoštovani!</p>
               <p>Dovolite mi, da spregovorim v imenu Univerze v Mariboru, ki ima danes približno
               20.000 študentov in 1800 visokošolskih učiteljev. Univerza je obravnavala predloge in
               spremlja situacijo, ki je nastala v državi vse od meseca februarja in na vsa
               vprašanja smo v pisni obliki kot tudi svoj prispevek sem v pisni obliki poslala tako
               kot je bilo želeno. Kljub temu pa mi dovolite, da na osnovi sedanjih dopoldanskih
               diskusij poudarim par stvari, ki mogoče niso zapisane v mojem prispevku. Odpiramo
               vprašanje kaj je avtonomija, kaj je poslanstvo, pa kljub temu vemo zelo dobro kaj je
               evropski visokošolski sistem definiral kot cilje bolonjske reforme in seveda tudi
               londonski komunike iz leta 2007, ki ga je podpisal tudi naš minister za visoko
               šolstvo. Sama se bomo danes uprla v diskusiji in podala svoje mnenje k 3. točki, ki
               govori o razvoju kakovosti in zagotavljanju kakovosti visokega šolstva v slovenskem
               prostoru tudi zaradi tega, ker je to prva prioriteta evropskega visokošolskega
               prostora. In zaradi tega, ker se mi zdi, da je treba zelo jasno seznaniti slovensko
               javnost, da glede na predlagane vladne ukrepe in predlagane spremembe Zakona o
               visokem šolstvu, organi Univerze v Mariboru ne morejo sprejeti odgovornosti za
               kakovost visokošolskega izobraževanja in zagotavljati mednarodno primerljivost
               študija ter znanstveno-raziskovalnega dela v skupnem evropskem visokošolskem prostoru
               in v globalnih univerzitetnih procesih. Na Univerzi v Mariboru razumemo temeljno
               poslanstvo neodvisnih nacionalnih agencij za zagotavljanje kakovosti v preverjanju
               kakovosti visokega šolstva, zagotavljanju skladnosti visokošolskih institucij z
               zakonodajo in drugimi predpisi, spremljanje trendov in razvoja v visokem šolstvu,
               nudenja informacij visokem šolstvu in skrb za kakovost dela same agencije. Leta 2005
               sprejeti evropski standardi in navodila za zagotavljanje kakovosti poudarjajo nujnost
               neodvisnosti agencij za zagotavljanje kakovosti. Sama sem zunanji ekspert, ne samo na
               nacionalnem nivoju in sosednji Hrvaški, ampak sem bila povabljena k delu tudi s
               strani <stage type="mag"/> <stage>(nadaljevanje)</stage> Evropske zveze
               univerz. Naš predlog sprememb in dopolnitev zakona uvaja nov sistem, kjer Vlada
               Republike Slovenije imenuje člane Sveta NAKVIS. Rektorska konferenca Republike
               Slovenije na ta način izgubi pristojnost imenovanja treh članov in lahko le skupaj s
               sindikati in visokošolskimi zavodi ter višjimi strokovnimi šolami predlaga 8 članov,
               ki jih imenuje vlada, pri čemer mora biti le en član imenovan na predlog rektorske
               konference Republike Slovenije. Torej, nimamo pred seboj predloga Nemčija, kjer Nemci
               veliko bolj zaupajo svojim univerzam in članom rektorske konference oziroma nasprotno
               povečujejo ji te možnostim, mi pa jim odvzemamo. Zakonske spremembe ne določajo kdo
               bo predlagal in zagotovil vključitev strokovnjakov, ki poznajo nacionalni in
               mednarodni visokošolski sektor, imajo izkušnje na profesionalnih področjih, ki so
               relevantne za visokošolske institucije, imajo znanja s področja zagotavljanja
               kakovosti in lahko z znanjem in izkušnjami prispevajo k uresničevanju nalog agencije.
               Prav tako ni govora o tem, da je potrebno pri sestavi sveta zagotoviti prisotnost
               članov iz tujine, če želimo zagotoviti kredibilnost v mednarodnem prostoru in
               zagotoviti uspešno vključitev v Evropsko zvezo agencije za zagotavljanje kakovosti in
               v evropski register agencije za zagotavljanje kakovosti visokega šolstva. Res je, da
               mednarodne primerjave kažejo, da je način imenovanja in sestava organov upravljanja
               agencij za kakovost različna in odvisna predvsem od vrste pristojnosti, ki jih ima
               posamezna agencija v posamezni državi, vendar se moramo zavedati, da je avtonomija
               agencij tudi odraz zrelosti vlade in dosežene stopnje družbene odgovornosti pri
               zagotavljanju kulture kakovosti visokega šolstva. Visoko šolstvo je del
               raziskovalnega in izobraževalnega evropskega prostora v katerem se mora spoprijeti z
               dinamičnim procesom pretoka znanja informacij in kadrov tako študentov kot
               zaposlenih. Konkurenčnost si je mogoče zagotoviti z učinkovito organiziranostjo
               visokošolskega sistema, s sodobnimi programi in odličnimi kadri. Vse to pa terja
               sposobnost sprejemanja pravih odločitev. Brez premisleka in dialoga in doseganja
               dogovorov ni jamstev, da bo Slovenija leta 2020 še imela lastno visokošolsko
               hrbtenico, kar je najresnejša grožnja neodvisnemu razvoju države in možnosti, da se
               prihajajoče generacije vključijo vanj s svojimi najboljšimi zmogljivostmi. Slepa
               obramba obstoječega predloga in napačnih premalo premišljenih odločitev zanesljivo ni
               prava strategija za prihajajoče izzive časa. Hvala. ..Aplavz..</p>
            </sp>
            <sp xml:id="SDT6-OZIZKŠIM-javna-1-2012-10-15.sp79">

               <speaker>PREDSEDNIK MAG. BRANKO GRIMS:</speaker>

               <p>K besedi vabim zdaj gospoda Bojana Baskera<stage>(?)</stage>, za njim je na vrsti gospod Branimir
               Štrukelj. Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp80">

               <speaker>BOJAN BASKAR:</speaker>

               <p>Spoštovane in spoštovani! Jaz sem se prijavil k tej diskusiji kot profesor filozofske
               fakultete. Glede na to, da nimamo pavze in da se mi vrti že v glavi od te intenzitete
               diskusije in poslušanja bom zelo kratek in sem tudi srečen, da sem prišel na vrsto
               tako rekoč v zadnjem trenutku, ko bom moral oditi. Moja tema pa je NAKVIS. Nisem
               pričakoval, da bo NAKVIS tisti o katerem se bo danes največ govorilo, tako da sem se
               tukaj znašel v main streamu. Veseli me, zlasti zdaj, da je moja neposredna
               predgovornica vpeljala veliko bolj evropsko perspektivo to vprašanje, ki sem ga
               doslej ves čas pogrešal, poleg tega sem nekaj malega oziroma nekaj nakazanega v tej
               smeri slišal edino od predstavnikov študentov, kar me je sicer razveselilo in se mi
               zdi tudi pomenljivo. S tem prispevkom neposredno pred mojim, pa se je perspektiva še
               precej bolj razširila in jaz bi samo tukaj v bistvu brez kakšnih velikih ambicij
               zgolj dodal še en drobec, še en poseben pogled k temu oziroma opozoril na en paradoks
               in na nekatere stvari, ki ostajajo neizrečene. <stage type="mag"/><stage>(nadaljevanje)</stage> Minister je obakrat, ko je govoril omenjal ENKA, se pravi, to
               evropsko združenje agencij za kvaliteto. Ves čas se je poskušal ustvariti vtis, kot
               da smo seveda mi v tem smislu nevprašljivi oziroma, da si vlada ali ministrstvo
               prizadevata biti v harmoniji, sozvočju z ENKA-jem, da si prizadevata biti evropska,
               ampak če pogledate recimo register in pogledate države, katerih agencije so članice
               ENKA boste videli, da je v Evropi 20 takih držav, ki imajo svoje agencije
               akreditirane oziroma ki so članice ENKA. Večina teh držav ima celo več agencij kot
               eno, Nemčija recimo jih ima celo 9. Med temi državami, ki so že članice boste našli
               tudi Hrvaško, Bolgarijo, Romunijo - se je že deromunizirala kot kaže od tega, kar je
               počela po prej z visokim šolstvom, in zanimivo celo Rusijo. Potem boste našli v
               registru še 7 držav, katerih agencije so v postopku kandidature in ki bodo v kratkem
               postale, katerih agencije bodo postale članice. V prvi skupini mislim, da sem pozabil
               omeniti tudi Hrvaško. V tej drugi skupini bi lahko rekli nekakšne zamudnice. Med
               njimi je zanimivo Italija, ampak v tej skupini boste našli tudi Srbijo. Se pravi, kje
               je Slovenija? Ali ima ta vlada ambicijo spraviti oziroma ali je ta vlada pripravila
               pogoje za to, da bi se slovenska edina nacionalna agencija lahko vključila v to ENKO?
               To mislim, da je zelo tehtno vprašanje, ki ga pa danes nobeden od zagovornikov te
               novele ni želel omeniti. Se pravi, kje je Slovenija, če je na nobeden od teh seznamov
               ni. Se pravi, na prvem seznamu je 20 držav, na drugem 7 to je 27 držav. Če veste
               koliko držav v Evropi je, je to že kar soliden delež evropskih držav. Če pogledate še
               z druge strani, se pravi, katere so tiste države, ki jih ni ne v enem in ne v drugem
               registru. Se pravi, če hočete videti, v kateri družbi se Slovenija nahaja glede tega
               boste našli, da so to države, Ukrajina, Belorusija, Molova pa tudi nam bližnje države
               kot so Makedonija, BiH in Črna gora, katere veliki VOŠT je lastnik zasebne univerze,
               ki ima veliko več resursov kot državna črnogorska univerza.</p>
               <p>Tukaj ne bom jaz postavljal vprašanja, zakaj to ministrstvo ali vlada ne želi ali pa
               nima pravega interesa, da bi bila naša agencija za akreditacijo programov evropsko
               akreditirana. Kot vemo je že prva vlada sedanjega premiera se otepala tega, da bi
               ustanovila agencijo in potem, ko jo je naslednja vlada ustanovila si sedaj ta vlada
               spet prizadeva, da bi vzela neodvisnost. To, kar je bilo govora o neodvisnosti, da
               mora biti agencija neodvisna tudi od udeleženih univerz, se jaz popolnoma strinjam,
               vendar pa moramo tukaj videti, da ne gre v resnici za to. Mislim, da je treba videti,
               da smo v tem pogledu v družbi držav, v katerih si sicer ne želimo biti in da nismo
               kot je rekel moj na začetku nekje kolega Makarovič, ko je rekel: "Ne vidim razloga,
               zakaj bi morali mi to imeti urejeno drugače kot drugod po Evropi." Jaz tudi ne vidim
               tega razloga, zakaj bi morali imeti to urejeno drugače oziroma zakaj bi morali tako
               klasično, avtistično biti v družbi držav, ki se jih sramujemo, zakaj o tem ne
               govorimo? Jaz mislim, da bi bilo dobro, če bi to bolj eksplicitno naredili, kajti to
               je zgolj še eden vidik k tem slovenskim praksam avtizma, ki se rade sklicujejo na
               Evropo pa ves čas ustvarjajo videz, kako so evropske in evropeistične, ko pa malo
               postrgate pod to masko evropejstva pa vidite...</p>
            </sp>
            <sp xml:id="SDT6-OZIZKŠIM-javna-1-2012-10-15.sp81">

               <speaker>PREDSEDNIK MAG. BRANKO GRIMS:</speaker>

               <p>Spoštovani kolega, pet minut je že krepko poteklo <stage type="mag"/> <stage>(nadaljevanje)</stage> in če lahko počasi zaključite!</p>
            </sp>
            <sp xml:id="SDT6-OZIZKŠIM-javna-1-2012-10-15.sp82">

               <speaker>BOJAN BASKER:</speaker>

               <p>...skrivajo zelo provincialni interesi. Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp83">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Branimir Štrukelj.</p>
            </sp>
            <sp xml:id="SDT6-OZIZKŠIM-javna-1-2012-10-15.sp84">

               <speaker>BRANIMIR ŠTRUKELJ:</speaker>

               <p>Hvala za besedo. Spoštovane gospe in gospodje.</p>
               <p>Ker je bilo zelo veliko povedanega o ključnih problemih tega zakona naj ponovim zgolj
               zahtevo Sindikatov izobraževanja, znanosti in kulture Slovenije sicer
               najštevilnejšega sindikata v državi, da poslanci in poslanke zakon ne izglasujejo,
               pozivamo jih da, s tem bodo omogočili na neki način bolj trezno in racionalno
               razpravo o teh vprašanjih. Ključno vprašanje, ki pa je v tem trenutku pred celotnim
               izobraževanjem v naši državi pred kulturo in znanostjo je vprašanje, zakaj ta država
               tako drastično posega v tri ključna področja - izobraževanje, še s poudarkom
               visokošolsko izobraževanje, kulturo in v znanost? Zakaj smo se znašli med redkimi
               državami, ki so dobesedno v zlomu, ki jim v teh posegih sledimo ali jih celo
               prekašamo?</p>
               <p>Pred leti se je veliko govorilo o Evropi dveh hitrosti pa skakali smo iz enega na
               drugi vlak in podobne puhlice smo poslušali, odnos do visokega šolstva je neka zelo
               resna ilustracija, kako države v tej krizi rešujejo svojo razvojno vprašanje. Imamo
               skupino držav v Evropi, ki so v času krize povečala sredstva za visoko šolstvo,
               povečala sredstva in to niso zgolj skandinavske države in Nemčija, med njimi sta se
               znašla tudi Poljska in Slovaška, ki so povečali sredstva za visoko šolstvo. Imamo
               države, ki so izobraževanje izpustile iz varčevalnih ukrepov, če gremo čez našo
               severno mejo tak primer je Avstrija in imamo majhno število držav, ki je na neki
               način ugotovila, da lahko iz krize pride z drastičnim zniževanjem sredstev vloženih v
               izobraževanje, kulturo in znanost, med tistimi je Slovenija, kar pomeni, da se v tem
               trenutku na neki način postavljata dva temelja pogleda na izhod iz krize. Naš pravi,
               da bomo prišli v boljši jutri le tako, da bomo sesuli izobraževanje, znanost in
               kulturo v tem primeru kot tri zelo pomembne nosilce refleksije, novih idej,
               samoevalvacije, premisleka in seveda iskanja drugih poti in drugačnih.</p>
               <p>Rad bi opozoril na to, da je sprememba postopkov, o katerih že kolega Marinčič
               govoril seveda zelo hvalevredna, vendar je na začetku bil hiter postopek, ki je bil
               argumentiran z akreditacijami. Tukaj vidite, da je zelo jasno vidno, zakaj je šlo.
               Hkrati sta se znašli v tem nekem nujnem postopku dve pomembni sistemski vprašanja kot
               je sprememba v sestavi NAKVIS-a in dvig pedagoške obveznosti oziroma zgornje meje.
               Zakaj je to bilo potrebno, na drugi strani pa nismo spoštovali odločbe ustavnega
               sodišča, ki je nakazal, naložil zakonodajalcu da to stori? Torej, neka kontradikcija
               iz katere lahko vsi potegnete sklep kaj pravzaprav je bil glavni cilj te spremembe in
               je glavni cilj te spremembe.</p>
               <p>Smisel univerze kot je kolega že rekel, da prispeva k varčevanju hkrati smo pa letos
               sprejeli znižanje davka na dobiček podjetij, ki nam je odnesel 70, 80 milijonov, ki
               jih bo sedaj prišparala, privarčevala univerza oziroma univerze bodo sedaj to
               kompenzirale zato, ker <stage type="mag"/> <stage>(nadaljevanje)</stage> smo
               sprejeli ta, bom rekel, ker ni bilo mogoče pobegniti ideologiji neoliberalizma, ki se
               je pokazala, kot povsem neučinkovita. Enega samega delovnega mesta nismo iz tega
               dobili.</p>
               <p>Kar se tiče obveznosti, predstavljajte si ljudi, je rekel naš predsednik vlade, ki
               delajo 6 ur na dan, te so tukaj, 6 ur na teden in to odprtje te zgornje meje je
               verjetno poseg, ki naj zdaj to uresniči. Na eni strani nam znižajo sredstva, na drugi
               strani pa relativno perverzno rečete rektorjem in tistim, ki vodijo fakultete,
               univerze, vi boste pa to tudi storili, kajti druge možnosti ne boste imeli, kar
               posebej dobro opozarja tudi stališče Delavsko-punkerske univerze, ki je bilo
               posredovano, mislim, da tudi za to sejo.</p>
               <p>Čisto za konec, spoštovani gospod minister je pred nekaj dnevi objavil twit, enega od
               več, kjer je SVIZ, torej sindikat, ki ga vodim, vprašal, da naj mu povemo kaj so
               imeli od odstopa češkega ministra Jozefa Dobeša češki učitelji od univerze do
               osnovnih šol. Namreč, Jozef Dobeš je letos spomladi odstopil, ker ni sprejel znižanj
               posegov v visoko šolstvo in v šolstvo v letu 2013. Predsednik vlade Peter Nečas, ki
               je iz iste stranke, ga je pohvalil kot etično ravnanje s takšno gesto, in rezultati
               so tukaj. Minister me je javno vprašal, zdaj mu javno odgovarjam. Češka vlada je
               umaknila predlog o znižanju sredstev za izobraževanje v prihodnjem letu in k temu
               dodala še pol milijarde čeških kron, za to, da bi se Češka pridružila državam, ki
               razumejo pomen izobraževanja. Skratka, češko učiteljstvo je imelo veliko od odstopa
               ministra, ki je naredil to gesto, in če bo pri nas tako produktiven, potem moram v
               imenu glavnega odbora, ki je z aklamacijo sprejel poziv k odstopu ministra Turka, to
               zahtevo le še ponoviti.</p>
               <p>Hvala lepa. ..../Aplavz./...</p>
            </sp>
            <sp xml:id="SDT6-OZIZKŠIM-javna-1-2012-10-15.sp85">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima dr. Andrej Starc, za njim je na vrsti gospod Rok Tuš.</p>
               <p>Dr. Starc. Ga očitno ni več. Gospod Rok Tuš, prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp86">

               <speaker>ROK TUŠ:</speaker>

               <p>Hvala, predsedujočemu za besedo. Najprej lep pozdrav vsem skupaj. Moje ime je Rok
               Tuš, predstavnik Slovenske demokratske mladine.</p>
               <p>Nacionalna agencija za kakovost v visokem šolstvu, ki je bila vzpostavljena v
               prejšnjem mandatu, je pripomogla da so se odločitve o akreditacijah in evalvacijah
               visokega šolstva, namesto strokovnih postale korporativistične. Vodstva univerz tako
               nadzirajo sama sebe in onemogočajo vzpostavljanje novih centrov vrhunskega znanja. To
               bi v podjetništvu pomenilo nekaj takšnega, kot da bi nadzorni svet v podjetju
               nadzoroval sam sebe, ne pa uprave.</p>
               <p>63. člen Zakona o visokem šolstvu govori o delovni in pedagoški obveznosti
               zaposlenih. Ta člen nalaga pedagoško obveznost v času organiziranega študijskega
               procesa in sicer: za docenta, izrednega in rednega profesorja 6 ur tedensko; za
               višjega predavatelja, predavatelja in lektorja 9 ur tedensko in za asistenta 10 ur
               tedensko. Profesorji pri interakciji profesor-študent že tako ne sodelujejo, premalo
               so prisotni med študenti in mnogi profesorji komaj čakajo, da zaključijo predavanja
               in odidejo iz predavalnice. Morda so nekateri preobremenjeni, ampak se mladi
               strinjamo, da mogoče prepustijo svoja mesta mlajšim kolegom.</p>
               <p>Sprejetje novele Zakona o visokem šolstvu vidimo kot rešitev v pravo smer, kar se bo
               odražalo v višjih standardih kakovosti izobraževanja ter uvajanju formalnih
               institucij, v katere bodo imenovani le najbolj strokovni ljudi brez lobijev. Le tako
               se bo vršil večji nadzor nad izvajanjem izobraževanja in ocenjevanjem kakovosti ter
               kompetentnosti univerz in tudi profesorjev.</p>
               <p>Najlepša hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp87">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>K besedi vabim gospo Majo Makovec Brenčič, za njo pa gospo Tatjano Debevec.</p>
            </sp>
            <sp xml:id="SDT6-OZIZKŠIM-javna-1-2012-10-15.sp88">

               <speaker>DR. MAJA MAKOVEC BRENČIČ:</speaker>

               <p>Najlepša hvala, predsednik, za to časovno dimenzijo. </p>
               <p>Predsedujem svetu NAKVIS-a, takšnemu kot je in kot seveda deluje po veljavnem zakonu,
               v katerem je mnogobirni izbir vseh reprezentantov visokega šolstva,<stage type="mag"/> <stage>(nadaljevanje)</stage> takšnega kot v resnici deluje in kot ima
               tradicijo in zgodovino v visokem šolstvu Slovenije. Mednje sodijo: predstavnik
               delodajalcev, predstavnik sindikatov, dva predstavnika študentov, predstavniki
               rektorske univerze in seveda predstavniki samostojnih visokošolskih zavodov ter
               predstavnica višjih šol. Dva sva bila imenovana s strani vlade in sicer tako
               imenovani tuji predstavnik in tudi moja malenkost, pri čemer je svet izvolil za
               predsednico. Torej, ni bilo nikakršnega imenovanja s strani vlade, kot je bilo prej
               morda izpostavljeno.</p>
               <p>Zakaj je NAKVIS že v nekaj delih pripravil odgovor na predlog novele? Prvič, zato,
               ker je NAKVIS v resnici institucija, ki mora slediti evropskim smernicam in
               standardom. Govorimo o tako imenovanih standardih ESG in seveda enki<stage>(?)</stage> in ekarju<stage>(?)</stage>
               v mednarodnih dimenzijah, ki nas bodo še kako in nas že tudi opazujejo pod
               drobnogledom uveljavljanja smernic in standardov, kot pritičejo evropskemu šolstvu.
               Tisto, kar je ključnega pomena in kar bi želela danes izpostaviti je tako imenovani
               standard neodvisnosti v revidirani različici Enka in ESG standardov, je to standard
               36. 36 standard namreč govori o tem kako, kdo in na kakšen način naj izvaja postopke,
               organizacijo in seveda odločanje o tem kaj se dogaja na ravni akreditacijskih
               odločitev v nacionalnem zbiru visokega šolstva. In rada bi citirala ta standard in
               smernice preprosto zato, ker smo zelo veliko o tem že danes slišali, pa morda ne
               pogledali v celovitost namenov, ki jih ta standard izraža. Agencije naj bodo
               neodvisne, tako da so po eni strani avtonomno odgovorne za svoje delovanje, po drugi
               strani pa naj njihove ugotovitve in priporočila ne vplivajo visokošolski zavodi,
               ministrstva ali drugi partnerji. Naj zelo jasno povem, da v trenutnem zbiru NAKVIS-a
               ni mogoče, da en predstavnik, torej en predstavniški zbir prevlada drugega. V nobeni
               matematiki se to ne sešteje. Hkrati pa je naloga tistega, ki zbir vodi in predvsem
               vseh članov sveta, da samostojno, odgovorno in neodvisno odločajo o tem kaj
               pravzaprav pomeni posamezen akreditacijski postopek in na koncu tudi odgovorna
               odločitev o njem.</p>
               <p>Naprej, smernice zahtevajo, da bo morala in prav zdaj poteka tako imenovana
               samoevalvacija agencije. Agencija svojo neodvisnost dokazati z ukrepi, kot so: njena
               operativna neodvisnost od visokošolskih institucij in vlade je zagotovljena in
               zajamčena v uradni dokumentaciji in uradna dokumentacija predstavlja tudi zakonodajne
               akte. Če bomo tako netransparentno izpostavili izbiranje in postopek imenovanja
               članov sveta, potem tukaj ne bomo imeli kljukice.</p>
               <p>Naprej. Določanje in izvajanje postopkov in metod, imenovanim dogovorov z zunanjimi
               strokovnjaki in ugotavljanje izsledkov glede procesov zagotavljanja kakovosti je
               neodvisno, avtonomno od vlad, zavodov in organov s političnim vplivom. Tukaj je
               poseben poudarek. Zakaj pa izpostavljam to alinejo še posebej - predlagatelj je
               izpostavil kot tri referenčne primere avstrijsko, švedsko in dansko agencijo. Naj
               povem, da je v septembru že bila objavljena odločitev glede švedske agencije, ki je
               sicer ena ključnih ustanovnih članic tudi zbira Enke, po kateri, citiram v prevodu,
               zgolj povzetek, sicer pa je objava poročila že na spletni strani. Namreč, švedska
               agencija je šla že nedavno spet skozi revidiranje izpolnjevanja standardov, in sicer
               pravi poročilo takole: da .../Nerazumljivo./... ne more biti obravnavana kot
               neodvisna, zaradi obsega do katerega so njeni postopki in metode, kakor tudi cilji
               diktirani s strani vlade. V kontekstu predvsem petega kriterija, to je po kriterijih
               evalvacije enke, ki določa neodvisnost agencij do te mere, da so po eni strani
               avtonomno odgovorne za svoje delovanje, po drugi strani pa na zaključke priporočila
               ali odločitve ne vplivajo ne visokošolske institucije, ne ministrstva in ne drugi
               partnerji. Mislim, da je to nekaj, kar v resnici je že del domene evalvacijskih
               postopkov, ki so zelo jasnih sporočil, ki jih potem tudi dosledno ob preverbi enka
               tudi uveljavlja. Agencija je v tej smeri dobila za to <stage type="mag"/> <stage>(Nadaljevanje)</stage> tako imenovano pogojno akreditacijo oziroma se imenuje
               to uradno "Enka full member under review", torej pod ponovnim pregledom za obdobje
               dveh let. Zakaj pa še posebej izpostavljam ta standard neodvisnosti, ki v resnici
               mora biti oddaljen na vseh političnih ali kakršnih drugih interesnih združb, tudi
               seveda posameznih visokošolskih deležnikov. O tem, kaj ta standard pomeni, smo se
               posvetovali tudi z Enko in Ekarjem, našimi krovnimi organizaciji v kateri res mislim,
               da je najbolj pomemben in strateški cilj ne samo agencije, ampak celotnega
               visokošolstva Slovenije. In preprosto lahko rečemo, da je na tak način, kot smo tudi
               podali vse komentarje k zakonu in dopolnitvah Zakona o visokem šolstvu, seveda to kar
               prebijam danes, merodajno tudi s strani Enke in Ekarja in seveda tisto, kar je
               ključno pri tem je, na kakšen način se izbira, ne samo, kdo imenuje, ampak...</p>
            </sp>
            <sp xml:id="SDT6-OZIZKŠIM-javna-1-2012-10-15.sp89">

               <speaker>PREDSEDNIK MAG. BRANKO GRIMS:</speaker>

               <p>Spoštovana, čas je že precej prekoračen, če lahko še zaključna misel.</p>
            </sp>
            <sp xml:id="SDT6-OZIZKŠIM-javna-1-2012-10-15.sp90">

               <speaker>DR. MAJA MAKOVEC BRENČIČ:</speaker>

               <p>na kakšen način se izbira člane sveta.</p>
               <p>In, da zaključim. To kar so izpostavili že študentje in nekateri moji predhodniki,
               mislim da je najbolj pomembno, da agencija deluje v miru naprej, da preprosto
               izpolnjuje svoje strateške naloge in dosega cilje in cilj je jasen. Naslednje leto v
               začetku leta oddati samo evalvacijsko poročilo, ki nas bo, upaj, končno kvalificiralo
               v skupino, ki sodi v začetek presoje Enke oziroma Ekarja. Mislim, da je to nekaj, kar
               bo dvignilo ne le kredibilnost našemu celotnemu prostoru, ampak tudi mednarodno
               konkurenčno primerljivost vseh diplom študentov in seveda tudi, lahko rečemo,
               zadovoljstvo delodajalcem, da vendarle smo del celotnega zbira Evrope. Najlepša
               hvala. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp91">

               <speaker>PREDSEDNIK MAG. BRANKO GRIMS:</speaker>

               <p>Besedo ima gospa Tatjana Debevc, za njo je na vrsti gospod Marko Funkel. Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp92">

               <speaker>TATJANA DEBEVEC:</speaker>

               <p>Spoštovani! Najlepša hvala za besedo. Pozdravljeni vsi! Prihajam iz Nacionalne
               agencije za kakovost v visokem šolstvu. Kot še nekaj časa v.d. direktorica in
               vsekakor bi rada še jaz povedala nekaj besed, seveda je pa že predsednika sveta
               agencije veliko povedala tako o sestavi Sveta za visoko šolstvo kot o neodvisnosti
               agencije, tako da se ne bi ponavljala. Na agenciji smo se tako ali tako sproti
               odzivali na vse spremembe, ki so nastajale, tega zakona in enostavno bi povedali, da
               smo zadovoljni, da gre zakon po rednem postopku. Evropski standardi in smernice, ki
               so bile danes že tudi večkrat omenjene, dejansko zapovedujejo, da je ta sistem
               zagotavljanja kakovosti dogovorjen. Dogovorjen med vsemi deležniki. Tako v visokem
               šolstvu kot tudi z agencijo kot zakonodajalcem. Drugače sistem preprosto v praksi ne
               more zaživeti in tudi standardi, ki smo jih omenjali, ne morejo v bistvu se
               udejanjiti.</p>
               <p>Pa bi mogoče prej, ampak zdajle ga več ni, izzivalec je gledal, kaj je na spletni
               strani Enke, koliko članic ima Enka in potem tudi, koliko je tisti, ki čaka na
               lestvici za vključitev v Enko. Kot vemo, je bilo velikokrat že zakonodaja
               spreminjana, vlade so se menjavale, ravno tako se je potem menjavala ureditev v zvezi
               z zagotavljanjem kakovosti v visokem šolstvu. Agencija je bila končno ustanovljena.
               Začela je delati leta 2010 in ta čas, da lahko zaprosiš za včlanitev v Enko, traja,
               zato ker mora opraviti samo evalvacijo. Same evalvacije pa ne more opraviti, dokler
               nima nekaj postopkov, kar nekaj postopkov za seboj. Potem zaprosi za članstvo in
               seveda sledi zunanja evalvacija, pridejo pa seveda evropski predstavniki oziroma
               predstavniki Enke, zunanje evalvirati. To pomeni, da mora imeti ne samo, da opravlja
               akreditacijske postopke, vendar tudi mora imeti vso dokumentacijo v zvezi s tem, da
               mora evalvirati svoje delo kot, da si mora pridobiti tudi mnenje deležnikov od zunaj.
               In lahko rečem, da smo izbrali že vsa mnenja, tako visokošolskih zavodov, samostojnih
               javnih študentov, delodajalcev, univerz, vlagateljev oziroma pobudnikov za
               ustanovitve zavoda. Ta mnenja niso slaba. Mislim, da so kar nadpovprečna. Delamo,
               seveda pa tudi skušamo <stage type="mag"/> <stage>(Nadaljevanje)</stage> tisto,
               kar je bilo v postopku ugotovljeno, da ni v redu, da je treba izboljšati, tudi
               izboljšati. Pišemo samo evalvacijsko poročilo, potem pa nameravamo konec leta
               zaprositi za zunanji pregled in potem za članstvo v Enko. Toliko mogoče kot odgovor
               na to, ker o tem danes še nismo nič slišali.</p>
               <p>Druga stvar je pa, bi se pa samo še oprla. Veliko je bilo rečeno o spremembi 51.S
               člena in to, da lahko nekdo, če zamudi rok za podaljšanje akreditacije, da vloži
               vlogo za prvo akreditacijo. To dejansko, še enkrat poudarjam, je nesprejemljivo, je
               popolnoma v nasprotju z evropskim standardom, to je Standard 2007, ki govori o rednem
               pregledu. Kakovost visokega šolstva je stalen proces, ki se stalno izboljšuje in zato
               tudi rabimo nekoga, ki bo dejansko to preverjal. In ker prvi pregled, kot je bilo
               tudi že povedano, prva akreditacija pomeni samo to, da se več ali manj po papirjih
               pregleda ali zavod izpolnjuje kadrovske, materialne - no, materialne se gre na teren,
               ampak se gledajo samo prostori - in druge pogoje. Med tem, ko podaljšanje
               akreditacije, zunanja evalvacija pa pomeni, da se gre na teren, da se dejansko
               preverja kako se študijski proces odvija. Ali se odvija v skladu z akreditiranim
               študijskim programom? Ali so ustrezno habilitirani učitelji, ki so nosilci tega
               študijskega procesa? Ali so zagotovljene pravice študentov? Ali so zagotovljene
               pravice zaposlenih na zavodu? In navsezadnje, ali ima zavod vzpostavljen sistem samo
               evalvacije. Torej sistem samo evalvacije morajo imeti izpostavljeni vsi deležniki,
               tako agencija kot tudi zavodi. In zavodi skozi ta sistem potem ugotavljajo kaj je
               bilo narobe, kaj je treba izboljšati in sprejemajo ukrepe in potem se vsake toliko
               časa preverja ali so ti ukrepi prijeli oziroma ali je treba nove ukrepe sprejeti.
               Tako, da ta standard, še enkrat poudarjam, je izjemoma pomemben in je treba dejansko
               razmisliti o tem členu zakona in ga dogovorno spremeniti. Ravno tako mogoče se
               nobeden ni dotaknil tega, je pa vprašanje...</p>
            </sp>
            <sp xml:id="SDT6-OZIZKŠIM-javna-1-2012-10-15.sp93">

               <speaker>PREDSEDNIK MAG. BRANKO GRIMS:</speaker>

               <p>Spoštovana, čas je že precej prekoračen, če lahko na kratko zaključno misel.
               Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp94">

               <speaker>TATJANA DEBEVEC:</speaker>

               <p>Potem bi pa samo zaključno misel še. Upam, da tako kot se je sedaj začelo z rednim
               postopkom, da se bo ob upoštevanju evropskih standardov in smernic sprejela
               dogovorjena, res dogovorjena sprememba zakona, in da se bomo poslušali in slišali.
               Najlepša hvala. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp95">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam. Besedo ima gospod Funkel, za njim pa je na vrsti gospod Vid Sagadin.
               Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp96">

               <speaker>MARKO FUNKL:</speaker>

               <p>Hvala za besedo. Gospe in gospodje! Želel bi na kratko predstaviti stališča Gibanja
               za dostojno delo in socialno družbo ter Zvezo civilno-družbenih organizacij
               Slovenije.</p>
               <p>Če se za začetek navežem na nekoliko širšo sliko, gospod direktor direktorata je v
               enem svojem blogu, ki ga je objavlja preko medija, ki je podprt z javnim denarjem,
               zapisal, da nasprotniki novele Zakona o visokem šolstvu ne razumejo oziroma ne
               opazijo širše slike. Zato je pomembno, da naredim kratek uvod širše slike tega o
               čemer danes govorimo. Namreč, visokega šolstva brez študentov sploh ni. O tem se
               danes nismo kaj veliko pogovarjali. Težava, ki jo pa tukaj vidimo, je pa predvsem v
               tem, da študentje vse težje dostopajo do tega visokega šolstva in sprejem Novele
               Zakona o visokem šolstvu je samo eden od majhnih korakov, kako delamo javno visoko
               šolstvo vse bolj elitno in dosegljivo samo tistim, ki si to lahko privoščijo. Jaz bi
               tukaj na tem mestu želel pozvati ravno gospe in gospode, ki sedijo v teh vrstah, da
               razmislijo o tem, kdo, komu je visoko šolstvo namenjeno. Namenjeno je vsem
               državljanom, tudi tistim iz najnižjih socialnih slojev. Zato je zelo pomemben vidik,
               da ostane dostopno, <stage type="mag"/> <stage>(nadaljevanje)</stage> da tudi
               socialni kolektivi oziroma socialna politika gre v smeri, da bo javno visoko šolstvo
               ostalo dostopno za vse. Poleg tega potrebno tudi ohraniti kvaliteto. Novela zakona o
               visokem šolstvu ukinja prisotnost v NAKVIS-u mednarodnih strokovnjakov, kar se nam
               zdi smešno oziroma nedopustno, da gremo na ta način posegati v visoko šolstvo, po
               drugi strani govorijo ti isti gospodje o tem, da želimo sami nadzirati sebe, se pravi
               črtajo pa mednarodne strokovnjake, potrebno se je zavedati, da imenovanje
               predstavnikov v NAKVIS-u pomeni večji vpliv politike na sestavo NAVKIS-a. Tega do
               zdaj ni bilo in to je eden od elementov, ki omogoča večjo politizacijo prostora
               visokega šolstva. Bom poskušal biti zelo kratek, v bistvu sem že kar zaključil, ker
               ne želim ponavljati tistega kar smo že slišali.</p>
               <p>Za konec bi dal samo še en primer tega kaj se dogaja na zasebnih fakultetah. Dobil
               sem eno pismo ene študentke iz ene fakultete, kjer je bil gospod prej prisoten tu,
               zdaj ga pa ni več. Namreč ona pravi, da te zasebne fakultete ponujajo dodatne
               plačljive storitve, da ima študent drugačen status kot ga ima nekdo, ki te storitve
               ne plača, kar pomeni neka osebna asistenca, da si lahko vsak študent sam postavi
               datum kdaj bi želel imeti izpit. In to pelje v smer, da tisti, ki so socialno
               ogroženi, tega privilegija ne bodo imeli. Ali želimo takšno visoko šolstvo je pa pač
               na poslancih in poslankah, da se vprašajo o tem in o tem odločajo.</p>
               <p>Bi pa ta moment izkoristil še za to, vidimo tukaj, da profesorji nasprotujejo noveli.
               Jaz sem prepričan, da večina od nas, ki smo bili ali ki ste bili uporabniki javnega
               visokega šolstva prav tako nasprotujete takšnemu privatiziranju visokega šolstva in
               bi tukaj želel izpostaviti še to perspektivo, da tudi študentje in profesorji in
               sindikati in vsa celotna zainteresirana javnost moramo v vseh primerih stati skupaj,
               se pravi, če študentje si težko privoščijo status bi včasih potrebovali tudi mi
               podporo profesorjev in tudi obratno, pač strukture v družbi, ki si želi doseči neko
               raven znanja bomo doseli samo s skupnimi močmi. Hvala. ...Aplavz..</p>
            </sp>
            <sp xml:id="SDT6-OZIZKŠIM-javna-1-2012-10-15.sp97">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Vid Sagadin, za njim gospod Stanislav Žirovnik. Prosim,
               gospod Vid Sagadin. Ga očitno ni. Gospod Stanislav Žirovnik, prosim. Za njim bo na
               vrsti gospod Juš Škraban.</p>
            </sp>
            <sp xml:id="SDT6-OZIZKŠIM-javna-1-2012-10-15.sp98">

               <speaker>STANISLAV ŽEROVNIK:</speaker>

               <p>Spoštovani udeleženci, to je moj prvi tak nastop pred tako pomembnim občinstvom, zato
               bo malo treme, čeprav nastopam pa na drugih stvareh dosti bolj uspešno.</p>
               <p>Moj cilj je bil odgovoriti samo na eno temo v tej temi, kako naj se uredi
               financiranje javnih visokošolskih zavodov, da bo dovolj finančnih sredstev in da bo
               pravilna uporaba le-teh. To je bistvo bistva. Poudarjam na začetku, da je moja tema
               glede solidarnosti na najvišjem možnem nivoju medgeneracijske ali pa, da ne bo tukaj
               polemike. Vsi se strinjate z menoj, da je v 99,99% gonila napredkov različnih, v
               razvoju kvalitete, različnih, šolstvo, industrija, konkurenca. Tukaj smo vsi enaki.
               Žal zaradi naše majhnosti si ne moremo privoščiti več paralelnih fakultet in na tak
               način spodbujati kvaliteto. To se pravi, da bi se vsi vpisali v ljubljansko, v
               mariborsko ne, zaradi tega, ker bi bila ljubljanska veliko boljša, strojna, elektro.
               Majhni smo in zato moramo tukaj biti racionalni. Tretje. Uvesti je potrebno drugačno
               spodbujevanje kvalitete, racionalnosti, pravičnosti, poštenja in to gonilo je plačan
               študij od strani študentov. Ko bomo uvedli plačljiv študij se bo samodejno uredilo
               marsikaj. NAKVIS ne bo potreben. Glavni NAKVIS bo študent, drugi NAKVIS pa<stage type="mag"/> <stage>(nadaljevanje)</stage> državni proračun in stanje
               gospodarstva. Kontrola ali se študira in koliko in kje ne bo več potrebna. Zelo
               pozitivno bo vplivalo na gospodarstvo. Posojilo bo dobil vsak državljan v višini
               glede na kakšno fakulteto želi študirati, ki bo izpolnjeval tudi potrebne izobrazbene
               pogoje. Posojilo bo porabljeno za plačilo osebja na fakulteti, materialne stroške naj
               bi še naprej financirala država stavbe, opremo, vzdrževanje in druge stvari, ki
               spadajo zraven. Posojilo bi uporabnik moral vrniti najkasneje v enakem številu let
               študija plus dve leti, dobro, lahko je tri leta. ...</p>
            </sp>
            <sp xml:id="SDT6-OZIZKŠIM-javna-1-2012-10-15.sp99">

               <speaker>PREDSEDNIK MAG. BRANKO GRIMS:</speaker>

               <p>Spoštovani gospod, saj to je zanimivo, ampak novela, ki je pred nami, se tega prav v
               ničemer ne dotika. Ali se lahko omejimo na temo, ki je danes?</p>
            </sp>
            <sp xml:id="SDT6-OZIZKŠIM-javna-1-2012-10-15.sp100">

               <speaker>STANISLAV ŽEROVNIK:</speaker>

               <p>Dobro. V bistvu sem jaz hotel dati razmislek dodatni, ker sama novela res na žalost
               ne vsebuje teh parametrov, bi bila po mojem mnenju boljša, če bi vsebovala te
               parametre.</p>
               <p>Drugače pa v globalu je novela pozitivna, ne vidim razloga recimo za NAKVIS, ko sem
               cel čas poslušal, vse se vrti okoli NAVKIS-a. Ali bodo notri izvoljeni marsovci? Tudi
               če ga neka državna inštitucija izvoli, to bodo Slovenci v glavnem, če bo še kakšen
               tujec toliko bolje, konkurenca bo. In ne vidim razloga zakaj bi se toliko ur
               zapravilo kot se je tukaj samo zaradi tega, ker bo NAKVIS izvoljen in ne vem,
               politiziran. Ja, kaj pa ni politično? Saj sta mož in žena politika. Tako, da ne bom
               ostale stvari moje povedal. Hvala lepa.</p>
            </sp>
            <sp xml:id="SDT6-OZIZKŠIM-javna-1-2012-10-15.sp101">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Juš Škraban, za njim je gospod Aljoša Dujmič. .../oglašanje
               iz klopi./.. Hvala, srečno, pa veliko uspeha. Gospod Juš Škraban, za njim je gospod
               Aljoša Dujmič. Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp102">

               <speaker>JUŠ ŠKRABAN:</speaker>

               <p>Hvala za besedo. Pozdravljeni! Sem študent filozofske fakultete in tukaj prestavljam
               skupino Angažirani.</p>
               <p>Veliko je bilo že povedanega, jaz pa bi rad samo izpostavil mojo osebno izkušnjo
               oziroma izkušnjo študentov, študentk in profesorjev ter profesoric. Najprej pa oris
               stanja sedaj. Za uspešno izvedbo bolonjskega programa fakulteta potrebuje dovolj
               pedagoškega kadra. Višanje obremenitev profesorjev na podlagi spremembe 63. člena
               Zakona o visokem šolstvu, torej ni pravi korak, saj morajo profesorji poleg
               pedagoškega dela opravljati še mnogo drugih dejavnosti, kot na primer raziskovalno
               delo in objave strokovnih člankov, saj je to eden izmed pogojev za branjenje
               akademskega naziva. Sprašujem se ali jim bo z zvišano obremenitvijo uspelo kvalitetno
               samostojno raziskovati, objavljati znanstvene članke in se kvalitetno pripravljati na
               predavanja. Gospe in gospodje, verjetno se strinjamo, da to ni mogoče. Znani so
               primeri, ko se profesor upokoji, namesto njega pride mlajši kolega ali kolegica, za
               nadomeščanje njunih ur pa se ne zaposli nove osebe. Obstoječi kader tako dela več kot
               bi mu bilo potrebno. Kakšna je posledica? Profesor postane deklica za vse, prevzema
               vrsto predmetov, za katere bi se našel tudi boljši kader a se ga ne zaposli. Vendar
               nas to ne sme skrbeti, saj ima vlada vse pod nadzorom. V njeni retoriki najdemo
               odgovor. Profesorji delajo bistveno premalo, zato jim lahko naložimo dodatno delo, da
               bodo dovolj produktivni. Skregano z realnostjo.</p>
               <p>Na podlagi iz zgornjega lahko upravičeno trdim, da za kvalitetni študij, kot ga
               želimo, študentje in študentke potrebujemo prvič dovolj kadra za administracijske
               storitve na fakulteti, drugič, mlade raziskovalce in kot zadnje profesorje, ki bodo
               za opravljeno delo dostojno plačani in ne bodo nerazumno ter nečloveško nad
               obremenjeni s pedagoškimi obveznostmi. Edino razumno bi bilo, da bi vlada povečala
               financiranje javnih univerz ali jih vsaj ohranila na prejšnji ravni financiranja, saj
               bi to pomenilo dolgoročno naložbo v <stage type="mag"/>
               <stage>(nadaljevanje)</stage> lasten razvoj in produkcijo specifičnega znanja, saj bi to pomenilo
               tudi neko koristno, se pravi bi bilo to tudi koristno za izhod iz krize. Zdi se, da
               sedanja vlada tega dejstva iz partikularnih interesov ne opazi in to se nam zdi
               žalostno.</p>
               <p>Pa še potem replika na mojega predgovornika o plačevanju. Znanje kot javno dobro,
               torej javno in brezplačno visoko šolstvo je sedaj eden od zadnjih mehanizmov preko
               katerih se lahko prepreči dedovanje socialne neenakosti. Novela zakona, o kateri je
               govora, torej vodi v destrukcijo izjemno pomembnega segmenta družbe, torej je novela
               kontraproduktivna.</p>
               <p>Da zaključim. Ker smo za kvaliteten javni študij, ki ga ta vlada z Novelo zakona o
               visokem šolstvu, zdi se, načrtno in nerazumno ruši, potem takem odločno nasprotujemo
               tej noveli in prisotnim sporočamo, da javnih univerz ne damo. Hvala. ..Aplavz...</p>
            </sp>
            <sp xml:id="SDT6-OZIZKŠIM-javna-1-2012-10-15.sp103">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Aljoša Dujmič, za njim je na vrsti gospod Igor Koršič.
               Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp104">

               <speaker>ALJOŠA DUJMIĆ:</speaker>

               <p>Pozdravljeni! Sem Aljoša Dujmič, absolvent filozofske fakultete na oddelku etnologije
               in kulturne antropologije. Sem eden od predstavnikov študentske skupine
               Angažirani.</p>
               <p>Čudi me to, da je vlada želela po nujnem postopku izsiliti sprejetje Novele zakona o
               visokem šolstvu oziroma kot se je kasneje izkazalo ali bilo izpostavljeno v javnem
               diskurzu, po skrajšanem postopku, danes pa namesto, da bi bilo ravno obratno,
               postfestum organizirate javno predstavitev mnenj o predlogu zakona z namenom
               pridobiti mnenja in stališča strokovne in širše javnosti. Na podlagi tega lahko
               sklepam samo dvoje. Prvič. Ali ste v tem času zaslutili, da je z novelo zakona in
               postopki Ministrstva za izobraževanje, znanost, kulturo in šport nekaj narobe, ker
               gre za načrtno uničevanje javnega visokega šolstva oziroma postopek privatizacije
               skozi zadnja vrata, kar nam je popolnoma jasno in boste sedaj te procese nemudoma
               zaustavili ali pa drugič, niste več tako zelo prepričani v vaš prvotni plan kot ste
               to v medijih izpostavljali, saj je očitno, da sedaj potrebujete naše predloge mnenja
               za izhod iz te zagate, sicer se lahko vprašamo kakšen namen je današnjih
               konzultacij.</p>
               <p>Zaradi časovne omejenosti bom podal samo določena mnenja oziroma dotaknil se bom samo
               določenih specifik, ki povezuje novelo s prej omenjenim, to je z uničevanjem javnega
               šolstva in postopkom privatizacije skozi tako imenovana zadnja vrata in na koncu bom
               podal še primer prenosa javnega denarja v privatni sektor kot primer legalne
               kraje.</p>
               <p>Novela odpira za univerze zelo nevarno možnost, da bi problem nezadostnega
               financiranja reševale z odpuščanjem in neomejenim zviševanjem normativa delovnih
               obveznosti preostalim delavcem, tu se nanašam na spremembo 63. člena Zakona o visokem
               šolstvu, s čimer bi močno padli raziskovalna konkurenčnost univerz in kakovost
               študija. Nezadostno financiranje pa ob enem prisiljuje univerze v to, da bodo
               primorane vpeljati šolnine, če bodo hotele izvajati svoje študijske programe in se
               kvalitetno razvijati. Plačevanje tržnih šolnin ali pa če vam je ljubše plačevanje
               trošarin, med drugim predstavlja tisto čemur pravim postopek privatizacije skozi
               zadnja vrata.</p>
               <p>Sedaj pa še problem prenosa javnega denarja v privatni sektor kot primer legalne
               kraje. Tu bom izhajal iz javnega razpisa za vzpostavitev novih kreativnih jeder, ki
               ga je Ministrstvo za izobraževanje, znanost, kulturo in šport objavilo 24. septembra
               2012 kot enega izmed primerov, da nam bo jasno o čem govorim. Eden izmed kriterijev
               za pridobitev javnih financ, javni razpis delno financira Evropska unija, je
               nerazvitost regije, poleg policentričnega razvoja, raziskovalne konkurenčnosti,
               krepitve in interdisciplinarnih jeder in tako dalje. Sprašujem se kaj pomaga regijam,
               kjer so vsa večja podjetja v stečaju, visokotehnološki inštituti in sprašujem se tudi
               kako bodo le-ti sodelovali z domačim gospodarstvom, ki dejansko ne obstaja. Zelo
               sporni so tudi določeni navedeni pogoji za prijavitelje. Namreč, na javnem razpisu
                  <stage type="mag"/><stage>(Nadaljevanje)</stage> lahko sodelujejo tisti
               prijavitelji, ki imajo najmanj tri polno ali dopolnilno zaposlene raziskovalne
               delavce, trije raziskovalci, ki so pri prijaviteljih zaposleni 20% delovnega časa.
               Poenostavljeno povedano to pomeni, da potrebujemo samo tri osebe in že lahko
               ustanovimo univerzo ali pa jih v njo vključimo samo z 20% njihovega delovnega časa.
               Toliko o zagotavljanju kakovosti novonastalih visokošolskih institucij.</p>
               <p>Sporno je tudi to, da tričlansko mednarodno komisijo za ocenjevanje vlog določi
               minister za izobraževanje, znanost, kulturo in šport...</p>
            </sp>
            <sp xml:id="SDT6-OZIZKŠIM-javna-1-2012-10-15.sp105">

               <speaker>PREDSEDNIK MAG. BRANKO GRIMS:</speaker>

               <p>Spoštovani kolega, pet minut je že precej prekoračenih.</p>
            </sp>
            <sp xml:id="SDT6-OZIZKŠIM-javna-1-2012-10-15.sp106">

               <speaker>ALJOŠA DUJMIĆ:</speaker>

               <p>Samo malo, to bi rad povedal, ker drugi so imeli več časa kot jaz, tudi po deset
               minut.</p>
            </sp>
            <sp xml:id="SDT6-OZIZKŠIM-javna-1-2012-10-15.sp107">

               <speaker>PREDSEDNIK MAG. BRANKO GRIMS:</speaker>

               <p>Tu se pa motite. Zdaj ste pa vi daljši.</p>
            </sp>
            <sp xml:id="SDT6-OZIZKŠIM-javna-1-2012-10-15.sp108">

               <speaker>ALJOŠA DUJMIĆ:</speaker>

               <p>... ne pa strokovno kolektivno telo. In sporno je navsezadnje tudi to, da na javnem
               razpisu v vrednosti 4 milijonov evrov ne morejo sodelovati prijavitelji, ki imajo
               neporavnane obveznosti do Republike Slovenije, kar pomeni, da so vse javne univerze
               in fakultete, ki imajo kakršenkoli dolg do države, neupravičene do finančnih
               sredstev. Slednje pomeni, da se na ta način vzpostavljajo sistematični vzvodi, ki
               skrbijo za načrtno onemogočanje in zatiranje delovanja javnih institucij visokega
               šolstva, ki danes sodelujejo v finančni podhranjenosti, z namenom lažjega pretakanja
               javnega denarja v privatne, drugorazredne izobraževalne institucije. Temu finančnemu
               transferju pravim legalna kraja.</p>
               <p>Še za zaključek. Mnenja sem, da Ministrstvo za izobraževanje, znanost, kulturo in
               šport ne deluje po principu dobrega gospodarja, ravno nasprotno. Dosedanje delovanje
               ministrstva, ki ga zastopa Žiga Turk, dokazuje, da se izničujejo vse tiste pridobitve
               iz obdobja po drugi svetovni vojni, ki se razumevajo kot javno dobro, ne glede na
               ekonomski položaj ali socialni status posameznikov, v katerega spada tudi brezplačno
               visoko šolstvo, ki se vedno bolj siromaši in sledi poti tihe privatizacije, za čemer
               stoji, kot sem že povedal, legalna kraja javnega premoženja.</p>
               <p>Na podlagi vsega povedanega v imenu Študentske skupine Angažirani zahtevam, da
               minister za izobraževanje, znanost, kulturo in šport Žiga Turk nemudoma odstopa.
               Hvala in lep pozdrav! /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp109">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam.</p>
               <p>Besedo ima gospod Igor Goršič, za njim bo na vrsti gospa Maja Džević.</p>
            </sp>
            <sp xml:id="SDT6-OZIZKŠIM-javna-1-2012-10-15.sp110">

               <speaker>IGOR KORŠIČ:</speaker>

               <p>Hvala, gospod predsednik. Spoštovani! Govorim v imenu Zveze civilnodružbenih
               organizacij Slovenije in v imenu Koordinacije kulture Slovenije.</p>
               <p>Po tem, kar smo slišali, pravzaprav je na začetku bilo rečeno vse pomembno. Prof.
               Glavič je povedal, ni problem visoko šolstvo, problem je politika. Mislim, da je to
               popolnoma jasno, posebej še potem, ko sta nastopili direktorica in predsednica
               NAKVIS-a. Kljub temu bom prebral močno okleščen, skrajšan zapis.</p>
               <p>Z visokim šolstvom ima Vlada enak namen, kot ga je imela s filmom, lesarstvom,
               gradbeništvom, bankami in tako naprej. Namen Vlade je uničiti visoko šolstvo in
               pripraviti teren za domače in tuje špekulante in šušmarje. Zakaj to vem? Zato, ker že
               drugi mandat spremljam mrcvarjenje, napore te Vlade za uničenje slovenskega filma.
               Tudi pri filmu se spreneveda, da ne ve, kaj je filmska politika, kot da je vsa
               politika, vsa umetnost politike v tem, da je naprodaj tistemu, ki bolje plača. V
               prejšnjem mandatu so skušali podržaviti Filmski sklad, pa to ni šlo, da bi filmski
               center ukinili. Vse, kar delajo, je v nasprotju s cilji in postopki Evropske unije na
               področju filma in seveda v nasprotju z interesi slovenske kinematografije. Pravzaprav
               imajo dva cilja ali pa stvari počenjajo v dveh korakih: politično prevzeti univerze,
               javno televizijo, Delo, Intereuropo, film in tako naprej, potem pa vse to uničiti.
               Strategija je prefinjena. Za tuje in domače naročnike in špekulante opravijo posel
               uničenja, hkrati s svojim političnim upravljanjem dokazujejo, da država ni dober
               gospodar. Zato je treba državno premoženje privatizirati, beri, razdeliti. Ni država
               slab gospodar, gospe in gospodje, vi ste katastrofalni upravljavci države. Prav o tem
               govori...</p>
            </sp>
            <sp xml:id="SDT6-OZIZKŠIM-javna-1-2012-10-15.sp111">

               <speaker>PREDSEDNIK MAG. BRANKO GRIMS:</speaker>

               <p>Spoštovani kolega, lepo, da ste podali ideološki uvod, tudi marsikdo pred vami je že
               to storil; mislim, da imajo ljudje pravico to vedeti. Ampak zdaj pa prosim, da se
               omejite na predmet današnje razprave.</p>
            </sp>
            <sp xml:id="SDT6-OZIZKŠIM-javna-1-2012-10-15.sp112">

               <speaker>IGOR KORŠIČ:</speaker>

               <p>Prav o tem govori sveže poročilo OECD, ki brez trohice dvoma ugotavlja, da dobra
               država potrebuje <stage type="mag"/><stage>(Nadaljevanje)</stage> dober in
               ustrezno velik javni sektor. OECD ugotavlja, da je slovenski javni sektor v povprečju
               tudi vzornih članic. Poročilo ugotavlja, da so problemi drugje. Problemi so v
               političnem upravljanju, v vašem upravljanju, kjer je glavna pomanjkljivost
               komunikacija. Vsak dan vidimo, in to vidimo tudi danes, kako komunicirate med sabo, z
               javno upravo in kako občujete z nami, državljani - šok in postavljanje pred izvršena
               dejstva. Zato OECD-jevo poročilo skrivate, gospodje, namesto da bi učinkovito
               komunicirali, zganjate politiko kot ceneni kičasti šov. Zato vas rotim, tako pozicijo
               kot omledno opozicijo, umaknite ta predlog! Vzemite ga iz rok Direktoratu za visoko
               šolstvo! Predlog pomeni, da bo tudi NAKVIS v rokah politike, kot je popolnoma jasno
               po nastopih obeh zaposlenih na NAKVIS-u. Skupaj z 8% zmanjšanjem sredstev za visoko
               šolstvo predlog omogoča padanje obsega in kvalitete visokega šolstva. Ne držijo
               kvante, ki so temeljna podlaga vašim ukrepom, ki jih je prepričljivo zavrnil prof.
               Glavič, da imamo namreč preveč študentov in tistih z visoko izobrazbo. Resnica je
               prav nasprotna. Taki strokovno in politično nekompetentni ukrepi predlagatelja
               diskvalificirajo, pa naj bo ta predlagatelj vaš ali njihov. Parlament naj začne
               projekt prenove visokega šolstva strokovno, preudarno in temeljito, kjer mora tudi
               šolstvo samo igrati odločilno vlogo. Ta prenova naj se začne na podlagi temeljnih in
               izčrpnih analiz obstoječega stanja. Šele potem, ko bodo na mizi kritično analizirana
               dejstva, naj gre strateški načrt prenove visokega šolstva v javno razpravo. Pri tem
               je vaša edina naloga, da omogočite, da se tak proces kakovostno in temeljito izpelje
               do konca. Vi pri tem poskrbite edino za javni interes, da se k tem stvarem pristopi
               strokovno in kompetentno ter v prid naše skupnosti. Hvala lepa. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp113">

               <speaker>PREDSEDNIK MAG. BRANKO GRIMS:</speaker>

               <p>Besedo ima gospa Maja Džević, za njo bo na vrsti gospod Miran Šoba.</p>
            </sp>
            <sp xml:id="SDT6-OZIZKŠIM-javna-1-2012-10-15.sp114">

               <speaker>MAJA DŽEVIĆ:</speaker>

               <p>Pozdravljeni! Sem Maja Džević, študentka ljubljanske Filozofske fakultete in
               predsednica Društva študentov andragogike in pedagogike.</p>
               <p>Predstavnice Društva študentov andragogike in pedagogike smo ogorčene spričo
               drastičnih in vse prej kot racionalnih vladnih ukrepov na področju visokega šolstva.
               Študentje smo namreč tisti, ki smo na lastni koži najbolj občutili strm padec
               kvalitete študija v zadnjih letih, ki je predvsem posledica bolonjske reforme ter
               preskromnega in neustreznega financiranja visokega šolstva. Bolonjska reforma je bila
               brez ustreznih vsebinskih analiz študijskih programov slovenskim univerzam vsiljena.
               Semestrsko izvajanje predmetov in obvezna prisotnost na predavanjih občutno nižata
               raven kvalitete našega študija v primerjavi s starim, nebolonjskim sistemom.
               Študentje pogrešamo čas za poglobljen študij izpitne literature in kritični razmislek
               ob sprejemanju obravnavanih vsebin. Prav tako želimo s pisanjem kvalitetne diplomske
               naloge izkazati znanje, ki smo ga v času študija pridobili, saj se nam sedanji
               kriteriji za zaključek študija zdijo žaljivi. Za diplomsko nalogo v nekaterih
               primerih zadostuje le 10 strani in 3-minutni zagovor, kar je po našem mnenju
               naravnost absurdno. Kot da to ni dovolj, nam je bolonjska reforma praktično uničila
               znanstveni magisterij in nam s tem vzela ustrezno strokovno podlago za nadaljevanje
               študija na doktoratu. Pred Bologno so nam obljubljali večjo primerljivost študijskih
               programov, a že skok v Maribor nam pokaže, da ti študijski programi niso primerljivi,
               o priznavanju izpitov po študiju v tujini pa raje ne bomo govorili.</p>
               <p>Raziskava, ki je zajela 26 evropskih držav, je pokazala, da 78% zaposlenih na
               visokošolskih ustanovah govori o večanju delovne obremenitve zaradi bolonjskega
               načina dela, 61% pa jih opozarja na obseg dela, ki presega zakonsko določen delovni
               čas. Na drugi strani danes govorimo o noveli Zakona o visokem šolstvu, ki v 63. členu
               daje pristojnim možnost večati neposredno pedagoško obveznost. Varčevalni rezi so
               zmanjšali že tako premajhen proračun slovenskega visokega šolstva in s tem dali
               neposreden razlog za odpuščanje zaposlenih. Zaradi večjega obsega pedagoškega in
               raziskovalnega dela tistih, ki bi službo sploh obdržali, bi bila ob sprejetju te
               novele kvaliteta študija še slabša. Ob tem želimo Vlado vprašati, ali se ne zaveda,
               da imamo v Sloveniji že tako najslabše razmerje študent-profesor v skupini 19
               evropskih držav.</p>
               <p>Nadalje bi predstavnice Društva študentov andragogike in pedagogike rade opozorile na
               neustrezno financiranje visokega šolstva v Sloveniji. <stage type="mag"/><stage>(Nadaljevanje)</stage> V zadnjih 10 letih je bilo namreč z javnim denarjem
               ustanovljenih 25 visokošolskih zavodov in ena privatna univerza. Novela Zakona o
               visokem šolstvu bi omogočila ustanovitev 3 novih univerz, in sicer na Gorenjskem,
               Savinjskem in v Novem mestu. Tako bi jih v Sloveniji imeli že kar 7. Zaskrbljujoče se
               nam zdi tudi dejstvo, da bodo, potem ko so Univerzi v Ljubljani vzeli 25 milijonov
               evrov, Univerzi v Mariboru pa primanjkuje 8 milijonov evrov, za privatne fakultete
               letos namenili 10,7 milijona evrov. Gre torej za degradacijo javnega šolstva in
               odpiranje visokošolskega prostora privatnim in tujim univerzam.</p>
               <p>Na tem mestu želimo kot bodoče strokovnjakinje na področju šolstva širši javnosti v
               razpravo ponuditi naslednje predloge, ki bi nam zopet omogočili kakovosten
               študij:</p>
               <p>Zahtevamo odpravo bolonjskega sistema, saj je, kot smo predhodno že prikazale,
               škodljiv za študente in profesorje.</p>
               <p>Zahtevamo prenovo študijskih programov, ki ne bodo sledili direktivam tujine.</p>
               <p>Zahtevamo vzpostavitev normalnih študijskih pogojev in ugodnih pogojev za pedagoško
               in raziskovalno delo zaposlenih.</p>
               <p>Zahtevamo ureditev financiranja visokošolskega sistema z zakonom, kot je to od Vlade
               Republike Slovenije zahtevalo Ustavno sodišče Republike Slovenije.</p>
               <p>Zahtevamo možnost nazadovanja predavateljev pri habilitacijah v primeru, ko zaposleni
               ne opravljajo svojih obveznosti zadovoljivo. To bi, na primer, pomenilo, da bi redni
               profesor lahko nazadoval iz naziva rednega profesorja v naziv izrednega
               profesorja.</p>
               <p>Zahtevamo uvedbo študentskega veta v upravnih organih univerze.</p>
               <p>In ne nazadnje, od poslank in poslancev Državnega zbora Republike Slovenije zahtevamo
               zavrnitev novele Zakona o visokem šolstvu.</p>
               <p>Hvala za vašo pozornost. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp115">

               <speaker>PREDSEDNIK MAG. BRANKO GRIMS:</speaker>

               <p>Hvala vam.</p>
               <p>Samo prosil bi vse razpravljavce, da se zavedamo, da smo polnopravna članica Evropske
               unije in da nas tisti akti Evropske unije, ki so zavezujoči, zavezujejo tudi k
               določenemu ravnanju. Naša pravica je samo odločiti se, kako to implementiramo.</p>
               <p>Besedo ima gospod Miran Šoba, za njim gospod Jaka Perovšek.</p>
            </sp>
            <sp xml:id="SDT6-OZIZKŠIM-javna-1-2012-10-15.sp116">

               <speaker>MIRAN ŠOBA:</speaker>

               <p>Lepo pozdravljeni še v mojem imenu! Sem Miran Šoba, študent in tudi eden izmed
               pobudnikov peticije proti noveli Zakona o visokem šolstvu. Kljub temu, da se bom
               malce ponavljal, se mi zdi, da nekaj pomembnih stvari še ni bilo povedanih, tako bom
               kar začel s samo novelo.</p>
               <p>Na začetku je bila novela obravnavana po nujnem postopku. Ta vrsta postopka je
               omogočila, da sta bila za javno razpravo o noveli namenjena samo dva dneva, kar je za
               analizo zakona vsekakor premalo in povsem nedemokratično. Razlog za nujnost postopka
               naj bi bila nevarnost, da bi akreditaciji izgubili Univerza v Mariboru in Univerza v
               Ljubljani, kar naj bi novela preprečila. No, tako je pisalo v obrazložitvi novele,
               resnica pa je drugačna. Prvič, z akreditacijo obeh omenjenih univerz ni nič narobe.
               Na to sta tudi opozorila rektor Univerze v Ljubljani in Nacionalna agencija Republike
               Slovenije za kakovost v visokem šolstvu. Mimogrede, Univerza v Ljubljani je trenutno
               v normalnem procesu akreditacije, kljub temu, da novela ni bila sprejeta. Drugič,
               novela Zakona o visokem šolstvu vsebuje tudi ostale dopolnitve, ki niso nikakor
               povezane z razlogi, ki so napisani v obrazložitvi. Večina izmed njih pa sploh ni v
               nikakršni povezavi s samim postopkom ponovne akreditacije Univerze v Mariboru in
               Univerze v Ljubljani, zaradi česar naj bi do novele sploh prišlo.</p>
               <p>Tu sem nameraval še našteti tri najbolj zaskrbljujoče spremembe v noveli, ampak glede
               na to, da sta 63. člen in 51. člen bila že obdelana, se bom posvetil samo 51. členu,
               drugem delu H tega člena, ki ga, mislim, danes še ni nihče obravnaval.</p>
               <p>51. člen spremeni tudi enega izmed pogojev za predčasno razrešitev članov Sveta
               NAKVIS. V zakonu je član predčasno razrešen, če se ne udeleži petih sej sveta
               agencije, v noveli pa se ta pogoj spremeni tako, da lahko člana predčasno razrešijo,
               če manjka na treh rednih zaporednih sejah. To pomeni, da če se član sveta agencije
               udeleži vsake tretje redne seje, lahko praktično manjka na dveh tretjinah vseh rednih
               sej, brez da bi bil predčasno razrešen. "Če želimo," navajam, "zagotoviti kakovostno
               evalvacijo slovenskih visokošolskih zavodov in študijskih programov," konec navedka,
               kot beremo v ciljih novele, vidimo, da gre novela v popolnoma nasprotno smer, saj z
               dopuščanjem neresnega udejstvovanja članov sveta pade učinkovitost agencije <stage type="mag"/><stage>(Nadaljevanje)</stage> in njena kredibilnost. Kakšen je
               torej smisel novele, ki je v protislovju s svojimi lastnimi cilji.</p>
               <p>Naj se vrnem k začetku. Novela je iz nujnega postopka prešla v skrajšanega, nato pa
               še v redni postopek. Že samo zaradi ugovorov, ki sem jih podal, in da ne omenim
               ugovorov raznih strokovnih sfer, pozivam Vlado, da se novelo Zakona o visokem šolstvu
               takoj umakne iz postopka. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp117">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima gospod Jaka Perovšek, za njim prof. dr. Nada Matičič.</p>
               <p>Ta čas, dokler prihaja govornik, izkoristim, da vas opozorim, da je ob nedavnem
               obisku francoskih senatorjev bil naveden primer, kako je pri njih potekala javna
               razprava o primerljivem zakonu o visokem šolstvu, ko je bila na razpolago natanko ena
               ura, preden je parlament začel obravnavati ta postopek. Zaradi dveh zborov, ki ju
               imajo oziroma dveh domov, pa je potem po dolžini primerljiv kot pri nas redni
               postopek za zakonodajo. Samo današnja razprava tukaj je torej več kot 5-krat daljša,
               kot je imela cela Francija na razpolago za eno javno predstavitev mnenj o nekem
               podobnem zakonu. Samo toliko glede izjav o demokratičnosti postopkov.</p>
               <p>Prosim, imate besedo.</p>
            </sp>
            <sp xml:id="SDT6-OZIZKŠIM-javna-1-2012-10-15.sp118">

               <speaker>JAKA PEROVŠEK:</speaker>

               <p>Pozdravljeni! Sem študent Fakultete za strojništvo Univerze v Ljubljani in član
               Iskre, študentskega društva.</p>
               <p>Spoštovani! Predlagatelji sprememb Zakona o visokem šolstvu trdijo, da so pri
               pripravi svojega predloga upoštevali načelo varstva javnega interesa na področju
               visokošolskega izobraževanja. Kaj konkretno so si predlagatelji predstavljali, ko so
               v dokument zapisali besedno zvezo "javni interes"? Je to interes vladajočih? Interes
               tistih, ki jim bo koristila uvedba šolnin? Interes tistih, ki jim bo bolje, če bodo
               zaposleni na visokošolskih zavodih odpuščeni oziroma intenzivneje obremenjeni?
               Karkoli si že predstavljajo pod to besedno zvezo, to zagotovo ni javni interes. V
               javnem interesu je namreč splošna avtonomnost univerze od interesov kapitala, njena
               popolna neodvisnost od kapric Vlade, vedno zadostno financiranje in, kajpak, javni
               dostop. Na Ministrstvu za izobraževanje, znanost, kulturo in šport seveda
               zagotavljajo, da predlagani Zakon o visokem šolstvu omogoča univerzam še večjo
               avtonomnost in jih dela še kakovostnejše. To naj bi bil poglaviten razlog, zaradi
               katerega so spremembe k obstoječemu zakonu sploh spisali. Vendar, kako lahko govorijo
               o večji avtonomnosti in višanju kakovosti visokega šolstva, če pa ravno njihovi
               predlogi neposredno krhajo neodvisnost univerz in fakultet! Zakaj govorijo o večji
               avtonomiji, ko pa predlagane spremembe omogočajo Vladi Republike Slovenije popoln
               nadzor nad NAKVIS-om, nad imenovanjem Sveta NAKVIS-a! Zakaj govorijo o višji
               kakovosti obstoječih univerz, ko pa bodo imele tuje visokošolske ustanove prost
               dostop in bodo javne fakultete obstoječih univerz primorane konkurirati tujim, da bi
               obdržale svoje zaposlene! Pri vsem skupaj je sporno tudi to, da so predlagatelji
               spremenjenega zakona sprva upali na ekspeditivno sprejetje predlaganih sprememb.
               Nihče ni klical po javni razpravi, kjer bi se seznanili s spremembami, jih kritično
               proučili in po potrebi zavrnili. Šele ko je šokirana javnost stopila predlagateljem
               na prste, so privolili v upočasnitev postopka sprejetja novele. Očitno je, da tu
               demokracija ni arbiter. Ultimativni arbiter je tisti, ki je novelo zakona predlagal.
               Če bodo spremembe zakona sprejete, bo Svet NAKVIS-a imenovala Vlada. Spremenjena bo
               sestava sveta. Edinemu obstoječemu predstavniku iz gospodarstva se bosta pridružila
               še dva, ki predstavljata interes gospodarstva. Komercializacija visokega šolstva je
               zatorej še skoraj eksplicitno priznana. Univerzitetni zavodi morajo biti
               konkurenčnejši, prilagajati se morajo vzgibom trga in nuditi tisto, kar v največji
               meri prispeva k ekonomski rasti.</p>
               <p>S spremembo 63. člena bo po novem odgovorni osebi visokošolskega zavoda omogočeno, da
               poleg oblik neposredne pedagoške dejavnosti določi tudi število ur osnovne neposredne
               pedagoške dejavnosti. Minister Turk pravi, da naj bi ta radikalna sprememba univerzam
               zagotavljala večjo avtonomijo, ker bodo lahko določale obremenitev svojih zaposlenih.
               Vendar minister pozablja, da je takšna avtonomija lažna. Ko je univerza zaradi
               varčevalnih ukrepov in odvzema sredstev prisiljena povečati obremenitve svojih
               zaposlenih, četudi tega drugače noče, ji njena nominalna avtonomija ne pride ravno
               prav. V zvezi s tem predlagatelji sprememb odkrito navajajo svoje namere - avtonomijo
               univerze, kot <stage type="mag"/> <stage>(Nadaljevanje)</stage> predlagatelji
               sprememb odkrito navajajo svoje namere. Avtonomijo univerze, kot ji pravijo sami,
               večajo zato, da bodo lahko visokošolski zavodi bolj dosledni pri izvajanju
               varčevalnih ukrepov. Povedano drugače, čeprav Vlada univerzitetnim ustanovam ni
               neposredno zabičala, naj odpušča in dodatno bremeni zaposlene, bodo to v vsakem
               primeru morale storiti. Enako je s šolninami. Deklarativno se jim je vlada
               odpovedala, vendar je v isti sapi začela ustvarjati pogoje, ki delajo uvedbo šolnin,
               nujno potrebno. Fakultete bodo primorane uvesti šolnine, saj jim je Vlada odvzela
               sredstva, ki so jih porabljala za izvedbo do sedaj razpisanih programov in smeri. Če
               tega ne bodo storile, bodo morale omejevati vpis študentov. V Iskri se zavedamo, da
               trenutno početje Vlade, ki razkraja visoko šolstvo, konkretno, in država blaginje na
               sploh, ni zgolj nek arbitrarni ideološki moment, s katerim udejanjajo svojo
               hegomanijo<stage>(?)</stage>. Zavedamo se, da je problem tudi strukturne narave in je zato
               neprimerno širši ter no omejen le na ideološko zgrešenost posameznikov. Slovenija je
               skupaj s praktično celotno Evropsko unijo v recesiji. Varčevalni ukrepi, ki so gotovo
               tudi izraz prej omenjene doktrinarne pripadnosti vladajočih, so predvsem tisti zadnji
               obupani poizkus restavracije ekonomske rasti in posledično izhoda iz krize. Da nas
               dejansko ne morejo izvleči iz te godle v kateri smo, je jasno, da tako z ozirom na
               emperijo kot teorijo. Vsakdo ve, da nižanje efektivnega povpraševanja pomeni tudi
               padec BDP, zaradi česar je odplačilo dolgov vse težje. Kljub temu, da nas duh časa
               preprečuje, da alternative ni, in da je varčevanje edina opcija, četudi vodi v
               /nerazumljivo/ nehumanih družbenih razmer, in čeprav ekonomske krize sploh ne rešuje.
               Varčevalno interveniranje v visokošolski prostor ne bo dvignilo kakovosti študija in
               ne bo povečalo avtonomijo univerze, v vsakem primeru pa nas ne bo popeljala na pot
               ekonomske rasti in ven iz krize. Z nižjo kakovost študija bo poskrbela kronična
               finančna podhranjenost univerz, manjšo avtonomijo pa zagotavlja vladni prevzem
               NAKVIS-a. Rezi v izobraževanju ne bodo pripomogli h gospodarskemu razvoju. S tem se v
               zadnji številki sobotne priloge strinja celo predsednik gospodarske zbornice, Samo
               Hribar Milič. Če bodo predlagane spremembe sprejete, se bo slovensko javno visoko
               šolstvo podalo na pot regresije in se bo, kot se tudi implicitno zaželeno s strani
               predlagateljev, pohlevno umaknilo vrstenje tujih in domačih zasebnih ustanov. Te bodo
               namreč z veseljem ponudile prav tisto česar obstoječe javne univerze ne bodo več
               zmožne izvajati. Predlagane spremembe močno škodujejo kakovosti in avtonomiji javnega
               visokega šolstva, konkretno in potencialnemu izhodu iz Slovenije, iz recesije na
               sploh. Obenem so bile lansirane na povsem nedemokratičen način, s katerimi je
               trenutna Vlada zgolj pokazala svoje prave barve. Določene spremembe obstoječega
               zakona o visokem šolstvu je sicer treba domisliti in jih sprejeti, so trenutno
               nastanjeni zadovoljivo. Vsekakor pa proces snovanja in sprejemanja takšnih sprememb
               ne sme biti nedemokratičen in ne sme voditi v zmanjševanje avtonomnosti univerz,
               komercializacije v znanosti in izobraževanja ter nižanje kakovosti visokošolskih
               zavodov. Hvala. /Aplavz./</p>
            </sp>
            <sp xml:id="SDT6-OZIZKŠIM-javna-1-2012-10-15.sp119">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam. Besedo ima dr. Nada Matičič, za njo pa je na vrsti gospod Andraž
               Mali.</p>
               <p>Gospa Nada Matičič. Jo ni. Potem gospod Andraž Mali. Prosim. Za njim bo na vrsti
               gospod Boris A. Novak.</p>
            </sp>
            <sp xml:id="SDT6-OZIZKŠIM-javna-1-2012-10-15.sp120">

               <speaker>ANDRAŽ MALI:</speaker>

               <p>Hvala za besedo. Spoštovane kolegice, spoštovani kolegi in ostali prisotni! Sem član
               Delavsko-punkerska univerze. Delavsko-punkerska univerza je kolektiv družbeno
               angažiranih študentov in raziskovalcev. Druži nas zanimanje za politično ekonomijo in
               večino naših dejavnosti posvetimo kritični refleksiji aktualnega
               politično-ekonomskega dogajanja. Kot družbeno angažiran kolektiv, smo zaskrbljeni nad
               politikami trenutne slovenske Vlade. Predlagano novelo zakona o visokem šolstvu
               označujemo za odvečno in škodljivo za razvoj visokega šolstva v Sloveniji.
               Problematična je že sama artikulacija domnevne nujnosti izrednega postopka pri
               sprejemanju te novele. Po besedah ministrstva za izobraževanje, znanost, kulturo in
               šport, naj bi se s postopkom mudilo, ker naj bi bila ogrožena veljavnost akreditacije
               ljubljanske in mariborske univerze. Tako Univerza v Ljubljani in Univerza v Mariboru
               kot tudi Nacionalna agencija za kakovost v visokem šolstvu, so ta argument <stage type="mag"/> <stage>(Nadaljevanje)</stage> demantirali. A če tudi bi bil ta
               argument veljaven, bi bilo ZVIS treba spremeniti zgolj v členu, ki se nanaša na
               postopek prepozno oddani vlog za akreditacije. Cinično in podcenjujoča je trditi, da
               je zaradi prepozno oddanih vlog dveh univerz, potrebno povečanje pritiska na
               zaposlene na univerzah in uvrsti političen nadzor s strani Vlade nad NAKVIS-om. A
               cinizem se tukaj ne konča. Vlada namreč hkrati, ko trdi, da je nižanje javne porabe
               nujno, in da so nujni rezi v proračune javnih univerz, povečuje izdatke za zasebne
               univerze, če niti ne omenjamo tako imenovane slabe banke, s katero bo Vlada z javnimi
               sredstvi sanirala tudi slabe terjatve zasebnih bank. Na eni strani Vlada torej trdi,
               da je nujno treba skrčiti proračune javnih univerz, zato da bi prihranila 50
               milijonov evrov. Na drugi strani pa se bo očitno našel denar za sanacijo šestih
               milijard evrov slabih terjatev bank, med katerimi jih je več kot polovica zasebnih.
               Javno proračunski prihranek, ki bo poplačal slab 1% dolga, nastalega zaradi odvečne
               sanacije zasebnih slabih terjatev, je očitno za to Vlado zadosten argument za
               opustošenje javnih univerz. Podobno ciničen je tudi argument za spremembo 63. člena
               ZVIS-a, ki govori o obremenitvah visokošolskih učiteljev. Spremembe tega člena bi
               namreč rektorjem omogočala, da obremenitve visokošolskih učiteljev določajo po lastni
               presoji. Ministrstvo trdi, da s tem daje avtonomijo univerzam. Se pravi, potem ko
               vlada odvzame univerzam sredstva, jim daje avtonomijo pri odločanju, kako bodo
               zmanjšanja sredstev povečali, pritisnili svoje zaposlene. Absurdne so tudi trditve,
               ki zadevajo NAKVIS. Na tem mestu se kaže, kako si demokracijo predstavlja tako
               imenovana Demokratska stranka, ki vodi trenutno koalicijo. Novela zakona predvideva,
               da deležniki članov NAKVIS-a ne bodo več imenovali, ampak zgolj predlagali, imenovala
               pa jih bo Vlada. Ta ukrep je ne le v posmeh demokraciji, temveč je celo pred moderen.
               Tako so vladali na primer med učenci v srednjeveških Firencah. V noveli ZVIS-a se
               jasno kažejo tendence te vlade. S tem, ko vlada jemlje javnim univerzam, jih sili v
               nižanje kakovosti, v komercializacijo dejavnosti in v uvajanje šolnin, saj javna
               sredstva ne bodo več zadoščala za realizacijo zastavljenih programov. S spremembami
               NAKCIS-a pa postaja jasno, da si Vlada želi popolnoma potrditi agencijo, ki je
               akreditirala nove visokošolske zavode zato, da bi lahko ob uničevanju javne univerze
               cvetele njene zasebne univerze. A to ni nič presenetljivega za vlado, kateri vidni
               predstavniki javno razglašajo, da je njihov namen repetiranje Slovenije, ki ga
               opisujejo kot preboj v nov razvojni model. Po polletni šok terapije, ki jo izvaja ta
               Vlada, postaja tudi vse bolj jasno, kakšen bo ta razvojni model. Prisiljeni se bomo
               odpovedati socialni državi, brezplačnemu šolstvu in zdravstvu, delavskim pravicam,
               demokraciji, po njihovo ekscesno visokim plačam, dobršen del prebivalstva pa tudi
               službam. Vlada nam v zameno ponuja upanje, da bomo dobili boljše podjetne ocene in
               priliv tujih investicij, ob tem pa pozablja, da prav to že nekaj časa govorita tudi
               graška in španska vlada. Trenutna vlada namreč pridiga, v primeru nesprejetja
               varčevalnih ukrepov in reform na škodo delavnih ljudi grozi grški scenarij. A v vladi
               spet pozabljajo, da so grški scenariji javno ukrepi, ki nam jih poskušajo na vsak
               način vsiliti. Varčevalni ukrepi naj bi stabilizirali javni proračun, zmanjšali javni
               dolg, dejansko pa so posledice prav nasprotne. To lahko že vidimo na primeru Grčije.
               Dolg narašča, a zaradi zmanjšanja BDP in zaradi upada gospodarske aktivnosti.</p>
            </sp>
            <sp xml:id="SDT6-OZIZKŠIM-javna-1-2012-10-15.sp121">

               <speaker>PREDSEDNIK MAG. BRANKO GRIMS:</speaker>

               <p>Spoštovani, prvič, vas čas je že potekel precej čez. Drugič pa, držite se teme, lepo
               prosim, /nerazumljivo./</p>
            </sp>
            <sp xml:id="SDT6-OZIZKŠIM-javna-1-2012-10-15.sp122">

               <speaker>ANDRAŽ MALI:</speaker>

               <p>Še en stavek bom. Kar vodi v neskončno spiralo varčevalnih ukrepov, ki Grčijo,
               Španijo, Portugalsko in s tem celotno Evropsko unijo pelje v katastrofo. Ta vlada pa
               očitno želi podoben scenarij tudi v Sloveniji.</p>
               <p>Še, da zaključim. Vlada Janeza Janše je torej na vlaku, ki pelje v prepad. Naloga
               mladih študentov, študent, delavcev in delavk, upokojencev in upokojenk, brezposelnih
               ter drugih družbenih skupin pa je, da spravimo v pogon alternativni vlak, vlak
               demokratične <stage type="mag"/> <stage>(nadaljevanje)</stage> socialno
               sprejemljivejše in ekološko vzdržne Evrope, ki bo omogočala razvoj kvalitetnega,
               javnega in vsem dostopnega šolstva. Hvala za pozornost. ...Aplavz...</p>
            </sp>
            <sp xml:id="SDT6-OZIZKŠIM-javna-1-2012-10-15.sp123">

               <speaker>PREDSEDNIK MAG. BRANKO GRIMS:</speaker>

               <p>Spoštovani kolega, zdaj pa tri kratke odgovore. Prvič. Ne drži vaša trditev, to
               govorim zaradi javnosti, da je edini razlog zaradi katerega bi veljalo pohiteti,
               tisto kar ste navedli, Evropska unija nam je dala že opomin Sloveniji kot državi in
               to zaradi zahteve, da odpre svoj prostor tuji konkurenci tudi na področju visokega
               šolstva in gre zdaj samo za vprašanje kako to implementiramo. Če tega ne bomo storili
               bo edini rezultat, da bomo plačali še kakšno kazen, ker bomo deležni tožbe, potem
               bomo pa ravno tako morali to storiti, se pravi gre za vprašanje zgolj implementacije
               nečesa kar nas Evropa zavezuje in zaradi tega se v resnici tudi mudi. Drugič.
               Opravičiti moram dr. Rončeviča, ker je moral oditi na Svet vlade za študentska
               vprašanja, kamor je že zamujal, zato tudi ni mogel več spregovoriti. In tretjič. Ko
               ste dejali, da je to demokracija največje vladne stranke, veste prvotni sklep odbora,
               ki je bil sprejet soglasno, to poudarjam, vseh, pozicije in opozicije, da bomo
               opravili na področju visokega šolstva javno razpravo je bil sprejet na moj predlog,
               mimogrede. Sama javna predstavitev mnenj, ki jo je predlagala Pozitivna Slovenija pa
               je bil ravno tako sprejet popolnoma soglasno in to v prvotno predloženem besedilu.
               Tako, da glede demokratičnih standardov vas prosim, da se malo omejimo na neko realno
               stanje in spoštujemo en drugega.</p>
               <p>Zdaj pa ima besedo gospod Boris A. Novak, za njim pa je gospa Urška Lipovec Čebron.
               Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp124">

               <speaker>BORIS A. NOVAK:</speaker>

               <p>Hvala lepa za besedo. Spoštovani!</p>
               <p>Kot nekateri veste delam kot profesor na filozofski fakulteti, predstavljam pa tukaj
               tudi društvo slovenskih pisateljev. Ne bi rad ponavljal mnenja, s katerimi se
               vsebinsko strinjam in bom rajši izkoristil ta čas, da izrazim svoje nestrinjanje z
               nekaterimi nesprejemljivimi stališči, predvsem pa, da izrazim resen proceduralni
               ugovor zoper način poteka te seje. Opazil sem namreč, da gospod predsedujoči z
               redkimi izjemami z akademskimi nazivi titulira le tiste, ki so na njegovi strani, se
               pravi na strani vladnega predloga, medtem ko vsi mi drugi, ki smo proti, nismo
               deležni titule doktor. Sam moram povedati, da se nikoli ne podpisujem z akademskim
               nazivom in da me nikoli ne moti kako me kdo titulira, če se to le zgodi na količkaj
               spoštljiv način. Danes me moti. Gospod predsedujoči, gospod mag. jaz sem profesor
               doktor.</p>
            </sp>
            <sp xml:id="SDT6-OZIZKŠIM-javna-1-2012-10-15.sp125">

               <speaker>PREDSEDNIK MAG. BRANKO GRIMS:</speaker>

               <p>Hvala, gospod profesor, doktor. Sprejmite moje opravičilo. Jaz sem se držal tega kar
               je kdo napisal sam na list, pri vas akademskega naziva ni, za tiste, kjer sem bil
               prepričan, da jih bom pravilno nazval, sem eventualno dodal to tudi sam, v vašem
               primeru nisem vedel ali ste profesor ali niste. To se pravi se opravičujem, gospod
               profesor doktor Boris A. Novak, imate besedo, prosim nadaljujte.</p>
            </sp>
            <sp xml:id="SDT6-OZIZKŠIM-javna-1-2012-10-15.sp126">

               <speaker>PROF. DR. BORIS A. NOVAK:</speaker>

               <p>Žal sem slišal tudi komentarje nekaterih govorcev, ki so zdrdrali svojo podporo
               zakonu, nakar zdirjali ven s te seje. Komentar se je glasil: "sami komunisti." Če kdo
               karkoli ve o teh, ki danes tukaj nastopamo in kritiziramo ta predlog zakona, potem
               ve, da so naša siceršnja politična stališča zelo različna. In da tukaj niti najmanj
               ne gre za vprašanje kdo bo zmagal politična levica ali desnica, ampak za neprimerno
               bolj temeljno vprašanje, ali bo naša prihodnja družba, družba ustvarjalnosti, kulture
               in <stage type="mag"/> <stage>(nadaljevanje)</stage> človečnosti, ali pa družba
               hlapčevstva, provincializma in barbarstva. Gospod minister se je obregnil ob nekatera
               stališča, ki so bila po njegovem mnenju žaljiva. Sam moram reči, da sem bil osupel
               nad zmerjanjem nekega domnevnega predstavnika gospodarstva, ki je sicer priznal, da
               je že 15 let absolvent in vendar je nas tu zbrane profesorje obravnaval, zmerjal kot
               da smo paglavci. Najostreje protestiram, gospod magister, da ga niste ob tem
               prekinili in postavili na pravo mesto. Moji spoštovani kolegi in kolegice so, če
               govorimo o mednarodnih aspektih tega vprašanja, vrhunski znanstveniki mednarodnega
               formata. Boli me srce, da morajo in da moramo tukaj zgubljati čas v razpravi o
               vprašanju, ki je očitno že v naprej določeno in odločeno. To je škandalozno. Gospem
               in gospodom poslancem bi položil na srce, da v trenutku glasovanja mislijo predvsem
               na možnosti študija otrok revnejših družin in celo razpadajočega srednjega razreda,
               ki lahko študirajo in se suvereno vključijo v družbo samo pri spodobnem kvalitetnem
               in dostopnem javnem šolstvu in univerzi. Enako bi vas prosil, da pomislite na usodo
               vaših lastnih otrok. Ali morda špekulirate s tem, da boste otroke poslali na študij v
               tujino? Zato bi si morali malce kljub vsemu zvišati plače.</p>
               <p>Zadnjo besedo bi rad namenil študentom. Kot pedagog sem zelo ponosen in prepričan
               sem, da nisem edini, na kolegice in kolege, ki so danes tu govorili in so zgovoren
               dokaz in znamenje, da imamo sijajno generacijo mladih intelektualcev, upamo pa,
               kolegice in kolegi, da tudi vidite, da vas pedagogi pri tem ne bomo pustili na
               cedilu. Hvala lepa. ..Aplavz..</p>
            </sp>
            <sp xml:id="SDT6-OZIZKŠIM-javna-1-2012-10-15.sp127">

               <speaker>PREDSEDNIK MAG. BRANKO GRIMS:</speaker>

               <p>Profesor, doktor najlepša hvala. Zdaj pa ima besedo gospa Urška Lipovec Čebron. Še
               enkrat, če nekdo ni navedel svojega akademskega naziva, pa ga ne poznam, se mu
               opravičujem. Imate besedo. Za vami pa je na vrsti gospa Majda Potrata. Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp128">

               <speaker>URŠULA LIPOVEC ČEBRON:</speaker>

               <p>Hvala.</p>
               <p>Pridružujem se pozivu svojega kolega Borisa A. Novaka in se bom predstavila z docent
               doktor, ne Urška, ampak Uršula Lipovec Čebron. Prosim, če se lahko tudi druga imena
               bolj natančno preberejo.</p>
            </sp>
            <sp xml:id="SDT6-OZIZKŠIM-javna-1-2012-10-15.sp129">

               <speaker>PREDSEDNIK MAG. BRANKO GRIMS:</speaker>

               <p>Ga bom prebral natančno. Piše Urška, spoštovana gospa.</p>
            </sp>
            <sp xml:id="SDT6-OZIZKŠIM-javna-1-2012-10-15.sp130">

               <speaker>URŠULA LIPOVEC ČEBRON:</speaker>

               <p>Ne, lahko greva potem pogledati skupaj.</p>
               <p>V zadnji Noveli zakona o visokem šolstvu kot tudi večine vseh drugih vladnih ukrepov
               na tem področju, je jasen poskus privatizacije visokega šolstva. Vsi vemo kaj to
               pomeni in mnogi od vas ste o tem že govorili. Visoko šolstvo kot javno dobro, ki je
               bilo od leta 1945 dostopno vsemu prebivalstvu, bi izginilo. Izpostavljeno bi bilo
               tržnim zakonitostim, s tem pa postalo izključujoče do večine prebivalstva in
               nedostopno za revnejše sloje. V resoluciji proti privatizaciji javnega visokošolskega
               izobraževanja, ki smo ga danes predstavili slovenskim in hrvaškim medijem, in
               oblikovali skupaj s sindikatom visokega izobraževanja in znanosti, akademska
               solidarnost iz Zagreba <stage type="mag"/> <stage>(nadaljevanje)</stage> ter
               visokošolskim sindikatom Slovenije na filozofski fakulteti v Ljubljani ter skupine
               Angažirani smo opisali v potankosti negativne posledice privatizacije, ki že poteka.
               Iz davkoplačevalskega denarja se vse več sredstev namenja privatnim in visokošolskim
               ustanovam na račun javnih univerz, ki jim grozi razpad. Vsi ste dobili verjetno te
               številke, ki krožijo in lahko pogledate v tabeli kaj pomenijo te številke.</p>
               <p>Osnove za privatizacijo javnega visokošolskega izobraževanja je bila med drugim v
               Sloveniji vzpostavljena preko bolonjske reforme. S tem, ko se morajo visokošolski
               programi vsakih sedem let reakreditirati, potrjevati v NAKVIS-u, je odprta možnost,
               da NAKVIS preprosto zavrne enega od programov. Če postane NAKVIS podaljšana roka
               vlade in novela zakona določa, da vlada ne le potrjujejo temveč imenuje člane
               NAKVIS-a, potem se lahko zavrnjeni programi na javnih univerzah preprosto premestijo
               na privatne visokošolske ustanove. Mehanizem je jasen.</p>
               <p>V ozadju novele zakona, torej ponovno ni želja po ohranjanju, izboljšanju javnega
               visokega šolstva, temveč jasno opazna težnja po privatizaciji in komercializaciji
               oziroma destrukciji tega področja.</p>
               <p>Zdaj, če smem samo še prebrati naše zahteve iz te resolucije, za katero upam, da bo
               opažena med vami. Zahtevamo, da se na račun javnih univerz in visokošolskih ustanov z
               javnimi finančnimi meterialnimi sredstvi ne podpirajo pedagoške in raziskovalne
               dejavnosti privatnih znanstvenih in visokošolskih institucij. Zahtevamo, da se
               natančno uredijo odnosi med privatnimi in javnimi znanstvenimi ter visokošolskimi
               institucijami oziram zahtevamo naj se zakonsko onemogoči da bi pedagoški delavci ali
               raziskovalci javnih univerz in visokih šol delovali v privatnih institucijah.
               Zahtevamo tudi da poslovanje javnih univerz in inštitutov ne temelji na kontinuiranem
               uvozu storitev iz privatnega sektorja. Ob enem pa bi rada za zaključek pozvala in
               skupaj z ostalimi podpisniki oziroma oblikovalci te resolucije pozvala na skupno
               mobilizacijo vseh potrebnih političnih, intelektualnih, materialnih in drugih virov,
               ki so nujni za ohranitev in razvoj visokošolskega izobraževanja, splošnega
               izobraževanja in sorodnih področij javnega dobrega.</p>
               <p>Če kdo še želi to resolucijo jo dobi pri meni. Hvala. ..Aplavz..</p>
            </sp>
            <sp xml:id="SDT6-OZIZKŠIM-javna-1-2012-10-15.sp131">

               <speaker>PREDSEDNIK MAG. BRANKO GRIMS:</speaker>

               <p>Besedo ima gospa mag. Majda Potrata.</p>
            </sp>
            <sp xml:id="SDT6-OZIZKŠIM-javna-1-2012-10-15.sp132">

               <speaker>MAG. MAJDA POTRATA (PS SD):</speaker>

               <p>Hvala za besedo.</p>
               <p>Običajno se na javnih predstavitvah kot poslanka ne oglašam, ker je javna
               predstavitev namenjena strokovni in zainteresirani javnosti, to pot pa želim glasno
               povedati, da nasprotujem Noveli zakona o visokem šolstvu in da je redni postopek
               tisto kar smo opozicijski poslanke in poslanci lahko dosegli v tem postopku iz
               katerega je bila javnost domala popolnoma izključena in kar gospod predsedujoči vneto
               ponavlja, je treba tudi povedati, da francoski primer pove samo v zadnjem delu, ne
               pove pa tega, da je poprej v Franciji tekla zelo obsežna in dolgotrajna razprava. Tu
               pa razprave ni bilo. In zdaj, dovolite, če si želim odgovoriti na zastavljena
               vprašanja za javno predstavitev, želim na točko 2 kaj prinaša Predlog zakona o
               spremembah in dopolnitvah Zakona o visokem šolstvu odgovoriti tako: prinaša trajno
               poškodovanost slovenskega visokošolskega prostora kar zadeva javno šolstvo, trajno
               poškodovano, zaradi tega, ker je ogrožena kakovost javnega visokega šolstva. Že pred
               mano so številni prikazali sistem finančnega izčrpavanja javnega šolstva in zato bi
               na to vprašanje odgovorila kaj bi bilo pa treba narediti v tem zakonu, postaviti
               jasne kriterije in zakonsko osnovo za stabilne vire financiranja javnega visokega
               šolstva v skladu z resolucijo, kar pomeni, da se iz javnih sredstev financira državne
               oziroma javne univerze, <stage type="mag"/><stage>(nadaljevanje)</stage>
               zasebne institucije pa samo v tistem primeru, kadar prinašajo kakšno izjemno
               odličnost, kakovost ali pokrivajo kakšno od lis, ki so v visokošolskem prostoru.
               Sedaj poglejmo kakšno je dejansko stanje stvari? Sredi varčevalnih ukrepov je z
               uredbo konec avgusta bilo dodeljeno po 5 tisoč evrov za leto 2013 sredstev za
               študenta na samostojnih visokošolskih zavodih za doktorski študij. Po resoluciji pa
               je doktorski študij predviden samo na univerzah, zato ker le te lahko zagotavljajo
               kakovostno izvajanje doktorskega študija. Tukaj naj samo to dodam, da me ta odločitev
               vlade spominja na javno predstavitev mnenj o resoluciji, o kateri sprašujemo, ali je
               spoštovana ali ne v tej noveli in so takrat predstavniki istih zasebnih, samostojnih
               visokošolskih institucij zagovarjali rešitev, ki je sedaj sprejeta. Mogoče je eden od
               dosežkov mega ministrstva, da je vrnilo šport športnikom, potem bi moralo znanost
               vrniti znanstvenikom in vse drugo študentom in učiteljem na univerzah, zato ne morem
               sprejeti argumentacij, ki so bile povedane, kdo bi smel imenovati člane NAKVIS.
               Popolnoma nesprejemljivo je to, ker potem če pripeljemo stvari do absurda je vsak, ki
               ima visokošolsko diplomo do neke mere zavezan instituciji, na kateri si je to diplomo
               pridobil.</p>
               <p>Sedaj dovolite, da odgovorim na četrto vprašanje še ob nekem zelo specifičnem
               problemu. Zadnje čase ste v javnosti prebrali lahko zapise treh akademikov - Orešnik,
               Trnulja in Trontlja, ki so se lotili vprašanje jezika. To vprašanje je za mene
               posebej pomembno ob tem, da se odpira ta novela tudi za vprašanje
               internacionalizacije slovenskega visokošolskega prostora. 7. člen veljavnega zakona
               govori o izobraževanju pod enakimi pogoji in menim, da ne bodo vsi izobraževani pod
               enakimi pogoji, ker če se bodo izobraževali na zasebnih tujih visokošolskih zavodih
               dvomim, da bo ustavno določilo 11. člen ustave, da je učni jezik v državi Sloveniji
               slovenščin pa vemo, kako še dve ustavni manjšini sta določeni. Tukaj se sklicujem
               tudi na 8. člen veljavnega zakona, ki govori o tem in tudi pove, da če visokošolski
               zavod opravlja javno službo se lahko v tujem jeziku izvajajo in je našteto kaj. Zakaj
               o tem govorim? Slovensko javno mnenje postavlja javno šolstvo kot vrednoto, ki si ji
               ni pripravljeno odpovedati. Če je visoko šolstvo financirano iz javnih sredstev,
               potem se moramo vprašati, čemu država namenja denar. Ali ga namenja nekim
               nedržavljanom in ne prebivalcem Slovenije ali tem, ki jim je prvi jezik slovenščina?
               Tukaj dovolite, imamo še tista statutarna določila, ki govorijo o tem, da lahko
               statut določi pogoje, pod katerimi lahko poteka študijski proces tudi v tujem jeziku.
               Od nekdaj smo študirali tudi po tuji literaturi in od nekdaj tudi bomo, ampak jaz bi
               akademsko sfero pozvala k odgovornosti, ki so se je zavedali ustanovitelji Slovenske
               akademije znanosti in umetnosti, ko so iz različnih delov sveta 1919 prihajali in
                  <stage type="mag">63. (SC)</stage> <stage>(nadaljevanje)</stage> opustili tujejezično prakso in predavali v
               slovenščini.</p>
               <p>Sedaj bom končala s citatom dr. Borisa Paternuja, takole pravi v članku, ki nosi zelo
               povedan naslov "Biti odprt tudi za herezijo, vendar ne brez občega soglasja": Morda
               bi ob evropskem boju za razumno ohranite nacionalnih jezikov na univerzah kazalo
               premisliti še neko razsežnost stvari. Treba je namreč vedeti, da jezik na univerzi ni
               samo sredstvo sporazumevanja, je tudi prostor njegovega kreiranja. Na univerzi se
               učitelji in študenti srečujejo s poimenovanjem na novo odkritega, spoznanega in
               domišljenega na vseh področjih človekovega dela. Pa tudi z mišljenjskimi premiki v
               osebni biti, za živo moderno refleksijo ne zadošča že obstoječa, utrjena in privajena
               jezikovna mreža izražanja tudi v jeziku je treba naprej tako v osebju kot v
               označevalni moči in dinamiki povedanega. V notranji arhitekturi jezika sploh, če
               uporabimo pojem Mišela Fukoja. V svojem velikem delu arheologija humanističnih
               znanosti je nadzorno potrdil tezo, da je jezik potrebno gledati v njegovi zmožnosti
               neustavljive rasti. V imenu neustavljive rasti vsakega posameznika v tej državi se
               zavzemam za ustrezno mesto v slovenščini in končujem s tem, da upam, da bo v tej
               državi še veliko mladih ljudi in tudi malo manj mladih, ki se bodo odločili za
               študij, ki se bodo odločali za študij družboslovja, humanistike, glasbe, umetnosti,
               zato da bo slovenska družba nepoškodovana družba. Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp133">

               <speaker>PREDSEDNIK MAG. BRANKO GRIMS:</speaker>

               <p>Hvala mag. Potrata. Hvala tudi do drugih, zelo fer tempiranje. Besedo ima prof. dr.
               Jože Pirjevec.</p>
            </sp>
            <sp xml:id="SDT6-OZIZKŠIM-javna-1-2012-10-15.sp134">

               <speaker>DR. JOŽE PIRJEVEC:</speaker>

               <p>Jaz na prijavni listek svojih naslovov nisem navedel, ampak se gospodu magistru
               vendarle zahvaljujem, da me je spoznal.</p>
               <p>Če mi dovolite bi omenil situacijo, ki se je v zadnjem času pojavila na Univerzi v
               Kopru. Ne zaradi tega, ker bi hotel iti v protokolarizmu, ampak ker se mi zdi, da je
               trend, kakršnega opažamo pri nas nekako, da napoveduje smer, v katero gre slovensko
               visokošolsko in ta smer je katastrofalna. Univerza na Primorskem je nastala pred
               15-imi leti, predvsem zaradi tega, ker je bilo potrebno na obali, na tako
               izpostavljenem nacionalnem področju oblikovati eno univerzitetno intelektualno
               središče. To nam je uspelo narediti. Mislim, da smo umestili s tem Koper, ki je bil v
               bistvu iz kulturnega vzornega kota leta in leta, desetletja ena gluha loza smo
               umestili ne samo v slovenski intelektualni prostor ampak tudi evropski intelektualni
               prostor na univerzitetni ravnini. Zadnje čase se dogaja, da to univerzo posebno pa
               humanistiko načrtno menjajo. Jaz nisem nasproten racionalizaciji in pač varovalnim
               ekonomskim ukrepom, ki jih je treba več ali manj sprejeti sem pa nasproten temu, da
               se uveljavlja na univerzi kultura ne dialoga, nespoštovanja zakonov in norm in tudi
               sodnih ../ nerazumljivo./.., da se uveljavlja prepričanje, da se avtonomija univerze
               osredotoči na rektorja, ki si prisvaja vlogo samodržca. <stage type="mag"/><stage>(nadaljevanje)</stage> Rezultati take situacije so seveda atmosfera pritiska
               strahu in življenjska ogroženost univerzitetnih profesorjev. Če bo slovenska univerza
               šla po poti, ki jo je izbrala koprska drvimo v pobudo. Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp135">

               <speaker>PREDSEDNIK MAG. BRANK GRIMS:</speaker>

               <p>Besedo ima dr. Ivo Lukšič.</p>
            </sp>
            <sp xml:id="SDT6-OZIZKŠIM-javna-1-2012-10-15.sp136">

               <speaker>DR. IGOR LUKŠIČ:</speaker>

               <p>Spoštovani predsedujoči, hvala za besedo. Spoštovani kolegi, kolegice. Poslanka. </p>
               <p>Jaz sem zaposlen na Ljubljanski univerzi od leta 1986, bil sem predstojnik ../
               nerazumljivo./.. prodekan, dekan te fakultete. Bil sem tudi v ekipi, ki jo je
               imenovala rektorica 2007 za pripravo novega Zakona o visokem šolstvu. V tisti ekipi
               smo bili trije, ki smo se, potem znašli v vladi, nobeden ni bil pristojen za visoko
               šolstvo, ampak v tistem letu smo si izmenjali, to je ekipa, ki je štela 10 ljudi
               ogromno gradiva o tem, kako bi se bilo treba lotiti Zakona o visokem šolstvu in
               katera so odprta vprašanja. Ko sem za 7 mesecev sprejel vlogo ministra odgovornega za
               visoko šolstvo sem takoj imenoval skupino ljudi, v kateri so bili predstavniki vseh
               struktur visokega šolstva, skupina je štela ene 15 ljudi iz ministrstva tudi iz
               privatnih šol in ti so do februarja, ko sem predal posle ministru že opravili neko
               delo, evidentirali vprašanja in že našli neke odgovore na to. Iskanje konsenza.
               Najprej o tem, kaj je problem in potem konsenza o odgovorih na ta vprašanja,
               odgovorih, ki jih mi kot, če hočete izvajalci, se pravi, univerzitetni profesorji in
               študentje in če hočete tudi gospodarstvo, ker so bili tudi iz gospodarstva v tej
               ekipi, se pravi, to kar mi v Sloveniji znamo ugotoviti za problem, znamo ponuditi
               odgovor in znamo tudi izpeljati, za to gre pri zakonu. Ne za to, kaj si vsaka
               trenutna oblast izmisli, da mora izpeljati in potem to tudi uveljavi. Danes je bilo
               že večkrat omenjeno, kako imamo nesrečo z visokošolsko zgodbo. Leta 2004 smo mi v
               Sloveniji uvedli agencijo, ki je začela z delom in je bila leta 2006 ukinjena,
               pristojnosti so bile prenesene, potem na strokovni svet, potem je bila ponovno
               uvedena 2009 in se sedaj spet ukinja oziroma preoblikuje. Kako naj kdo, ko gleda to
               od zunaj verjamem, da je ta država sploh kredibilna pa ne samo pri vprašanju visokega
               šolstva, gre tudi pri drugih rešitvah, če vsake tri, štiri leta spreminjamo neke
               ključne institucije, ki so pomembne, da bi nadzirale še ene bolj ključne institucije,
               ki imajo daljšo zgodovino in tradicijo? Rad bi povedal še. Pri visokošolskem prostoru
               je jasno, da ključni kriteriji, prakse nastajajo znotraj starih univerz. Tam se
               oblikujejo vzorci obnašanja, tam se oblikujejo akademski standardi in nobeden od
               zunaj ne more teh standardov prilagajati po lastni podobi še najmanj pa nekdo, ki
               deluje po stališču ../ nerazumljivo./.. ali nekdo, ki sploh ne razume, zakaj gre pri
               univerzitetni zgodbi. Gre za eno ključnih razvojnih vprašanj, to kar je kolega Novak
               zelo dobro pokazal - ali ali. V katero smer gremo, ali bomo šli v smer svobode,
               ustvarjalnosti ali pa v drugo smer podrejenosti in bomo pri nas šolali samo študente
               in dijake za neko poslušno držo, ki kmalu ne bo več poslušna samo pred <stage type="mag"/> <stage>(nadaljevanje)</stage> lastno oblastjo, ampak bo
               poslušna pred kakšno boljšo tujo oblastjo. Torej, tu imamo možnost drugačne prakse,
               lotevanja tega področja po drugačnih načelih, kot dediči razsvetljenstva.
               Razsvetljenstvo zahteva razpravo, demokracija zahteva razpravo v upanju, da se
               razpravljavce posluša in se potem ukrepa. Razprava, ki je narejena samo kot del
               postopka, tako kot si ta vlada to predstavlja, se pravi: mi bomo opravili to
               razpravo, ker je bila nujna, ker je opozicija zahtevala in potem bomo šli naprej. To
               je slabo. Mi moramo v Sloveniji doseči nek konsenz o tem kaj je univerza. Ne moremo
               pustiti, da bo univerza določena zmeraj na novo, glede na to kateri trije, kot se je
               tukaj en od študentov izpostavil, se bodo skupaj zbrali in rekli: Mi smo univerza in
               bomo zdaj kandidirali za sredstva in si delili denar.</p>
               <p>Jaz mislim, da ni dobro, da je tako ukinitev agencije leta 2006, kot zdajšnji poskus
               v službi ene same zgodbe in sicer te, da ne pride do evalvacije in reakreditacije
               tistih fakultet, ki so bile ustanovljene leta 2000 v času Bajukove vlade, ki so bile
               ustanovljene v letih 2004-2008 v času prve Janševe vlade. Spremembo zakona se vedno
               umika resno akreditacijo teh fakultet. In veste kaj so dobile te fakultete - da bodo
               imele 10 redno zaposlenih profesorjev. Oni so bili takrat vzpostavljeni z 10 podpisi
               profesorjev, ki niso bili nikoli tam potem zaposleni. In dopisna univerza ni
               univerza, univerza, ki nima redno zaposlenih ljudi, s prostorom, predavalnico,
               knjižnico - ni univerza. Ne more biti javna knjižnica, občinska, pripoznana, kot
               univerzitetna knjižnica. In to bi vsaka akreditacija ugotovila. Zato je treba pustiti
               NAKVIS-u, da opravi ta posel, da se ugotovi, da neke univerze oziroma neke fakultete
               ne izpolnjuje osnovnih pogojev, da bi se lahko tako imenovale. Delavska-punkerska
               univerza zagotovo ne bo zaprosila za akreditacijo, ker nima tovrstnih ambicij, da bi
               podeljevala nazive.</p>
               <p>Torej, jaz mislim, da je dobro vsaj to, da smo opravili to razpravo, da pokažemo vsaj
               drug drugemu, da nam je mar kaj bo v univerzitetnem prostoru. Žal mi je, da se večina
               univerzitetnikov ne zaveda, da v sodobni demokraciji ni problem samo argument, ampak
               je vprašanje tudi moč in bi bilo prav, da bi prišli na to razpravo, da pokažejo, da
               je tudi njim mar, ne samo za njihovo lastno pozicijo, kot so jim nekateri očitali,
               ampak jim je mar za tak razvoj v Sloveniji kot si ga želimo in kot ga v resnici
               predavamo našim študentom. Hkrati pa sem vesel, da je tu vztrajalo v tej razpravi kar
               nekaj kolegov, ki ne puščajo tako usodnega, pomembnega vprašanja samo v rokah
               poslancev, zlasti večine, ki nekako nima čuta za to kaj so prioritete v tej
               Sloveniji.</p>
               <p>Zato bi na koncu, seveda brezupa zmaga, predlagal Državnemu zboru, da ne izglasuje
               začetka oziroma sploh uvrstitve na dnevni red te točke, da jo umakne, da gre v
               razpravo z ekipo, ki bo postavila ta ključna vprašanja, nanje odgovorila in potem
               prišla po verifikacijo v Državni zbor in po oblikovanje politične večine za to.</p>
               <p>Hvala.</p>
            </sp>
            <sp xml:id="SDT6-OZIZKŠIM-javna-1-2012-10-15.sp137">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima prof. dr. Peter Glavič, prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp138">

               <speaker>PROF. DR. PETER GLAVIČ:</speaker>

               <p>Dovolite, da se v replikah oglasim na nekaj trditev.<stage type="mag"/> <stage>(nadaljevanje)</stage> Najprej, ravno zaradi tega, kar je bilo v razpravah,
               sem pokazal podatke, ki so mednarodno overjeni po določeni metodologiji. Tam je še
               kar nekaj izvodov, predlagam, da jih tudi Državni zbor, takrat ko bo razpravljal o
               tej zadevi. Zaključek, ki sem ga dobil po tej razpravi je točno tak, kot ga je
               povedal predhodnik. Množica visokošolskih zavodov, samostojnih in zasebnih, ki ne
               izpolnjujejo pogojev za reakreditacijo in zaradi tega je treba spremeniti zakon.
               Mislim, da to ni pravilno. Če so neki objektni razlogi se lahko za nek določen čas
               akreditacija podaljša, te stvari poznamo. Jaz poznam ameriški sistem in vem, da so
               takšne možne zadeve, ampak načeloma morajo izpolnjevati pogoje, sicer ne zaslužijo
               podaljšanja in zaradi tega ne bo nič hudega. Jaz sem zato pokazal to primerjavo, kjer
               vidimo, da smo na drugem mestu po številu zavodov na milijon prebivalcev. Romunija je
               medtem že šla drugam, kar je bilo danes omenjeno, ona jih je znižala. Tako, da ne bo
               nič hudega, če bo kdo od teh odpadel zaradi nekakovosti.</p>
               <p>Nezaupanje sedanji politiki temelji žal na izkušnjah iz let 2004 do 2008 in tudi
               letošnji. Mi imamo zelo slabo izkušnjo, recimo z razpisom, ki je bil poleti in kjer
               so nam zavrnili vlogo samo zaradi tega, ker smo napisali Univerza v Mariboru,
               Fakulteta za kemijo, pa ulico od kemije ne od univerze. Ne da bi odprli kuverto v
               kateri je bil podpis rektorja, in ne da bi nam po Zakonu o upravnem postopku dali
               8-dnevni rok, da popravimo to, če ne sme biti. Ampak, tako je v registru napisano,
               kot smo mi dali gor. Seveda FUŠD pa je dobil ogromno denarja. Tistih 10 milijonov ste
               mislili za redna sredstva, ampak tu jih je skoraj še enkrat toliko. Jaz bi rad tole
               rekel, torej, peer-review, kolegialni pregled je nekaj na čemer temelji svetovna
               visokošolska sfera, univerza. In če gledate, recimo vam bom povedal en primer. Vsi
               ministri, ki prihajajo iz Univerze v Ljubljani praviloma udarijo po univerzah in
               visokem šolstvu. Ne gre zdaj samo za obstoječa dva ministra, Šušteršiča in Turka,
               ampak tudi Križanič je znižal sredstva. Tudi Mramor je bil zelo proti univerzam, kar
               dokazuje, da so oni kvečjemu še bolj kritični do univerze, kot pa so drugi ljudje.
               Tako, da ne drži...</p>
            </sp>
            <sp xml:id="SDT6-OZIZKŠIM-javna-1-2012-10-15.sp139">

               <speaker>DR. IGOR LUKŠIČ:</speaker>

               <p>...Tukaj bi bilo dobro, da se malo ustavite. Jaz recimo prihajam... jaz govorim... iz
               Univerze v Ljubljani, in tudi Križanič ni zmanjšal...</p>
            </sp>
            <sp xml:id="SDT6-OZIZKŠIM-javna-1-2012-10-15.sp140">

               <speaker>PREDSEDNIK MAG. BRANKO GRIMS:</speaker>

               <p>...Spoštovani...</p>
            </sp>
            <sp xml:id="SDT6-OZIZKŠIM-javna-1-2012-10-15.sp141">

               <speaker>DR. IGOR LUKŠIČ:</speaker>

               <p>...ampak je povečal sredstva...</p>
            </sp>
            <sp xml:id="SDT6-OZIZKŠIM-javna-1-2012-10-15.sp142">

               <speaker>PREDSEDNIK MAG. BRANKO GRIMS:</speaker>

               <p>Gospod Lukšič, z vsem spoštovanjem, pustite govornika, da konča in da ne skačemo en
               drugemu v besedo.</p>
            </sp>
            <sp xml:id="SDT6-OZIZKŠIM-javna-1-2012-10-15.sp143">

               <speaker>PROF. DR. PETER GLAVIČ:</speaker>

               <p>Gospodarstvo, jaz mislim, da sta bila ta dva sicer dogovorjena, da bosta nastopila,
               oziroma trije, ampak jaz sem bil v gospodarstvu in sem tudi zdaj v NAKVISU naredil
               tisti izpit ali kaj je že, da lahko ocenjujem te, ker sem v pokoju, nimam nekega
               konflikta interesov, ampak mi moramo dati mladim trajno znanje, vedeti kako se znanje
               dobiva, obnavlja, ne pa jih naučiti samo zelo konkretnih stvari. tudi te so sicer
               pomembne, ker na njih delamo, ampak to ni osnovna stvar, on se mora naučiti za 40 ali
               celo 45 let dela. In zato se ne morem strinjati s tem, kar je bilo rečeno. O
               odprtosti pa se strinjam in imamo, mi smo v Inženirski akademiji pripravili predloge
               o tem kaj je treba narediti, da se bo ta prostor odprl ravno takšnim ljudem, ki so
               dosegli nekaj v gospodarstvu.</p>
               <p>Prav tako se ne morem strinjati s tem, kar je dekan Tiša...</p>
            </sp>
            <sp xml:id="SDT6-OZIZKŠIM-javna-1-2012-10-15.sp144">

               <speaker>PREDSEDNIK MAG. BRANKO GRIMS:</speaker>

               <p>Gospod dr. Glavič...</p>
            </sp>
            <sp xml:id="SDT6-OZIZKŠIM-javna-1-2012-10-15.sp145">

               <speaker>PROF. DR. PETER GLAVIČ:</speaker>

               <p>...raziskovanje...</p>
            </sp>
            <sp xml:id="SDT6-OZIZKŠIM-javna-1-2012-10-15.sp146">

               <speaker>PREDSEDNIK MAG. BRANKO GRIMS:</speaker>

               <p>...Že na začetku ste imeli besedo, pa ste podaljšali, zdaj ste tudi že prekoračili.
               Dajte prosim počasi zaključiti.</p>
            </sp>
            <sp xml:id="SDT6-OZIZKŠIM-javna-1-2012-10-15.sp147">

               <speaker>PROF. DR. PETER GLAVIČ:</speaker>

               <p>Dobro, da...</p>
            </sp>
            <sp xml:id="SDT6-OZIZKŠIM-javna-1-2012-10-15.sp148">

               <speaker>PREDSEDNIK MAG. BRANKO GRIMS:</speaker>

               <p>....še dva sta prijavljena, ki nista niti besede še dobila, za vami...</p>
            </sp>
            <sp xml:id="SDT6-OZIZKŠIM-javna-1-2012-10-15.sp149">

               <speaker>PROF. DR. PETER GLAVIČ:</speaker>

               <p>...Rad bi rekel samo to, da ne bi ta razprava zdaj izzvenela nekritično ali <stage type="mag"/><stage>(nadaljevanje)</stage> pa kakorkoli. Mi seveda vemo, da
               so tudi na univerzah napaka in da bi jih bilo možno izboljšati. Pravi zaključek bi
               bil, da rečemo, vzemimo skupaj to, kar je naredila skupina, ki jo je omenjal gospod
               Lukšič, vzemimo to kar je naredil minister Turk, ko je bil, minister za razvoj ali
               nekaj podobnega in je imel nekih 6, 7 skupin, v katerih smo sodelovali, novelirajmo
               to in naredimo to tako, da bomo naredili dobro za državo in za njene prebivalce in da
               bomo obdržali ugled v svetu. Jaz sem pokazal, mi smo na 21 do 36 mestu kot država na
               področju izobraževanja in posebej visokošolskega izobraževanja. Sicer smo na 51., 57.
               mestu med recimo 120., 140-imi državami in seveda to pomeni, ne uničujmo tega, ampak
               ga razvijmo. Če je v NSKVIS-u, če so trije ljudje iz univerze, ki so sigurno na
               nasprotnih stališčih kot so samostojni zavodi pa višješolske, potem je to samo dobro,
               da jim pokažejo kje je pot v kakovost.</p>
            </sp>
            <sp xml:id="SDT6-OZIZKŠIM-javna-1-2012-10-15.sp150">

               <speaker>PREDSEDNIK MAG. BRANKO GRIMS:</speaker>

               <p>Še dva sta prijavljena. Prvi ima besedo gospod Jože Jerovšek. Prosim.</p>
            </sp>
            <sp xml:id="SDT6-OZIZKŠIM-javna-1-2012-10-15.sp151">

               <speaker>JOŽEF JEROVŠEK (PS SDS):</speaker>

               <p>Hvala lepa. Pravzaprav sem bil čisto zgodaj prijavljen pa me je kolega pač
               solidarnosti dal drugi prej besedo in sedaj nisem več pričakoval besede.</p>
               <p>Ampak kljub temu moram reči, da se strinjam s tistim, kar je bivši minister Svetlik
               povedal, da se ponavljajo časi iz ministrovanja ministra Zupana, ampak zakaj? Zaradi
               tega, bom odkrito povedal, ker me današnji zbor spominja na to, kako so, s kakšnim
               odporom oziroma zaničevanjem so se univerze spravile na ministra Zupana, ko je bila
               resolucija o razvoju visokega šolstva. 10 dni so pošiljali univerzitetne oblasti
               študente in iz tajništva delegacije v izmenah in so govorili kar naprej in naprej.
               Moge je bil predsednik, je to omogočal, zato da so obstruirali sprejem resolucije o
               razvoju visokega šolstva pa je celotni sferi lahko žal, po mojem. Kajti minister
               Zupan ni imel veliko, moram povedati pravega posebnega političnega občutka, bil je pa
               poštenjak in dober tudi znanstvenik in je imel poštene namene. Tudi je hotel, da se
               ta razmerja med humanističnim študijem in tehničnimi in naravoslovnimi spremenijo.
               Morda ne bi bili tako v strašni krizi kot je ta država, če bi univerzitetna sfera,
               kjer ima oblast in nad oblast humanistične vede prisluhnila poštenim namenom ministra
               Zupana. Moram povedati, da frontalni napad kot da je vse že avtoritarno, ko sem ga
               slišal se mi zdi nekorektno in se pridružujem pozivu Maše Kociper, ki je prej, sicer
               v ../ nerazumljivo./.. stilu pozvala akademsko sfero k odzivom in sporočilom na
               aktualne zadeve, sam bom rekel ../ nerazumljivo./.., ali se bo kdo odzval za šolstvo
               nesprejemljivo raboto gospoda Jankovića, ko je ravnatelje šol in vrtcev pozval drugo
               jutro, da so mu morali aplavdirati in podpirati očitno kazniva dejanja. Nihče se ni
               odzval s te sfere še za enkrat. Ali podpirate take rabote? Mislim, da bi bilo na
               mesto, da bi se na to odzvala akademska sfera. Zamislite si, če bi nekdo drug iz
               drugega političnega pola vsi časopisi in mediji bi bili preplavljeni, zato sem opazil
               veliko nekritičnosti <stage type="mag"/><stage>(nadaljevanje)</stage> danes
               oziroma preveč kritičnosti do enega sem pa bil 20 let v gospodarstvu, z gospodom
               Glavičem sva včasih sodelovala službeno in vam moram povedati, da je gospodarstvo je
               v veliko večjih stiskah še, tega se pa moramo zavedati. Moramo se tega zavedati. Sem
               prebral danes od ../ nerazumljivo./.. Sem neopredeljen, ampak upam, da se bo sfera
               odzvala. Če je 10 % od tega kar on tam piše v Akademski sferi, potem stanje ni v redu
               in je potrebno pometati tudi pred lastnim pragom. Govoriti, da se bo ta z NAKVIS-om
               vse absolutno narobe in da bo sedaj spolitizirano, tudi sedaj so politiki v njim ali
               pa osebe, ki zvenijo politično, absolutno in vedno bo tako, ampak predloge za NAKVIS
               bodo dale univerze. Ali zaupate univerzam, da bodo predlagala poštene ljudi, je
               znotraj univerz avtonomija? Bodo prišli normalno ljudje naprej, saj predlaga jih pa
               ne vlada. Slišal sem dosti enostranskih pogledov danes, mislim da v akademski sferi
               ni bila narejena korist, ker se je šlo preveč enostransko in spolitizirano,
               agitropsko in preveč sovražnega, napadalnosti do sedanje oblasti. Hvala lepa.</p>
            </sp>
            <sp xml:id="SDT6-OZIZKŠIM-javna-1-2012-10-15.sp152">

               <speaker>PREDSEDNIK MAG. BRANKO GRIMS:</speaker>

               <p>Hvala. Dovolite še zadnja razprava. V Sloveniji je že dolgo edino naravno, edino
               realno, da ima zadnjo besedo ženska in zato vabim k razpravi gospo Janjo Napast.</p>
            </sp>
            <sp xml:id="SDT6-OZIZKŠIM-javna-1-2012-10-15.sp153">

               <speaker>JANJA NAPAST (PS SDS):</speaker>

               <p>Hvala lepa za besedo. Lepo pozdravljeni vsi skupaj, ki ste še ostali tukaj v
               dvorani.</p>
               <p>Jaz sem šele pred kratkim postala poslanka, prej sem bila še študentka na filozofski
               fakulteti tako, da sem zelo kritično gledala na ta zakon. Rada bi podala zelo
               objektivno mnenje.</p>
               <p>Dejstvo je, da je sprememba Novele Zakona o visokem šolstvu začetek reforme na
               področju vzgoje in izobraževanja. Neposredno ne bo vplival na del visokega šolstva,
               bo pa vsekakor strukturno posegal v visokošolski prostor, kar pa je tudi prav. Zakaj?
               Res je, da je vlada avgusta sprejela uredbo o javnem sofinanciranju visokošolskih
               zavodov, je zmanjšala sredstva za 20 milijonov evrov, vendar do tega ne bi prišlo, če
               ne bi bilo v našem izobraževanju z našim sistemom v Sloveniji nekaj hudo narobe. Za
               šolsko leto 2011 - 2012 je bilo navedeno razmerje študentov med družboslovci in
               naravoslovci 1:11. 42 % vseh diplomantov iste generacije je družboslovcev, samo 3.9 %
               je naravoslovcev. 7 % od tega je humanistov, kar je pod evropskim, ki je 10 %.
               Diplomanti so nezaposljivi. Niti nimamo takšnega trga dela, ki bi lahko zaposlil
               toliko družboslovcev. Dejstvo je, da moramo izobraževati tiste kadre, ki imajo
               možnost za delo, ob tem ne smemo zapostaviti programe nacionalnega pomena, namreč
               sama kot sem že omenila prihajam iz filozofske fakultete in pred kratkim sem bila
               študentka splošnega in primerjalnega jezikoslovja in se zavedam pomembnosti določenih
               programov, ki niso tako tržno usmerjeni, ampak mimogrede do 2016 bo potrebno
               akreditirati okoli 600 študijskih programov in vse visokošolske zavode, ki so bili
               ustanovljeni do 2010. Poleg tega je potrebno poudariti, da je v visokem šolstvu in
               znanosti nastala 10 milijonov evrov finančna luknja. Kaj se je v preteklosti dogajalo
               s tem denarjem, ne vem oziroma verjetno ni bila tukaj samo politika ali pa tudi in je
               prihajalo do kakšnih izobraževalnih lobijev? Če natančno pogledam v zakon spremembo
               sestavke NAKVIS-a bo vlada lahko imenovana več članov sestava sveta <stage type="mag"/> <stage>(Nadaljevanje)</stage> strokovnjakov. To pa je tudi uspešna
               praksa v tujini. Na primer Švedska. Na Švedskem se člane imenuje Vlada. V Avstriji,
               člena sveta agencije imenuje pristojni zvezni minister. Na Danskem deluje neodvisna
               organizacija, ki jo finančno ministrstvo za šolstvo, predsednika imenuje tudi Vlada.
               In seveda se tukaj strinjam, da gre za zrelost vsake Vlade tista, ki odloča, koliko
               politikantstva bo vnašala in če ga sploh bo. Zakaj moramo zmeraj dvomiti. Sicer pa
               sprememba tega zakona ni sporna. Upoštevajoč opomin Evropske komisije, da obstoječi
               sistem izvajanja transnacionalnega izobraževanja pomeni omejitev svobode
               ustanavljanja izobraževalnih zavodov, ter povečuje breme tujega izvajalca
               visokošolskih dejavnosti, ministrstvo dopolnjuje s 33.c členom zakona. Evropska
               komisija nas torej opozarja, nas opominja, da je Slovenija dolžna to področje urediti
               zaradi svoboščin v Evropski uniji, tudi za lažji prosti pretok ljudi. In ta sprememba
               zakona to omogoča. Trditi, da vstop tujih izobraževalnih zavodov, da bo brez pravega
               nadzora, pomeni grožnjo nad kakovostjo, je popolnoma neopravičeno. Slišali smo že
               večkrat, zakaj, saj se nadzor zaradi tega ne bo zmanjšal ali poslabšal. To je tudi v
               pristojnosti vsake Vlade, da se to ne naredi. S spremembo resolucije bi imeli možnost
               odpiranja novih programov, domačih in tujih, ki bi zadovoljevale potrebe trga. To ne
               pomeni, da bi prišli vsi tehnološko usmerjeni poklici, čeprav bi bilo to zelo
               potrebno, ampak bi se razvijala tudi družboslovna znanost, programi, ki jih pri nas
               mogoče še ne poznamo in nimajo možnosti vključitve v sistem. Naj tukaj povem osebne
               izkušnje. Tudi dostop do študija je zelo relativen pojem. Nekdo, ki bi se lahko
               vpisal na univerzo, sicer javno, brezplačno, pa nima možnosti plačati si stanovanja,
               prehrane izven domačega gospodinjstva itd., in to so po navadi doživljali tudi moji
               prijatelji in prijateljice iz socialnega dna. In to se ne povečuje s tem zakonom,
               ampak gre za konstantno spopadanje s tem vsesplošnim problemom. Sedaj, ko smo v
               krizi, pa seveda pride to še bolj do izraza.</p>
               <p>Izobraževanje res ni tržno blago, ampak posel oziroma družba okoli nas postaja taka.
               In to je globalen problem, če lahko tako rečem, kar ni kriva ne ta ne prejšnja Vlada.
               Zato moramo prilagoditi tudi znanje in res je, da konkurenca sama po sebi ne prispeva
               k večji kakovosti, ampak prisili pa, da se človeško znanje neprestano razvija naprej,
               z novimi metodami znanja in zato bo razgiban, raznolik prostor vsekakor ponudil več,
               dovolj ustvarjalnih ljudi. Če vzamemo v zakup, mladi tako ali tako vse bolj radi
               potujemo in si mednarodna delovna sila z mednarodnim vrednim znanjem vsekakor zasluži
               večjo možnost. Zdi se mi, da je toliko hrupa zaradi te spremembe novele zakona o tem,
               da bi radi ostali žal nekateri nedotakljivo. Poglejmo tudi zakaj. Sicer podatka o
               tem, koliko študentov je fiktivno vpisanih, ni. Dejstvo pa je, da tretjino študentov
               ne konča študija. Ugibanja sicer obstajajo, da izmed sto tisoč študentov od 10 do 30
               tisoč študentov je opisanih fiktivno. V letu 2005 fiktivni vpisi prestavljajo za
               državo zgrešeno investicijo v višini 2 milijona 700 tisoč evrov. Tri leta kasneje,
               2008 - 3 milijone 700 tisoč evrov. Sicer enotna evidenca vpisa v visoke šole oziroma
               v fakultete in kateri programi to študentom, ki niso študenti, to omogočajo, ne
               obstaja. Prejšnja Vlada je to sicer obljubila, da bo vzpostavila to evidenco, vendar
               sedaj se je obljuba prestavila do leta 2013-2014. In tisti, ki nazivajo, da so
               visokošolski zavodi paraziti, to sami sebe imenujejo, da so paraziti oziroma napadajo
               Vlado na tak način, <stage type="mag"/> <stage>(Nadaljevanje)</stage> je
               potrebno prenehati tako tolmačiti, ker niso zavodi, izobraževalni paraziti, ampak smo
               paraziti v bistvu mi, ki se vpišemo na te fakultete in imamo status študenta. Bodimo
               iskreni, ne. Tako da, gre v bistvu za spremembo razmišljanja v ljudeh. Ne moremo na
               tak način izkoriščati tudi države. Spreminja se tudi 23. člen zadnjega zakona...</p>
            </sp>
            <sp xml:id="SDT6-OZIZKŠIM-javna-1-2012-10-15.sp154">

               <speaker>PREDSEDNIK MAG. BRANKO GRIMS:</speaker>

               <p>Gospa Napast, je že močno potekel, tako da, bom prosil za zaključno misel, tudi iz
               spoštovanja do vseh, ki so vztrajali do konca.</p>
            </sp>
            <sp xml:id="SDT6-OZIZKŠIM-javna-1-2012-10-15.sp155">

               <speaker>JANJA NAPAST (PS SDS):</speaker>

               <p>Hvala. Pravzaprav lahko zaključim, da reforma o izobraževanju je res nujno potrebna
               na vseh segmentih. Zdi se mi premajhna povezava med študenti in gospodarstvom. Denar
               bi morali vlagati v modele povezovanja in plačanega pripravništva, za kar se zavzema
               tudi Slovenska demokratska mladina. Prepričana sem, da je dolgoročni ključ praktično
               usposabljanje, in da je relacija študent-podjetje-profesor fakultete, nujna. Zakaj je
               študent brez praktičnega znanja in tudi če ustreza razpoložljivosti delovnega mesta,
               nima izkušenj. Zato moramo poskrbeti, da pride študent na trg dela pripravljen. Vse
               to je naš skupen družbeni problem vseh nas in nobena Vlada ne bo opravljala s tem
               denarjem, ki je namenjen univerzam in drugim izobraževalnim zavodom, zato se ne
               moremo strinjati z izjavo, da se avtonomija javnega visokega šolstva zmanjša. Koga in
               na kakšen način bomo izobraževali, je domena povezanosti, ja, in jaz tukaj še zmeraj
               vztrajam pri povezanosti in harmoniji sožitja univerz politike. Zmanjšati število
               družboslovcev, povečati število humanistov, ohranjati zdrava jedra, določiti
               kriterije glede fiktivnega vpisa, uspešnosti študentov, njihovih dosežkov in
               prioritet slovenske prepoznavnosti na mednarodnem prostoru ter ohranitev tistih
               izobraževalnih jeder, ki so dobri in učinkoviti. Gledati tako s kapitalnega vidika
               kot tudi ne kapitalnega. Hvala lepa. /Aplavz./ Lahko še en stavek.</p>
               <p>Se mi pa zdi, da je spodbujanje nestrpnega dialoga tisto, kar nas degradira že ves
               ljubi čas samostojne Republike Slovenije.</p>
            </sp>
            <sp xml:id="SDT6-OZIZKŠIM-javna-1-2012-10-15.sp156">

               <speaker>PREDSEDNIK MAG. BRANKO GRIMS:</speaker>

               <p>Hvala. Kot rečeno, je imela danes, tako kot je v Sloveniji edino naravno, ženska
               zadnjo besedo. Dovolite torej za konec še z moje strani samo nekaj opomb.</p>
               <p>Najprej, da bi se iskreno zahvalil vsem vam, ki ste vztrajali do konca. Zahvalil bi
               se tudi vsem, ki so bili tukaj, pa so že predčasno odšli in so s svojimi prispevki,
               bodisi pisnimi ali pa tukaj dani razpravi obogatili naš prostor in to javno
               predstavitev mnenj. Zahvalil bi se tudi službam, ki so s svojim delom omogočile
               uspešno izvedbo te javne predstavitve mnenje, ki je bila izjemno dolga in obsežna.
               Imeli smo okoli 60 razprav. Trajala pa je, kot vidite sami, približno šest ur. Nič
               slabega ne vidim v tem, čeprav sem dobil nekaj opomb in so bile opravičene in jih
               sprejemam, da so bile nekatere razprave, zlasti na začetku izrazito ideološko
               obarvane. Sam odkrito povem, da sem to namerno dopuščal, zato da se vidi, kako
               zabrisana je meja v Sloveniji med stroko in politiko in morda je tudi to ena dobra
               osnova za bolj realno iskanje skupnega konsenza, ki bi ga po mojem mnenju na področju
               visokega šolstva morali doseči. Trdno sem prepričan, da je naš skupni cilj, da bi se
               zanj namenilo najboljši pogoji in čim več sredstev, moramo pa se zavedati, da če bomo
               to želeli storiti ob sprejemanju proračuna, bomo to morali nekje vzeti. In glede na
               to, da so vsi v stiski, da je celotna družba v stiski zaradi minulih izgubljenih let,
               je to izjemno težko storiti in vedno zaboli nekoga drugega. Zato je tukaj tehtanje
               vrednot. Jaz sem prepričan, da bo Državni zbor zmogel in z našo, pač pravo mero, kar
               se tega tiče. Naj tudi opozorim, glede na to, da sem dobil tudi nekaj protestov
               zaradi ravnanja posameznikov, ki so naredili na nek način en protest v nekih majicah,
               sam osebno mislim, da je to čisto naravno, da sodi zraven k parlamentarizmu in sam
               osebno bi edino, kar bi dejal, bi rekel, da bi bili veliko bolj verodostojni, če bi
               bili tukaj že, ko sem tri leta zaman opozarjal, da moramo spremeniti svoj odnos do
               podjetništva, do znanja, vzpostaviti temu naklonjeno okolje in seveda s tem
               preprečiti odliv podjetnikov, odliv znanja v tujino in v zadnjemu obdobju celo,
               zadnja tri leta že tudi odliv mladih družin. S tem odhaja nekdo, ki je najbolj
               produktiven del družbe in tega z ničemer ni mogoče nadomestiti in tukaj bo potrebno
               še več poguma, <stage type="mag"/> <stage>(Nadaljevanje)</stage> da bo
               Slovenija po svojem položaju, po naklonjenosti znanju, po vsemu kar potrebujejo
               podjetniki, od delujočega sodstva, če želite, do univerze do cen nepremičnin in vsega
               ostalega, davčne politike, bančnega sistema, vsaj primerljiva s sosednjo Avstrijo.
               Dela nas torej čaka še veliko.</p>
               <p>Vsem, ki ste danes pripomogli k temu, da bi bilo delo čim boljše, še enkrat iskrena
               hvala. Srečno vam in srečno Slovenija! <title>Javna predstavitev mnenj je bila končana
                  15. oktobra 2012 ob 14.48.</title>
               </p>
            </sp>
         </div>
      </body>
   </text>
</TEI>
