<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KPDZ-redna-47-2013-03-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9D8FA44DFFB23CB9C1257D1F005A70DF</idno>
               <idno type="custom" subtype="day">1357ACAA7C5B1D1AC1257B3A004536CF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=1357ACAA7C5B1D1AC1257B3A004536CF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KPDZ-redna-47-2013-03-26.KPDZ" n="47">
               <name>redna seja</name>
               <date when="2013-03-26"/>
            </setting>
         </settingDesc>
         <particDesc>
            <listOrg>
               <org xml:id="SDT6-KPDZ-redna-47-2013-03-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KPDZ-redna-47-2013-03-26.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">47. seja</stage>
            <stage type="date">(26. marec 2013)</stage>
            <stage type="chairman">Sejo je vodil Janko Veber, predsednik Državnega zbora.</stage>
            <stage type="time">Seja se je pričela ob 12. uri. </stage>
            


            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Predlagam, da začnemo.</p>
               <p>Spoštovani kolegici in kolegi.</p>
               <p>Začenjam 47. sejo Kolegija predsednika Državnega zbora.</p>
               <p>Dnevni red Kolegija ste prejeli z vabilom za današnjo sejo.</p>
               <p>In lahko preidemo takoj na <title>1. TOČKO DNEVNEGA REDA,</title> in sicer <title>DOLOČITEV ČASA OBRAVNAVE TOČK 12. SEJE DRŽAVNEGA ZBORA, KI SE BO ZAČELA V SREDO
               27. MARCA 2013.</title>
               </p>
               <p>Časovni potek ste tudi prejeli in vas sprašujem če želi kdo razpravljati o tem
               časovnem poteku.</p>
               <p>Gospod Möderndorfer, izvolite.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Hvala lepa.</p>
               <p>Jaz bi pri 5., 6., 7., 8. in 9. točki prosil za povečanje časa oziroma določitev
               časa, in bi šel kar po vrsti: pri 5. točki 30 minut poslanska skupina, razprava, 40
               minut pod 6. točko, pod 7. 20, pod 8. 20 minut in pod 9. 25. Gre za minimalen čas,
               tako da bi prosil, če se lahko to uvrsti.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Smo uspeli z vso hitrostjo zabeležiti? Smo.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Lahko še enkrat ponovim<gap n="..."/>
               </p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p><gap n="..."/>ali pa<gap n="..."/></p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p><gap n="..."/>Ne, saj mislim, da je. Hvala.</p>
               <p>Želi še kdo razpravljati o časovnem poteku?</p>
               <p>Torej, predstavnica vlade, izvolite. Generalna sekretarka Vlade, izvolite.</p>
            </sp>
            <sp who="SDT6:ŠarabonTanja">

               <speaker>TANJA ŠARABON:</speaker>

               <p>Ja, za uvodno predstavitev predloga zakona o ratifikacije pogodbe o pristopu Hrvaške
               k Evropski uniji Vlada predlaga 15 minut. To je 12. točka.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Pri ratifikaciji pristopne pogodbe Republike Hrvaška predlaga 15 minut za svojo
               predstavitev stališča. Hvala.</p>
               <p>Je še kakšna želja po razpravi?</p>
               <p>Gospod Prevc.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa.</p>
               <p>Glejte, gospod predsednik. Včeraj ste nekje omenjali za v torek, 2. aprila, to se
               pravi, ko bomo sprejemali zakon o ratifikaciji s Hrvaško, da bo tudi obisk hrvaške
               delegacije. In bolj natančno me zanima kako ste to predvideli, kdo bo sestavljal to
               hrvaško delegacijo in pa ali bo ta hrvaška delegacija prisotna v času razprave v
               dvorani, oziroma v dvorani verjetno ne, ali bodo prisotni na balkonu in seveda, če
               bodo ali je to, ne vem, praksa tudi v drugih parlamentih. To je moje vprašanje.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>No, izražen je bil interes s strani predsednice Vlade Republike Slovenije, da pride
               ob tej priložnosti v Slovenijo tudi predsednik hrvaške vlade in tudi zunanja
               ministrica. Jaz sem povedal, da je treba na dokončno odločitev o tem kdaj bo sama
               obravnava ratifikacije počakati na današnji Kolegij, tako da uradno bodo šla vabila
               po današnjem Kolegiju in napovedovati, da bi se, kdo vse se bo udeleževal pred tem bi
               bilo malo nehvaležno, tako da predlagam, da to prepustimo predsednici Vlade, da se
               odloči in povabi nekako, tako kot je bilo načrtovano že v njihovih prejšnjih
               dogovorih, vendar ne bi rad posegal v njihovo pristojnost. Je pa za pričakovati, da
               udeležba visokih predstavnikov s strani Republike Hrvaške bo. Jaz bi vas samo, kot
               vodje poslanskih skupin prosil, da poskušate slediti vsem tistim obvestilom, ki bi
               vam jih posredovali zaradi izvedbe udeležbe visokih predstavnikov Republike Hrvaške v
               Sloveniji ob tej priložnosti. Natančnejši potek samega protokola pa bo usklajen tako
               s predstavniki vlade, kot tudi Državnega zbora. in nekako apeliram na vas, da ste
               pozorni po tem, ko vas bomo obvestili o tem protokolu kako bo vse skupaj potekalo. Je
               pa za pričakovati, da bomo imeli, tako kot je bilo napovedano, obisk visokih
               predstavnikov Republike Hrvaške ob tej priložnosti, možnost gostiti v parlamentu.
               Temu tudi, če lahko povem, je bil potem tudi sam časovni potek nekako prilagojen, da
               se seja tudi začne ob 10. in glede na čas, ki bo najavljen in razprave se potem
               glasuje, je sprotno glasovanje pri ratifikaciji in potem se prekine seja in jo
               nadaljujemo ob 15. uri z ostalimi točkami dnevnega reda, tako da menimo da bo dovolj
               časa za vse te protokolarne obveznosti, ki bi nastale v primeru obiska visokih
               predstavnikov Republike Hrvaške.</p>
               <p>Želi še kdo razpravljati?</p>
               <p>Ja, gospod Jurša.</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Saj mislim, da tudi nekatere druge zanima kaj vse bo pri tej točki? Ker tu je zdaj
               samo napovedana točka dnevnega reda, kako se glasuje in kdaj je glasovanje.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Imate v mislih ratifikacijo? Ja. Torej, pri tej točki je Odbor za zunanjo politiko že
               opravil  svojo nalogo, tako
               imamo ratifikacijo lahko na dnevnem redu. Predvideno je v bistvu poročilo odbora<gap n="..."/>
               <stage>/Oglašanje v ozadju./</stage> Prosim? Tako je, amandmajev seveda na odboru ni bilo, tako
               sledi predstavitev stališča Vlade in potem predstavitev stališč poslanskih skupin o
               ratifikaciji, to je v skladu s poslovnikom.</p>
               <p>Če se vrnemo na čas, 15 minut je predvidela Vlada za svojo predstavitev stališča,
               delovno telo 5 minut in potem tudi poslanske skupine 5 minut. In potem po morebitnih
               obrazložitvah glasovanj posamezne poslanke in poslanca imamo predvideno sprotno
               glasovanje, tako da se bo glasovalo takoj. Predvidena je, kot vidite iz tega gradiva,
               dvotretjinska večina glasov vseh poslancev.</p>
               <p>Gospod Jurša, izvolite.</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Še podvprašanje. Zanima me, zaradi česa pa to ni bilo navedeno v tem gradivu, ki smo
               ga dobili za današnjo sejo?</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Česa ni bilo navedenega?</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>To, kar ste, predsednik, zdaj odgovarjali na moje vprašanje.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>A, kdo bo razpravljal in kako?</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Ja, tako. Ker pri drugih točkah dnevnega reda imamo točno zapisano časovnico.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>No, kot me obveščajo, je pri ratifikacijah ustaljena praksa oblikovanja časovnega
               poteka na takšen način. Večinoma se seveda ne sprejema amandmajev k ratifikacijam
               oziroma se ne sprejemajo, ker drugače je to nemogoče uskladiti na mednarodni ravni.
               Poslovnik je tu jasen, tako je tudi oblikovan ta časovni potek.</p>
               <p>Želi še kdo? Če ne, zaključujem razpravo.</p>
               <p>Preden preidemo na glasovanje, vas želim obvestiti, da je gospod Rihard Braniselj, ki
               je član Kolegija predsednika Državnega zbora, pooblastil gospo Kristino Valenčič, da
               ga nadomešča na današnji seji, in jo tudi pozdravljam.</p>
               <p>Prehajamo na odločanje. Na glasovanje dajem sklep: Sprejme se čas za obravnavo
               posameznih točk dnevnega reda 12. seje Državnega zbora, ki se bo pričela v sredo, 27.
               marca 2013.</p>
               <p>Kdo je za? <stage>(Vsi.)</stage></p>
               <p>Ugotavljam, da je sklep soglasno sprejet.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - SOFINANCIRANJE STALNEGA ČLANA SEKRETARIATA
                  COSAC V OBDOBJU OD 1.1.2014 DO 31.12.2015.</title>
               </p>
               <p>Tudi k tej točki ste prejeli gradivo, iz katerega je razvidno, da Odbor za zadeve
               Evropske unije, ki je na svoji 55. seji, 15.3.2013, sprejel sklep, da podpira predlog
               irskega predsedstva COSAC-u o sofinanciranju stroškov stalnega člana in nujnih
               tehničnih izdatkov. Irsko predsedstvo predlaga, da se obstoječo shemo podaljša tudi
               za obdobje 2014-2015, pod pogojem, da bo pismo o nameri za sofinanciranje poslalo
               vsaj 14 nacionalnih parlamentov. Se pravi, če mi sprejmemo takšno odločitev, mora
               vsaj še 13 parlamentov sprejeti takšno odločitev, da se ta shema nadaljuje.</p>
               <p>Odpiram razpravo glede opredelitve za pristop Državnega zbora k shemi o
               sofinanciranju stalnega članstva v COSAC. Sprejemate ta predlog z nasmehom, opažam,
               kajne? V redu. Torej ugotavljam, da ni prijavljenih k razpravi, zato zaključujem
               razpravo.</p>
               <p>Na glasovanje dajem naslednji sklep: Kolegij soglaša s shemo sofinanciranja stalnega članstva sekretariata Cosac v
               obdobju od 1. 1. 2014 do 31. 12. 2015. Kdo je za tak sklep?</p>
               <p>Ugotavljam, da je sklep sprejet soglasno.</p>
               <p>Hvala za glasovanje.</p>
               <p>S tem smo izčrpali tudi 2. točko dnevnega reda.</p>
               <p>Pri <title>3. TOČKI DNEVNEGA REDA - RAZNO</title>, sicer nismo dobili najave, da bi kdo
               podal kakšen predlog, želi pa besedo gospod Tanko. Izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo. Imam nekaj vprašanj. Najprej me zanima. Ta odločitev Državnega
               zbora, da se vzame akreditacija enemu izmed fotografov ali novinarjev v Državnem
               zboru. To se prav pogosto ne zgodi. Moram reči, da smo mi že v tem mandatu večkrat
               protestirali nad načinom dela novinarjev, nad tem, da so novinarji prihajali celo
               nenajavljeno v poslanske pisarne, poslancev, jih slikali, fotografirali in to ne
               posamično, ampak kolektivno. Pa nikoli nismo doživeli v tem mandatu tega, da bi se
               komurkoli izmed novinarjev karkoli dogodilo. Zdaj, da je prišlo pač očitno samo do
               enega posnetka z balkona Državnega zbora, v bistvu javnega prostora, tam kjer se
               lahko spremlja delo poslancev Državnega zbora. Posneta je bila ena fotografija in na
               osnovi tega je bila potem odvzeta akreditacija. Zanimajo me kriteriji, na osnovi
               katerih se jemljejo akreditacije tistim, ki spremljajo delo Državnega zbora. Jaz teh
               kriterijev ne poznam. Kot rečeno, imeli smo primer pri nas večjih, bom rekel,
               nenačrtovanih posegov novinarjev v poslanske pisarne. Tam so posneli in delo poslanca
               in njegov računalnik in vse druge zgodbe, to objavili brez kakršnekoli omejitve in se
               ni zgodilo nič. V tem primeru, ko se je pa posnelo mobitel, takrat morda še poslanke
               Bratuškove ali pa kasneje, gospoda Jakiča, je pa nekdo izgubil akreditacijo. To se mi
               zdi neobičajno in me zanimajo kriteriji za take odločitve v Državnem zboru. Hvala
               lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam. Jaz bi mogoče samo spomnil, tudi sicer bomo lažje pri točki razno
               obravnavali zadeve, če nas boste vsaj dve uri pred kolegije, obvestili, da imate
               željo razpravljati o konkretni temi. Ne glede na to pa prelagam, da mogoče na to
               vprašanje, ker je relativno sveže in aktualno, poda dodatna pojasnila gospa generalna
               sekretarka. Izvolite.</p>
            </sp>
            <sp who="SDT6:PrelesnikMojca">

               <speaker>MOJCA PRELESNIK:</speaker>

               <p>Hvala lepa. No, bom rekla, redko se zgodi, da se odvzamejo akreditacije, ampak se.
               Tudi v tem mandatu, februarja lani, se je akreditacija vzela in prav na hearingu,
               mislim, da je bilo pri ministru Erjavcu, ko se je novinar, ravno tako bom rekla,
               precej neprimerno obnašal, je bila ta akreditacija odvzeta. Sicer je pa to natančno
               regulirano v pogojih za delo predstavnikov medijev v Državnem zboru in v poglavju
               1.5., foto termini določajo in režim pri fotografiranju, da so tako imenovani <q>"close
               up-i"</q> prepovedani. Skratka, ne sme se snemati od blizu in tukaj je bil, po naši oceni
               storjen velik poseg v zasebnost in potem je procedura taka, da vodja službe za odnose
               z javnostjo predlaga odvzem akreditacije in potem se to izpelje. Kot rečeno, to je
               reko. Mi smo eden od tistih parlamentov, ki je najbolj odprt za novinarje, vendar je
               bilo v tem primeru, je bil poseg resnično velik. Vzeli smo pa eno akreditacijo in
               sicer tam, kjer smo ugotovili kdo je fotografiral. Pri prvem primeru smo sicer
               primarno akreditacijo res napovedali, napovedali odvzem, pozvali, da se izjasnijo,
               kdo je bil fotograf, vendar je urednik fotografije povedal, da on ne ve in on ni
               fotografiral, torej nismo imeli razloga, da mu ne sledimo v tej izjavi in njemu
               akreditacije potem nismo odvzeli. Odvzeli pa smo akreditacijo tam kjer je bilo jasno,
               kdo je fotograf in je bilo potem tudi objavljeno na spletu. Skratka, postopek je
               jasno urejen v pogojih za delo predstavnikov medijev v Državnem zboru. Hvala lepa.
                  
               </p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala za ta dodatna pojasnila. In mogoče še tudi z moje strani informacija, da je
               tudi gospod Samo Trpnik, ki predstavlja tudi novinarje nekako izrazil interes, da bi
               se sestal z vodstvom Državnega zbora in ga bom tudi sprejel iz razloga, da poskušamo
               tudi z njim pogledati kako je mogoče čim bolje organizirati delo v Državnem zboru,
               tako za novinarje, ki spremljajo naše delo, kot tudi naše delo, da bi bilo vse kar se
               dogaja v tej hiši dovolj usklajeno in dogovorjeno, da se izognemo takšnim morebitnim
               primerom.</p>
               <p>Gospod Tanko, ste želeli še besedo.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Mi smo v tem mandatu imeli nekajkrat velike težave z medijskimi hišami. Prihajali so
               nenajavljeno, nepooblaščeno novinarji v poslansko pisarno, ko smo imeli recimo
               koalicijske sestanke o kakšnih pomembnih zadevah, prihajali so v mojo pisarno, tudi v
               tem mandatu. Gospa Karmen Uglešič je bila nekajkrat pri nas, to predvsem zaradi tega,
               ker smo jo opozorili, da novinarji nedovoljeno vstopajo v prostore poslanke skupine,
               brez povabila. Mislim, da so tudi zaznali katere novinarske hiše so to počele, pa ni
               bila nikoli nikomur zaradi kršitve pravil v Državnem zboru odvzeta licenca. V teh
               primerih o katerih govorim se to ni zgodilo.</p>
               <p>In me zanima v čem je razlika med našo zasebnostjo v SDS in zasebnostjo v PS. Ker, ta
               akreditacija ali licenca za delo v Državnem zboru je odvzeta zaradi konkretnega
               primera. V drugih konkretnih primerih, ko smo opozarjali na probleme, na
               nepooblaščene vstope, na snemanja tam kamor so prihajali, brez da bi jih kdorkoli
               povabil, pa se ni zgodilo nič. Zakaj obstajajo v tem Državnem zboru takšna dvojna
               merila in od kdaj?</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Želite besedo gospod Möderndorfer še?</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Jaz sem mislil, da bo na začetku dovolj odgovor generalne sekretarke, pa vidim,
               gospod Tanko, da boste razvijali zgodbo do nezavesti, zato, da vas korigiram vsaj v
               tistem delu, kjer hočete prikazati in vas v bistvu na eni strani sploh ne razumem.
               Hočete prikazati, da sta se uporabljala dva različna vatla za podobne primere.
               Namreč, takrat ko je bil ta primer pri neki drugi medijski hiši, kjer so vstopali v
               vašo poslansko skupino so isti dan vstopali tudi v našo poslansko skupino, položili
               banano v poslanski skupini, nas okarakterizirali in kaj jaz vem kaj še vse, tako da
               ne govoriti, da samo v vašem primeru se ni nič zgodilo, ampak se tudi v našem
               primeru, ne da se ni nič zgodilo, ampak so se zgodile za vse enake stvari. Vsi
               pozabljamo, da je predsednik Državnega zbora prejšnje koalicije imel na to temo že
               dva velika sestanka. Na prvem sestanku, kjer smo se dogovarjali takoj na začetku
               mandata kako naj bi delovalo z medijskimi hišami pri organiziranju dela Državnega
               zbora, se pravi kar se tiče vstopa v Državni zbor. In takrat smo se dogovorili, vsi
               skupaj, in s tem so soglašali tudi predstavniki medijev, ki so bili prisotni na tem
               sestanku, posebej s predsednikom Državnega zbora, posebej tudi na kolegiju, ki smo ga
               imeli in smo razpravljali o tej temi, da bomo za enkrat pustili v Državnem zboru
               relativno odprt sistem, kjer novinarji lahko hodijo praktično vsepovsod. Takšnega
               primera, zaradi korektnosti, gospod Tanko, bi bilo fajn, če to poveste na glas. Ni
               nikjer, jaz trdim ne v Evropi v svetu ga ni, kakršen je pri nas v Državnem zboru. Pa
               smo se kljub temu dogovorili, da takšen sistem obstaja. Ko je prišlo do tega
               incidenta o katerem vi govorite, ki se je zgodil ne samo pri vas, ampak kar v več
               poslanskih skupinah, ni bilo samo to, da so vpadali v poslanske skupine, vpadali so
               tudi kar direktno v pisarne poslancev, največkrat v pritličju oziroma prvem
               nadstropju. Višje kot se je šlo, je bilo manj teh upadov, ker se je bilo treba  sprehoditi, pa to verjetno ni bil
               njihov namen. Ampak ne glede na to smo se takrat dogovorili, ker je bila ta prijava
               podana predsedniku Državnega zbora, da je ponovno sklical sestanek in, mimogrede,
               takrat se novinarji sploh niso odzvali na ta sestanek in je pravzaprav ta sestanek
               odpadel, ker se sploh nismo imeli s kom pogovarjati. Še več, bila je celo ena zahteva
               od ene medijske hiše, da oni niso člani novinarskega društva in da oni lahko počnejo,
               kar hočejo, in da oni se ne bodo ravnali po nobenih dogovorih in da za njih je jasna
               samo informacija, ki jo oni zasledujejo. Pa vsi vemo, o kateri hiši govorimo, ki je
               to počela.</p>
               <p>Glede na to, da zdaj odpirate to vprašanje, mislim, da je korektno in prav to, kar je
               napovedal predsednik Državnega zbora, mislim, da se še enkrat opravi ta razgovor. In
               praksa je pokazala, da dokler se določenih stvari ne naredi, enostavno nekateri
               mediji tega resno ne bodo vzeli. Sam podpiram, da se določeno gibanje omeji, zaradi
               čisto normalnega dela Državnega zbora. In mislim, da vsi mediji lahko tako preko
               elektronske pošte kot z aktivnim spremljanjem sej Državnega zbora in odborov, kadar
               jim je to zagotovljeno oziroma ko jim je, in jim je in jim še vedno bo, ne vidim
               nobenega razloga, da ne bi mogli sodelovati.</p>
               <p>Kar se tiče balkona in tega fotografiranja, vam pa že zdaj povem, da so itak najbolj
               pod udarom samo SLS in Pozitivna Slovenija, ker sedijo pač tako, da je z balkona vse
               vidno. Vsi, ki ste na levi in desni strani, vam je ta zgodba prihranjena. Tako bi
               bilo zelo nekorektno govoriti, da je zdaj tu nastal problem. Poleg tega naj omenim še
               to, da sami dobro veste, da je, če greste na balkon, že danes oznaka, da je
               prepovedano fotografiranje z balkona, pa se tega noben medij ni držal in so kljub
               temu fotografirali. Zato je verjetno bil ta ukrep neka logična posledica izvajanja
               nekih dogovorov in predpisov. In vi, gospod Tanko, ki se vedno radi sklicujete na
               poslovnik in zakonodajo, mislim, da je že skrajni čas, da se držimo v tej hiši tudi
               nekih predpisov in dogovorov, ki jih imamo. Verjamem pa, da bodo v skladu z dogovori
               tudi ta primer, ki se je zgodil, svojevrsten presedan, in verjamem, da se bodo v
               prihodnosti vsi vzdržali takšnega početja. Ne bom odpiral diskusije o zakonitosti
               takšnega dela, glede na to, da sem eden tistih, ki se mu je to tudi zgodilo. Osebno
               mislim, da so tu kršene osebnostne pravice, kljub temu, da gre za javno sejo, kljub
               temu, da gre za Državni zbor. Ampak to je že zgodba, ki jo bomo reševali nekje drugje
               in ne na tem kolegiju. Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Se opravičujem, ampak prej nisem opazil. Menda ste se, gospod Jurša, javili pred
               gospodom Möderndorferjem, zato se vam opravičujem in vam dajem zdaj besedo. Potem pa
               še gospod Tonin.</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Hvala lepa za besedo.</p>
               <p>Na začetku bom povedal, da želim dobiti odgovor na naslednji seji kolegija, bom pa
               danes postavil vprašanje. Zanima me, po katerih kriterijih se lahko v preddverju
               velike dvorane organizira različne razstave, dobrodelne akcije. Namreč, tudi sam sem
               želel, da bi bila v preddverju ena od razstav slik akademskega slikarja Vladimirja
               Potočnika v sklopu ene od aktivnosti Lions Kluba Ljutomer, v katerem sem bil
               ustanovni član in prvi predsednik, seveda, zaprosil pa sem tudi kot poslanec in vodja
               poslanske skupine, na kar so mi negativno odgovorili. Kljub temu, da sem se o teh
               zadevah pogovarjal že lansko leto, v letošnjem letu pa dal tudi pisno zahtevo oziroma
               prošnjo. Pa že vnaprej hvala za odgovor na naslednji seji kolegija.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Mag. Tonin, izvolite.</p>
            </sp>
            <sp who="SDT6:ToninMatej">

               <speaker>MAG. MATEJ TONIN (PS NSi):</speaker>

               <p>Imam samo eno dodatno vprašanje, kar je izpostavil že gospod Tanko. Najverjetneje je
               novinarju, ki je izgubil to akreditacijo, ta akreditacija predstavljala vir njegovega
               dela in delovanja in brez te akreditacije najbrž on težko to delo opravlja. Zaradi
               tega me zanima, kako in na kakšen način lahko tisti, ki je neko akreditacijo izgubil,
                   jo pridobi nazaj. Ne vem,
               ali so predpisani kakšni postopki, v kolikem času lahko ponovno zaprosiš za to
               akreditacijo? Kakšni so pogoji za ponovno pridobitev akreditacije? Ali, če je to
               čisto arbitrarna odločitev, ko ti jo enkrat odvzamejo, imaš odvzeto in dokler se spet
               nekdo ne odloči, da ti jo da nazaj, imaš podeljeno nazaj. Se pravi, če obstajajo
               pravila, o tem me je spraševal gospod Tanko, kdaj ti jo odvzamejo, jaz pa sprašujem,
               če obstajajo pravila, kdaj in na kakšen način lahko konkreten primer ali pa konkreten
               novinar dobi to akreditacijo nazaj.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Vprašanje je zelo konkretno. Sedaj, ali lahko danes odgovorimo? Prosim. Ja.
               Opozarjam na to, če bi dobili vsaj dve uri prej, bi nam bilo veliko lažje odgovarjati
               na ta vprašanja, vendar tako kot pri gospodu Jurši, je to vprašanje zabeleženo in
               bomo, če se strinjate, mag. Tonin, poskušali dati zelo jasen odgovor potem do
               naslednje seje Kolegija.</p>
               <p>Besedo je pa želel še gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. jaz ne govorim o tistih primerih o katerih je prej govoril gospod
               Möderndorfer. Jaz govorim o primerih, ko smo imeli ta problem samo v naši poslanski
               skupini ali pa v naši koaliciji. Mi smo vsakič korektno obvestili gospo Uglješič,
               tudi prišla je, vsakič, bom zelo korektno povedal, je odreagirala, tudi stvari so se
               potem na nek tak ali drugačen način hitreje ali nekoliko pozneje uredile. Se pravi,
               da so novinarji, kamere in vse tisto kar je bilo, odšli. Vendar problem je v tem, da
               se ni zgodilo nič. Se pravi, ni bilo kljub tem večkratnim ponovitvam, ni bilo nobene
               sankcije za nikogar, za nobeno medijsko hišo, za nobenega novinarja, za nobenega
               fotografa, pa se nam je to nekajkrat ponovilo in to samo nam. Takrat ni bilo tistih
               drugih primerov. Zato sem vprašal, na osnovi česa se te licence oziroma akreditacije
               dajejo ali jemljejo? Zakaj nekateri izgubijo licenco ali pa akreditacijo takoj, drugi
               so nedotakljivi? Mi smo imeli primer poslanca Mariniča, ko so mu prišli do pisarne, v
               sobo, ne vem, deset kamer ali pa pet kamer. Imeli smo primer poslanke Korenove
               nedavno, ista zgodba. Imeli smo en kup koalicijskih sestankov, ko smo obravnavali
               kakšne bolj zanimive teme, recimo izpod paketa reform, ko so domala novinarji prišli
               na usklajevalni sestanek. Kot rečeno, v vseh teh stvareh smo obvestili službo
               Državnega zbora, vendar nihče zaradi tega ni izgubil ničesar. Ni bilo proti nikomur
               nobene sankcije. Sedaj se je pa zgodil, ne vem, sta se zgodila dva primera, eno je
               Bratušek, eno je Jakič, je pa takoj posledica, za zelo podobno zgodbo, za zelo
               podobno zadevo. In mi tudi vemo, kako imamo v Poslovniku opredeljene te stvari, kdo
               je odgovoren za delo služb Državnega zbora. To je že dlje časa jasno. Tudi zato
               sprašujem, ker se mi v tem primeru poraja ali pa se ne morem znebiti občutka, da gre
               za dvojna merila, da so nekateri ekstra zaščiteni, imajo nek poseben status, imajo
               neke vrste privilegij, za druge se pa nekaj poskuša samo ustno, verbalno urediti in
               potolažiti. Predlagam da, pač to velja za vse enako. Jaz kriterijev ne poznam, da se
               vzame akreditacija, pa sem že dolgo tukaj, še nisem videl teh pravil. Morda tudi moja
               napaka, ampak zdi se mi pa, da ne poteka ravno enako, da se ne meri vse stvari z
               enakimi kriteriji, enakimi merili v tem Državnem zboru pri zelo podobnih zadevah ali
               pa celo identičnih zadevah. Pač na to bi rad odgovor.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Ali je možno že kaj dodati k temu kar je bilo že povedano? Ja, gospa
               Prelesnik, izvolite.</p>
            </sp>
            <sp who="SDT6:PrelesnikMojca">

               <speaker>MOJCA PRELESNIK:</speaker>

               <p>Hvala lepa. Mi v Državnem zboru se trudimo, da omogočimo neke vrste sobivanje s
               poslanci in z mediji. Skratka, bom rekla, smo v tej hiši vsi zadovoljni, kolikor se
               da. Gospod Tanko, nikoli noben predpis ne bo do potankosti reguliral vseh
               življenjskih  situacij. To je
               nemogoče. Vendar v tem konkretnem primeru pa imamo eksplicitno določbo v pravilih, ki
               so javno objavljena že več let, da so posnetki od blizu prepovedani. T.i. close up-i
               so prepovedani. Zdaj, jaz ne vem za primer, ki bi pomenil tako grob poseg v
               zasebnost, kot je bilo v teh konkretnih primerih. Zdaj vemo, da je z Ustavo in
               zakonom varovana komunikacija, varstvo tajnosti pisem in občil je varovano. In v tem
               konkretnem primeru je šlo za tako grob poseg v zasebno, celo do te mere, da v enem od
               teh sporočil se posega v občutljiv osebni podatek, ko je poslanec povedal kakšno ima
               prehrano in kakšne nima in kaj je in česa ne je, je bodisi to zaradi zdravstvenih
               razlogov ali pa zato, ker je takšno njegovo osebno prepričanje. Oboje je po zakonu o
               varstvu osebnih podatkov občutljiv osebni podatek, to pomeni še toliko bolj varovan
               osebni podatek. Jaz moram reči, da ne poznam primera, ko bi se na ta način, kot se je
               zdaj ta osebna komunikacija dajala na splet. In kot rečeno, v konkretnem primeru je
               to regulirano. Skratka, close up-i so prepovedani, četudi so narejeni v času
               dopustnega 15 minutnega foto termina. To jaz mislim, da mora biti vsakomur jasno, da
               utemeljeno pričakuje, da ima zasebnost varovano takrat, ko komunicira. Skratka,
               osebna čestitka in podatek o tem kako se poslanec prehranjuje, mislim, resnično
               mislim, da nima kaj početi na spletu. Če boste za kakršenkoli primer izvedeli,
               slišali pred mano, vas zdaj prosim, da mi ga posredujete. In tudi če ocenjujete, da
               je komurkoli potrebno akreditacijo tudi odvzeti, vas prosim, da me o tem obvestite.
               Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala za ta dodatna pojasnila.</p>
               <p>Obširnejši odgovor pa kot smo napovedali bomo tudi posredovali v nadaljevanju. </p>
               <p>Gospod Tanko, želite še besedo. Na to vprašanje?</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Samo stavek glede tega, potem pa še kakšno drugo stvar.</p>
               <p>Če nekdo nepooblaščeno pride k nekomu v pisarno in ga posname, in je tega več, je to
               posnetek od zelo blizu. To je bližje kot z balkona. In gospa Uglešič je zagotovo bila
               obveščena vsaj o nekaj primerih, ki so se zgodili, pa se ni zgodila nobena sankcija.
               Zato predlagam, da to vključite v odgovor in obrazložitev zakaj v enem primeru eno
               ravnanje v Državnem zboru, v identičnem oziroma še bližjem, snemanje še od bližje, pa
               to ni bilo več dejanje za sankcijo in tudi posnetek in tudi posnetki na TV so bili
               takšni. Boste lahko pogledali za nazaj.</p>
               <p>Še eno vprašanje, ki boste, pravite dali odgovor. Druga stvar pa je problem te javne
               predstavitve mnenj, ki je bila v državnem zboru in ki jo je imela Komisija za
               peticije. Tu se je po moje zgodil neverjeten incident, ko je predsednica te komisije,
               ki je vodila to soočenje oziroma javno predstavitev, pač odreagirala na način, ki je
               neprimeren, nedostojen za Državni zbor. Če mi ljudi povabimo na javno predstavitev
               mnenj o neki temi, potem pričakujemo, da bodo, in da bomo ljudem dopustili da povedo
               o tem kaj si mislijo glede konkretne zadeve. v primeru Valentine Pikl pa se to ni
               zgodilo tako. Ta razpravljavka je bila, zato ker je razpravljala o neki temi, grobo
               prekinjena, pa še nekatere, še nekaj drugih groženj je bilo tam izrečenih, in me
               zanima kakšna je v tem primeru bila reakcija Državnega zbora. Zdaj to, da ni bilo
               neopaženo, zagotovo ne drži. To je bilo opaženo, tako pri vodstvu Državnega zbora, to
               je bilo opaženo v javnosti, to je bilo opaženo najbrž tudi v poslanski skupini, iz
               katere poslanka prihaja, in me zanima kaj se je na tem področju naredilo.</p>
               <p>Ne nazadnje, imamo pred seboj ta novi dogovor o koalicijski, kjer imate med
               prioritetami in vrednotami nekatere stvari, predvsem kar zadeva dialog, komunikacijo
               s civilno družbo in tako naprej, postavljene izjemno visoki, izjemno visoko. In točno
               v tem času, ko ste to tako visoko postavili se je zgodil ta incident, ko predstavniku
               civilne družbe, ki je bil z javnim vabilom povabljen na javno predstavitev mnenj, ni
               bilo dovoljeno, da bi svojo razpravo,  tistega 5, 7 minutnega časa, ki ga je imel vsak na razpolago, povedal
               do konca. Pa še predzadnji razpravljavcev je ta gospa bila. No saj to ni bilo na
               začetku. Pa tudi, če bi bilo, je problem. Toliko da, me pravzaprav zanima, kakšno je
               bilo ravnanje vodstva Državnega zbora in ostalih, tudi poslanske skupine in
               pravzaprav, kaj pomeni ta dogovor o koaliciji, o sodelovanju strank v koaliciji. Ali
               je to fikcija, fiktiven papir ali je to dejstvo, ki velja? Ker to, kar se je zgodilo,
               je diametralno nasprotno. Pravzaprav primer, kako neke javne diskusije s civilno
               družbo ne smeš voditi. Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Glede na to vprašanje, mi dovolite, da sam dam nekatere informacije.</p>
               <p>Gospa Iva Dimic, poslanka Nove Slovenije me je po elektronski pošti obvestila o tem
               dogodku in jaz sem se tudi odločil, da jo povabim in sva se sestala na pogovoru, kjer
               sva izmenjala poglede na ta dogajanja in na podlagi tega sem potem opravil pogovor
               tudi z gospo Tamaro Vonta in dogovor je bil, da se gospa Tamara Vonta dogovori za
               sestanek z gospo Ivo Dimic, ki se je uradno obrnila na vodstvo Državnega zbora, kot
               ste vprašal. Ta hip nimam povratne informacije ali je do tega srečanja prišlo ali ne.
               Vendar v skladu s temi možnostmi, ki jih imam tudi kot predsednik Državnega zbora,
               sem se odzval na opozorilo gospe Ive Dimic in upam, da je, tako kot sem povedal,
               prišlo do tega pogovora, in da se tudi v prihodnosti potem ne bi dogajalo pri javnih
               predstavitvah mnenj, takšna praksa, kot je bila zaznana pri tej. Tako, da upam, da bo
               tudi ta pogovor, ki je verjetno da bil opravljen, vendarle korak k temu, da se lahko
               delo tudi pri javnih predstavitvah mnenj izboljša na način, da ne bo prihajalo do
               takšnih polemik, kot jih ta hip zaznavamo, ker mislim, da vsi dobivamo, tudi sicer,
               dnevno toliko in toliko elektronskih sporočil glede na dogajanje, ki je bilo pri tej
               javni predstavitvi mnenj.</p>
               <p>Toliko vam lahko povem, kaj je ta hip se dogajalo z moje strani. Je pa želela besedo
               glede tega tudi mag. Majda Potrata in izvolite.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala. Sama na Kolegiju ne bi tega vprašanja odpirala, ampak ker se je že ravno
               pogovor o tem začel in sem članica Komisije za peticije ter za človekove pravice in
               enake možnosti, kjer je bil sprejet sklep o javni predstavitvi mnenj, je bilo tudi
               dovolj jasno pozvano k temu, da predlagamo tako vprašanja, ki jih naj bi na javni
               predstavitvi mnenj obravnavali kot tudi seznam vabljenih. Menim, da je bilo to oboje
               upoštevano. Bi pa vendarle povedala, da če je javna predstavitev mnenj o sovražnem
               govoru, in če so teme odprte in je tudi pozvano, naj posameznik napove o katerih
               vprašanjih bo govoril, bi pričakovala, da vsi udeleženci to spoštujejo. Vprašanje, ki
               se meni zastavlja pri javnih predstavitvah mnenj in o tem bi morebiti kazalo
               razmisliti, pa je, da ko pridejo v javni prostor ljudje z zelo različnimi stališči,
               je lahko eno od problematičnih vprašanj tudi javno izrekanje podpore, predvsem
               podpore posameznim stališčem. In ena skupina na javni predstavitvi mnenj je bila zelo
               odločna o izrekanju s stališčem samo enega tipa. In zdaj, to je zame en problem, ker
               tam so različna stališča in sposobnost prisluhniti različnim stališčem je tudi ta.
               Tudi recimo, da kdo od govorcev začne javno polemizirati  s kom, če morebiti ne soglaša z njim. Jaz se v
               vsebinska vprašanja ne bom spuščala. Ampak to, kar se pa dogaja potem, ko gre za
               osebne napade na predsednico komisije in smo udeleženi v teh napadih vsi poslanke in
               poslanci, pa zame presega meje dobrega okusa, posebej še in tudi netoleranco tiste
               skupine, ki to dela. Namreč, kaj je zaznati - da je ena dobro organizirana skupina
               posredovala sporočilo s pozivom, naj to razširjajo po spletu in kar se da množično
               pošiljajo na naslove. Gre za pritisk na posameznika, ki ima drugačno stališče. Jaz
               sploh ne razpravljam o tem, kakšen je bil način vodenja, kakšna so bila izražena
               stališča ali karkoli drugega. Ampak to, kar se dela, je v mejah, ki bi jih jaz že
               razglasila za nasilje nad posameznikom in njegovimi stališči, v tem primeru nasilje
               nad predsednico Komisije za peticije. Če temu dodam še nesramen twitt, ki je krožil
               ob tem, ko gre za osebno diskreditacijo, mislim, da nimajo tisti posamezniki, ki v
               imenu tolerance, v imenu svobode izražanja svojih stališč odpirajo to vprašanje,
               ustrezne verodostojnosti, da to počnejo. Počne pa ista skupina, kot je to počela že
               ob Družinskem zakoniku in kot bo, domnevam, še ob kakšnem drugem predlogu. Vprašanje
               odprtosti prostora za različna stališča, ko je nabor vprašanj v zvezi s sovražnim
               govorom jasno nakazan, se pa odpelje teme v čisto drugačne teme, v drugačno vodenje,
               je pa vprašanje, ki je zame v tem trenutku odprto samo na tistem mestu, kjer sem
               govorila o tem. Glasno ploskanje neke skupine, ki izraža drugemu, je pritisk na vse
               druge, ki mislijo drugače. Tam smo pa bili zato, da bi prisluhnili, strpno
               prisluhnili različnim mnenjem. To, kar je pa povezano zdaj z mejli, to pa presega
               spodobnost. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Prijavljena je k besedi še gospa Romana Tomc. Želite besedo?</p>
            </sp>
            <sp who="SDT6:TomcRomana">

               <speaker>ROMANA TOMC (PS SDS):</speaker>

               <p>Rada bi samo še enkrat poudarila, da se popolnoma strinjam z gospo Potrato, da javna
               predstavitev mnenje je ravno to - izražanje različnih stališč posameznih skupin.
               Seveda, gospa Vonta kot predsedujoča oziroma vodja te javne predstavitve tam ni bila
               v funkciji, da izraža svoja mnenja, čeprav jih seveda sicer lahko, ampak je bila v
               funkciji vodenja, voditeljice javne predstavitve. In v tej funkciji je pokazala
               izredno visoko stopnjo nedemokratičnosti, saj je pravzaprav prekinila razprave
               tistih, ki so povsem mirno, dostojanstveno izražali svoja mnenja. Če se ona kot
               predsedujoča oziroma kdorkoli v funkciji predsedujočega ne strinja osebno z mnenji
               nekoga, ki to želi izraziti na javni predstavitvi, ne more v to predstavitev posegati
               tako, da nasilno odvzame besedo in odreagira tako, kot je predsedujoča odreagirala.
               Mislim, da je vendar treba javno povedati, da se vsi zavzemamo za visoko stopnjo
               demokracije in da to ravnanje predsedujoče tej javni predstavitvi je bilo izrazito
               neprimerno in nedemokratično. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Še gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Gospa Potrata, ta vaša razprava je šla mimo. Pred sabo imam magnetogram Valentine
               Pikl in Tamare Vonta na tej javni predstavitvi mnenj in Valentina Pikl ni niti z eno
               besedo kakorkoli  posegla v
               tisto, kar je bila tema javne predstavitve mnenj. Javna predstavitev mnenj je v
               Državnem zboru zato, da se pridobijo dodatne informacije, drugačni pogledi. Kakšne so
               razprave na javni predstavitvi mnenj, če koga to boli, da so šle te razprave, da je
               šlo pri teh stališčih za izrekanje podpore stališčem samo enega tipa, potem je to
               razumevanje javne predstavitve mnenj hudo problematično. Vi želite na vsak način, na
               nek način problematizirati, da ne bi smelo biti enih ljudi, ki podpirajo večinsko eno
               drugo stališče, kot je ta trenutek majoriteta v Državnem zboru, da je problematično.
               99% ljudi ima lahko o isti temi čisto drugačno stališče, ko ima koalicija ali tisti,
               ki vodi javno predstavitev mnenj, pa to ne sme biti problem. Zato je javna
               predstavitev mnenj, da se te zadeve vidijo, da se pač povabi tiste za katere mislijo,
               da lahko pridejo in ostale, ki želijo priti. To ni bilo zdaj neko srečanje Tamare
               Vonta in njenih privržencev na temo sovražnega govora, ampak je bil tudi poziv
               ljudstvu, da se udeleži tega in prišli so tisti, ki so menili, da imajo kaj za
               povedati. In moram reči, da to, kar je dostopno v magnetogramu in tudi v posnetkih je
               grozljivo, verbalno in vizualno. To je pač nastop za neko delovno taborišče, tak
               princip in tak pristop, ko reguliraš vse z grobimi ukazi in ne z moderiranjem ali
               vodenjem, tako kot je Romana rekla, javne predstavitve mnenj. In če nekdo ne dopusti
               drugega ali drugačnega mnenja v javni predstavitvi mnenj, potem ne razume kaj je
               javno predstavitev mnenj, temeljev ne razume. In če se nekaj gremo, če smo neko
               razpravo odprli, potem jo moramo kulturno speljati. Pustiti dialog, kot sem rekel, vi
               ste si na nekaj mestih v vašem dogovoru o sodelovanju zapisali točno to, in naredili
               povsem drugače na prvem koraku, ki se je v komunikaciji z javnostjo zgodil, ste
               storili popolnoma drugače. In če si tako predstavljamo dialog v Državnem zboru, med
               večinsko politiko in javnostjo, še težje oziroma še bolj, najbrž bo to prišlo do
               izraza med večinsko politiko in opozicijo v teh primerih, to lahko samo po tem
               preslikamo v nadaljnje izvedbe tega razumevanja kaj pomeni kulturni dialog, kaj
               pomeni politični dialog, kaj pomeni odprt dialog s civilno družbo in tako naprej. In
               jaz nisem zaznal, da bi Državni zbor dal kakršnokoli sporočilo o tem incidentu, da bi
               se Državni zbor, ne vem, Valentini Pikl opravičil. Iva Dimic je bila tista, ki je
               opozorila na problem, ampak kaj pa gospa, ki je bila grobo sesekljana na tej javni
               predstavitvi mnenj in to na očeh javnosti. Kdo se je pa tej gospe opravičil in kdo se
               bo? Jaz mislim, da bi morali to opravičilo izpeljati oziroma realizirati tako tista
               gospa, ki je vodila sejo, ki je vodila javno predstavitev mnenj, mislim da tudi
               predsednik Državnega zbora bi moral v imenu Državnega zbora odreagirati in se tu na
               nek način opravičiti. Sicer je to institucija, ki je namenjena marsičemu drugemu,
               samo ne kulturnemu dialogu med javnostjo in državni zborom. Mi smo ali pa bili ste
               marsikdaj zelo občutljivi na kakšno izjavo, kogarkoli, opozarjali in tako naprej,
               pisali peticije, zahtevali razrešitve, če se spomnim kakšen mandat nazaj. Ob bistveno bolj blagih zadevah
               kot je tale. Zdaj se ni zgodilo pa nič. Nič se ni zgodilo. In to me skrbi, moram
               reči. Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Poglejte, kljub vsemu, ta naš dogovor, da se obveščamo o tem o čem bi bila
               želja razpravljati na Kolegiju, ni ne pomemben, ker se v bistvu lahko vsi potem
               bistveno kvalitetneje pripravimo na to in damo čim jasnejše odgovore. Jaz sem že prej
               povedal, da nimam ta hip povratne informacije, kako je potekal pogovor z gospo Tamaro
               Vonta in z gospo Ivo Dimic, kar bi mogoče dalo tudi odgovor na to kar ste mi poskušal
               nekako položiti, da bi bilo potrebno odreagirati s strani Državnega zbora. Vendar
               aktivnosti so stekle, tako da ne morem se strinjati s tem, da ne bi bilo nič
               narejenega oziroma, da to dogajanje ne bi bilo zaznano. In tudi sam se pridružujem
               temu, da je dejansko potrebno, ne samo pri tem odboru, ampak tudi pri vseh ostalih
               odborih in tudi na sejah Državnega zbora vendarle poskušati pri vseh razpravah se čim
               bolj približati temu, da je možna predvsem argumentirana razprava, tako za neko
               trditev z ene strani kot tudi prestavitev različnega stališča do nekega vprašanja, ki
               ga obravnavamo. In mislim, da s tem lahko veliko pripomoremo, ne samo pri vprašanju,
               ko govorimo o sovražnem govoru, ampak tudi pri drugih vsebinskih vprašanjih k temu,
               da resnično tudi Državni zbor opravi zelo konstruktivno vlogo, predvsem pri vseh
               pomembnih vprašanjih, ki jih tukaj obravnavamo.</p>
               <p>K besedi sta se mi prijavila še gospod Möderndorfer in gospa mag. Potrata. Najprej pa
               gospod Möderndorfer. Izvolite.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Ja, gospod Tanko v svoji znani maniri seveda se je pripravil na ta svojevrsten govor.
               Že to, da si je prinesel magnetogram sem, je več kot jasno, da je že v naprej vedel o
               čem bo govoril, čeprav je rekel, da se tega sploh ni hotel dotakniti. To mi samo
               govori, koliko daleč gremo. Jaz sicer nisem hotel razpravljati na to temo, ker
               mislim, da je gospa Potrata dovolj jasno in zelo nedvoumno opozorila v katero smer
               gre ta diskusija in kaj pravzaprav se je dogajalo na tej javni predstavitvi. Jaz sem
               mislil, da govorimo o novinarjih, ampak vidim, da bomo to temo tako nadaljevali.
               Ampak to kar je pa gospod Tanko sedaj naredil, predsednik, pa mislim, da je tudi z
               vaše strani prav, da take stari takoj presekate, da je našo kolegico poslanko označil
               kot vodjo delovnega taborišča in jo že označil v naprej kdo je in kaj je, mi samo
               govori v katero smer se bo to nadaljevalo. Namreč jaz sem enkrat že govoril, da znani
               laboratoriji počnejo eno in isto, kar naprej v tem Državnem zboru, pa še izven
               Državnega zbora. Mislim jaz, gospod Tanko, vi pričakujete, da se bo nekdo nekomu
               nekaj opravičil že v naprej, pa ga diskvalificirate in seveda postavljate neke ovire,
               da bomo ja šli v neko zamero ali pa v nek duelni govor, ki ne bo pripeljal prav
               nikamor. Poslanka Tamara Vonta je vodila v skladu s svojimi pristojnostmi in v skladu
               s poslovnikom javno razpravo in verjamem, da vsak, ki je vsaj enkrat vodil takšno
               razpravo, ni nujno, da je javna razprava, katerokoli razpravo, je moral v nekem danem
               trenutku se odločiti kako bo ta razprava potekala v naprej, če želi, da bo dosegla
               namen in cilj tistega čemu je bila razprava namenjena. Ta razprava je presegla vse
               okvire.</p>
               <p>Kar se tiče posnetkov in vsega tega. Poglejte, jaz sem si sam ogledal dva posnetka,
               ki sta krožila in sta bila spet plod nekega laboratorija, z nekim jasnim namenom, s
               tekstom, opozorilom, kaj naj gledajo in na kaj naj bodo pozorni in kdaj se konča, me
               seveda nista prepričala, zaradi tega, ker če bi hoteli vedeti kaj se je tam dogajalo,
               bi morali pravzaprav celotno prestavitev gledati, od začetka do konca in bi si lahko
               ustvarili realno sliko. Ampak seveda, gospod Tanko tega noče slišati, zato jaz tudi
               vas pozivam, gospod Tanko, da se vzdržite vseh vaših pridevnikov pa prispodob in pa
               označevanj kolegov in kolegic kaj so, ker mi tega jezika ne uporabljamo v Državnem
               zboru. Sam osebno vas nikoli nisem označil za nekoga, ki je podoben, kot da dela
                   v delovnem taborišču in
               hoče peljati stvari. Tako se mi zdi to skrajno neokusno in neprimerno, tako za ta
               organ kot za institucijo, v kateri smo. Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam.</p>
               <p>Besedo ima mag. Majda Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik.</p>
               <p>No, saj, gospod Tanko mi je obudil marsikateri spomin na preteklo ravnanje tudi
               kakšnega od predsednikov Državnega zbora ali kaj drugega, ampak o tem ne nameravam
               razpravljati.</p>
               <p>Tisto, o čemer želim govoriti, je to, da javna predstavitev mnenj ni dialog. Javna
               predstavitev mnenj je prostor, v katerega vstopajo ljudje z najrazličnejšimi
               stališči. In po pravilu se pri javni predstavitvi mnenj ne dogaja, da bi kdo
               repliciral na drugega, zato tudi ni predvidene replike. Če bi bile replike dovoljene,
               potem se mi zdi, da bi javne predstavitve tekle v nedogled. Še enkrat pa poudarjam,
               jaz nisem bila ves čas na javni predstavitvi, večji del časa sem bila in tisto, kar
               lahko rečem, ker sem bila do konca, je to, da so vsi, ki so bili k razpravi
               prijavljeni, besedo dobili, da so bila stališča, ki sem jim lahko prisluhnila, tudi
               daleč čez okvir napovedane teme o sovražnem govoru, da sem se pa sama na temo
               sovražnega govora zelo dobro pripravila zaradi tega, ker nam je tudi raziskovalni
               center pripravil primerjalni pregled na temo sovražnega govora in je ob sovražnem
               govoru vedno velik problem razmejevanja med dopuščenim in prepovedanim. In ena od
               razprav je tudi šla v to smer, da bi morali imeti celo, da ne rečem, neke vrste
               jezikovno razsodišče, ki bi odločalo o tem, katero besedje je v javnih razpravah
               dovoljeno in katero ni. Tisto, česar pa ne želite slišati, je pa to, da lahko
               posameznika, ki je postavljen v funkcijo, da vodi tam neko javno predstavitev ali pa
               delovno telo, tudi po poslovniku je tistemu, ki vodi sejo delovnega telesa,
               dopuščeno, da presoja, kako bo zadevo vodil. In naloženo je tudi predsedniku ali
               tistemu, ki vodi sejo, da skrbi za regularnost poteka. Tisto, kar se je pa usulo na
               predsednico Komisije za peticije ter za človekove pravice in enake možnosti, je pa z
               mojega vidika nedopustno. In nedopustno, da smo v vse to bili vključeni tudi vsi
               drugi. To je pa viktimizacija in to je tisto, kar je nujna sestavina prepovedi
               tolerance do nasilja nad posameznikom, ker gre za psihično nasilje nad posameznikom,
               ker gre tudi za nedopustno širjenje nepreverjenih, žaljivih in za koga
               nesprejemljivih sporočil. In za to gre. In se ne bi na to temo oglašala, če ne bi šlo
               ravno za tak način, saj se vendar vidi, kako se ta sporočila po spletu širijo. O tem
               pa nismo pripravljeni govoriti. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Če smem predlagati, mislim, da se vsi zavedamo, da na kolegiju ne moremo razrešiti
               vsega, kar mogoče ta hip pričakuje tudi gospod Tanko. In kot je bilo s strani vseh
               razpravljavcev danes povedano, je ta medsebojni odnos ključen za nadaljnje delo v
               Državnem zboru. Tako predlagam, da se tudi na podlagi tega, ker vem, da je tako
               današnji kolegij kot tudi sicer vse, kar se je dogajalo, spremljano tako znotraj hiše
               kot tudi zunaj Državnega zbora, tega zavedamo in poskušamo v nadaljevanju najprej
               dobiti odgovore na tisto, kar sem že povedal, s čimer ta hip ne razpolagam, čeprav so
               postopki stekli, in bi si lahko prihranili veliko tako pri načinu razprav kot tudi
               pri samem času.</p>
               <p>Gospod Tanko, želite še enkrat razpravljati? Menite, da boste lahko pripomogli k
               temu, da  tudi na kolegiju
               pridemo do zaključka razprave na način, da damo eno pozitivno sporočilo?</p>
               <p>Izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Poglejte, državljanka Valentina Pikl ni nikomur replicirala in ni v svojem stališču
               izvajala nobene viktimizacije. Se pravi nobenega nasilja nad nikomer, njena razprava
               je bila zelo vljudna, to se vidi iz teksta, trajala je približno minuto in še nekaj
               in potem se je zgodil viktimski ali ta nasilni poseg predsednice delovnega telesa, ki
               je vodila javno predstavitev mnenj. In samo sprašujem zakaj je potrebno toliko
               razprav o znanem dejstvu, kako je to potekalo, očitno ste seznanjeni, ker se je na
               vas naslovil dopis, da ste to tudi pogledali. Ne govorimo zdaj o tem, ki ni bila
               odprta v Državnem zboru že na, vsaj pri vas ne, drugi so bili celo prisotni. In jaz
               ne vem kako lahko državljanko Valentino Pikl obsodimo, da je izvajala v svoji
               razpravi neko nasilje, če pa je bila njena razprava zelo blaga, pravzaprav zelo
               vljudna, zelo lepa razprava, tudi nastop je bil lep, vsebinsko in tako. In potem v
               tej razpravi, ki sledi, govorimo o nekem nasilnem nastopu, tako verbalno najbrž, kot
               vizualno. To ne drži, to ne stoji. In če bomo mi na tak način zamegljevali dejstva,
               če bomo na tak način interpretacijo, ki je vsem dostopna komentirali in jo izvajali,
               potem najbrž neke normalne komunikacije državljani in Državnim zborom ne bo
               mogoča.</p>
               <p>In še nekaj. Jaz sem opozoril na problem, lahko preberem tudi magnetogram. Ampak,
               sprašujem pa ali je v tem tednu dni od kar je bila javna predstavitev mnenj do zdaj
               kdo iz Državnega zbora sploh poslal karkoli Valentini Pikl. Iva Dimic ni partner v
               tej komunikaciji tako, kot jaz ne, jaz lahko razpravljam v okviru delovnih teles
               Državnega zbora, tam kjer lahko, kjer govorimo o delu, ampak zanima me ali se je kdo
               opravičil državljanki Valentini Pikl za to, kar se je zgodilo v Državnem zboru, hramu
               demokracije in drugačnih mnenj ali se ji ni. Predpostavljam, glede na razprave
               predsednika Državnega zbora, da se to ni zgodilo in da bo najbrž ta korak zelo težak
               in bi prosil da naslednjič, ko bomo to temo odprli, kot tisto prej, da nas seznanite
               kaj se je na tem področju dogodilo.</p>
               <p>Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Mislim, da je res korektno na ta način zaključiti današnjo razpravo, ker ne
               razpolagam z vsemi informacijami. Jaz sem povedal, da je postopek stekel, po mojem
               mnenju na primeren način, da se z dialogom poskuša med tistimi, ki so bili neposredno
               prisotni na tej seji, priti do odgovora in mogoče s tem tudi dejansko se izogniti
               vsem tem aktivnostim, ki potekajo, bodisi po tej javni predstavitvi mnenj, po
               elektronski pošti, bodisi tudi sicer glede tega, da imamo tudi v nadaljevanju pri
               delu Državnega zbora še večjo odgovornost do vsega, kar se dogaja, tako pri vodenju,
               kot tudi pri razpravah.</p>
               <p>Tako, da se pridružujem vašemu stališču, da ta hip tudi jaz ne morem dati informacij,
               ker ne razpolagam z njimi, ker me niste prej obvestili o tem da bi želeli o tem
               govoriti, sicer bi se o tem pozanimal. Sem pa, kot sem povedal, sprožil postopek, ki
               je po mojem mnenju korekten in lahko pripelje do tega, kar si mogoče vsi skupaj
               želimo, da se pojasnijo vsa dogajanja na tej javni predstavitvi mnenj.</p>
               <p>Ali lahko sklenemo razpravo glede tega vprašanja? Ali želi še kdo besedo?</p>
               <p>Potem predlagam, da preidemo na vprašanje, ki ga oziroma temo, ki jo ima gospod
                   na vprašanje, ki ga
               oziroma temo, ki jo ima gospod Möderndorfer. Izvolite.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Jaz bi v skladu z dogovori in parlamentarno prakso, glede na to, da je zdaj končno
               jasno, kaj je opozicija in kaj je koalicija, seveda prosil in predlagal, da se
               zamenja vrstni red glede predstavitev stališč, tako kot je bilo to narejeno na
               začetku tega mandata, kar pomeni, da ni več zadnja avtomatično SDS, ampak je
               Pozitivna Slovenija kot največja parlamentarna stranka. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala za ta predlog. Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Jaz bi samo še en predlog. Mi imamo ob dveh napovedano nadaljevanje
               pogovorov glede delovnih teles.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>13.30.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Jaz bi predlagal, če to lahko prestavimo vsaj na pol četrto uro, se lahko dogovorimo.
               Mnogi imajo te obveznosti s predstavitvami kandidata za guvernerja in se enostavno
               skoraj ne moremo usesti prej. Sedaj ima Nova Slovenija, potem ima Ljudska stranka in
               jaz, če hočemo se kaj dogovoriti, rabim čas.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Od 16 ure dalje. Samo trenutek. Torej po 16. uri bi potem bilo<gap n="..."/></p>
               <p>Glede na čas, ki ga imam sam, bi nekje med 15.30 in 16. ure se lahko sestali, vendar
               opozarjam, da imam jaz ob 16. potem že v naprej dogovorjen sestanek, ki ga ta hip
               zelo težko odpovem. Ali menite, da se lahko v pol ure<gap n="..."/></p>
               <p>Potem predlagam, da se dobimo ob 15.30 pa ugotovimo potem ali smo prišli skupaj ali
               ne. Je v redi.</p>
               <p>Hvala. <stage type="time">Seja je bila končana 26. marca 2013 ob 13.10.</stage>
               </p>
            </sp>
         </div>
      </body>
   </text>
</TEI>