<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZIIP-nujna-17-2013-04-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4469979D2B89FF01C1257D1F005A7186</idno>
               <idno type="custom" subtype="day">FA9010E38C934C18C1257B4100463BE4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=FA9010E38C934C18C1257B4100463BE4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIIP-nujna-17-2013-04-02.OZIIP" n="17">
               <name>nujna seja</name>
               <date when="2013-04-02"/>
            </setting>
         </settingDesc>
         <particDesc>
            <listOrg>
               <org xml:id="OZIIP-nujna-17-2013-04-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIIP-nujna-17-2013-04-02.OZIIP">
                        <orgName key="OZIIP">Odbor za infrastrukturo in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA INFRASTRUKTURO IN PROSTOR</stage>
            <stage type="session">17. nujna seja</stage>
            <stage type="date">(2. april 2013)</stage>
            <stage type="chairman">Sejo je vodil Danijel Krivec, predsednik odbora.</stage>
            <stage type="time">Seja se je pričela ob 11.30.</stage>


            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Spoštovani! Predlagam, da začnemo. Lepo pozdravljam vse kolegice in kolege, pa seveda
               tudi kandidata za ministra, gospoda Sama Omerzela. Pričenjam 17. nujno sejo Odbora za
               infrastrukturo in prostor.</p>
               <p>Obveščam vas, da nisem prejel nobenega opravičila od članic ali članov odbora. Na
               seji pa kot nadomestni poslanci s pooblastili sodelujejo: namesto poslanca Marijana
               Pojbiča poslanec Tomaž Lisec in namesto poslanca Gašparja Gašparja Mišiča poslanec
               Brane Golubović.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red: točka 1 - predstavitev Sama Omerzela, kandidata za ministra za
               infrastrukturo in prostor. Ker do pričetka seje nisem prejel predlogov za spremembo
               dnevnega reda, je določen, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - PREDSTAVITEV SAMA OMERZELA, KANDIDATA ZA
                  MINISTRA ZA INFRASTRUKTURO IN PROSTOR.</title>
               </p>
               <p>Predlog kandidata za ministra za infrastrukturo in prostor je objavljen na spletni
               strani Državnega zbora, del gradiva, ki vsebuje osebne podatke, pa ste članice in
               člani odbora prejeli proti podpisu dne 29.3.2013.</p>
               <p>Na sejo odbora je k tej točki vabljen kandidat za ministra.</p>
               <p>Še uvodno pojasnilo. Samo Omerzel, ki je predlagan za ministra za infrastrukturo in
               prostor, se bo v skladu s 112. členom Ustave Republike Slovenije ter prvim in drugim
               odstavkom 230. člena Poslovnika Državnega zbora predstavil odboru kot pristojnemu
               delovnemu telesu in odgovarjal na vprašanja članic in članov odbora. Na podlagi
               predstavitve bo odbor v skladu s prvim odstavkom 231. člena poslovnika sprejel mnenje
               o ustreznosti predstavitve kandidata, ki ga bomo v roku iz prvega odstavka 231. člena
               poslovnika najkasneje v 48 urah po predstavitvi poslali predsedniku Državnega zbora
               in predsednici Vlade.</p>
               <p>Zdaj prehajamo na predstavitev in prosim gospoda Sama Omerzela, kandidata za ministra
               za infrastrukturo in prostor, da se predstavi odboru. Izvolite, imate besedo.</p>
            </sp>
            <sp who="SDT6:OmerzelSamo">

               <speaker>SAMO OMERZEL:</speaker>

               <p>Hvala lepa. Spoštovane poslanke in spoštovani poslanci, vsi ostali prisotni, lep
               pozdrav!</p>
               <p>Odkar se je moje ime pojavilo v medijih, se je navajalo kar nekaj dejstev iz mojega
               življenja, seveda pa se je pojavilo tudi kar nekaj zgodb, kar nekaj predvidevanj, ki
               bi vam jih želel danes pojasniti.</p>
               <p>Rodom prihajam iz Pečic, to je majhna vas v brežiški občini. Obiskoval sem srednjo
               šolo v Krškem in nadaljeval študij na elektrotehniki. Ko sem začel študirati
               elektrotehniko, sem zelo kmalu želel  tisto, kar sem se naučil v teoriji, uporabljati tudi v praksi. In iz
               tega razloga sem kot študent tudi zelo hitro začel delati. Leta 2000 sem kot študent
               začel delati v zagorski Ultri. V zagorsko Ultro sem v bistvu prišel oziroma ta
               odločitev je bila na nek način interesantna. V tistem obdobju sem se odločil za to
               pot in sicer, takrat sem imel na voljo dve ponudbi, finalni, med katerima sem se
               odločil in to ne bom nikoli v življenju pozabil. Ena ponudba je takrat bila 1500
               tolarjev na uro, druga je bila 700. In ta za 700 tolarjev na uro je bila iz Ultre in
               odločil sem se, da grem takrat delati na Ultro. V tistih časih, tisto kar me je
               prepričalo in motiviralo, da sem začel delati v tem podjetju, je bila strokovna
               ekipa, korektna in pripravljena delati kot tim in ukvarjali so se z izredno
               zanimivimi strokovnimi zadevami in to me je tudi prepričalo.</p>
               <p>Moja pot na nek način v Ultri, prelomnica na tej moji poti je bilo leto 2003. Leta
               2003 sem se odločil, da bi želel na nek način začeti bolj samostojno pot in takrat
               sem se odločil, da ustanovim svoje podjetje, Lastinski inženiring. Lastinski, zdaj bi
               vam želel pojasniti, od kje to ime. Moj pradedek se je ravno tako pisal Omerzel kot
               se pišem jaz. Je pa prihajal s področja Lastine, to je v kozjanskem partu, posestvo
               oziroma kmetija, ki jo je kupil v Pečicah, dejansko se je imenovala po temu od kje on
               prihaja, vsi so ga klicali Lastinski in tako se je pri naši hiši po domače reklo pri
               Lastinskih. Tukaj je bilo zelo veliko pozitivne energije s tem imenom povezanih in
               meni se je zdelo prav, da se tudi podjetje imenuje Lastinski.</p>
               <p>Istega leta sem postal tudi direktor podjetja Dinova iz Karlovca. To podjetje je bilo
               v 100% lasti zagorske Ultre. Miloš Urbanija je takrat želel, da bi midva svojo pot
               sodelovanja nadaljevala in tako sem postal tudi direktor Hrvaškega podjetja Dinova,
               ki pa sem ga po prevzemu preimenoval v podjetje Ultra d.o.o., da je postalo to del
               skupine. V letih od 2003 do 2011 smo na obeh podjetjih gradili na strokovnosti in
               renomeju podjetja. Moram reči, da Ultra na Hrvaškem se je v tem času zgradila izreden
               renome, na Hrvaškem je to podjetje veljalo za strokovno ekipo za strokovnjake in
               dejansko na vseh področjih s katerimi smo se ukvarjali, smo postali na Hrvaškem
               številka ena. V naftni industriji praktično ni podjetja, ki ne bi imelo vsaj del
               naših tehnologij. Na drugi strani v telekomunikacijah, tisto kar smo imeli od naših
               tehnologij, smo ravno tako postali na tem področju številka ena. In moram reči, da to
               je bilo tisto, kar je dejansko nam omogočalo dolgoročno delo in preživetje na
               hrvaškem trgu. Verjamem, da se vas je veliko srečalo s poslovno potjo prijateljev ali
               vaše osebno in verjamem, da veste kako dejansko na dolgi rok povezave in pomoč ne
               pomaga, če ni zadaj korektnega dela, če ni strokovnosti in dolgoročnega
               razmišljanja.</p>
               <p>Lastništvo v Ultri. Nikoli nisem bil lastnik ali solastnik Ultre. V Ultri sem bil
               vedno delovna sila. Ultra, lastništvo in jaz, to so tri popolnoma ločene zadeve. Leta
               2011 so se lastniki odločili, da bodo hrvaško Ultro prodali in sicer 100% delež.
               Kupec podjetja je hrvaško podjetje Digitel komunikacije, katerega lastnik je hrvaški
               državljan. Opazil sem, da se je v medijih pojavilo nekaj napačnih podatkov v zvezi z
               Ultro, prodajo in EOL grupo. V trenutku, ko se je hrvaško podjetje Ultra iz Karlovca
               prodalo, je nov lastnik želel, da se ime zamenja.  Kar pomeni, da samo podjetje, struktura in poslovanje
               postalo popolnoma enako, zato je tudi registrirano na istem naslovu. Vse, kar se je
               spremenilo je, da se je podjetje preimenovalo iz Ultra d.o.o. v EOL grupa. Lastinski
               inženiring je moje podjetje v 100% lasti. Tu vas moram opozoriti, da obstaja tudi
               podjetje tudi Lastinski pak, to je podjetje, ki je v lasti mojega najstarejšega
               brata. Je pa brat, ko je registriral to podjetje moral mene vprašati za dovoljenje,
               ker sem ga jaz registriral prej, kot ga je registriral on. Lastinski inženiring je v
               vseh teh letih zelo uspešno posloval. Krivulja rasti, tako prometa kot dobička, je
               bila zelo lepa in konstantna in tudi strokovna ekipa v tem podjetju je na nek način
               izredna in ima izredni kapital. Pri samem poslovanju Lastinskega smo kot celotna
               ekipa najbolj ponosni na zgodbo Vendotel. Vendotel je naša registrirana blagovna
               znamka. Vendotel je tudi zgodba, ki je povezana z Eureko, pa bi vam želel malce več
               tudi opisati o sami zgodbi Vendotela.</p>
               <p>Osnovna ideja in v katero smer se razvija oziroma se razvija ta produkt in sistem.
               Nekega večera sem prišel zelo pozno domov. Družina je že spala in sem vrtel televizor
               in na televiziji je bil film Telefonska govorilnica z Colin Farrellom. Meni sicer nič
               posebnega film, ampak tisto kar me je fasciniralo v tem filmu se ves čas filma vrti
               zgodba okoli telefonske govorilnice. In dejansko od tu je prišla ideja, telefonske
               govorilnice so na izrednih lokacijah, izredna frekvenca ljudi, pa nihče je več ne
               uporablja. In to me je s tehnološkega vidika začelo malce zanimati, koliko teh
               telefonskih govorilnic na svetu sploh še obstaja. Prišel sem do fascinantnih
               podatkov, v Sloveniji, recimo, malce manj kot 3.000, Hrvaška 5.000, Srbija 20.000,
               Nemčija 140.000 telefonskih govorilnic, 800.000 govorilnic v Evropi. Cel svet, tisto,
               kar smo uspeli zanalizirati, čez dva milijona govorilnic. In tisto, kar je bil
               naslednji korak zanimiv, zakaj to sploh obstaja, saj danes vsi mobitele uporabljajo.
               Obstaja univerzalni zakon o telekomunikacijskih storitvah, ki to lokacijo ščiti. In
               takrat sem se odločil, da bi probali narediti sistem, napravo in kompletne zaledne
               sisteme, ki bi nadomestil obstoječo telefonsko govorilnico, in bi dejansko še vedno
               zadovoljil zakone, ampak nadgradil sistem na nekaj, kar bi tehnološko bilo bolj
               zanimivo. In tako smo se odločili, da razvijemo sistem, ki bo na tej lokaciji
               dejansko ponudil ene dodatne vsebine končnim kupcem. In razvili smo sistem, ki na
               celotno mrežo telefonskih govorilnic spremeni v specializirano maloprodajno mrežo,
               kar pomeni, da na tej lokaciji imamo telefonsko govorilnico, prodajamo realne
               produkte, kot so bomboni, žvečilni in tako naprej, in pa digitalne vsebine. Digitalna
               tipična vsebina je polnjenje pripet telefona in pa seveda se ostalo. Pri digitalnih
               vsebinah je praktično neomejeno produktov, ki jih lahko tu ponudimo. Ker je bil na
               nek način Vendotel prepoznan kot izredna inovacija, smo se odločili, da ga prijavimo
               tudi v okviru Eureka združenje. Pa vam bom kar prebral s strani ministrstva, kar se
               tiče EUREKA-e, je zelo lep prevod iz angleščine narejen kaj to EUREKA je. Verjamem,
               da večina vas EUREKA-o pozna, ampak vseeno. <q>"EUREKA je mednarodno tehnološka
               iniciativa inicirana na pobudo predsednika Miterana in Kohla leta 1985 z namenom
               narediti gospodarstvo EU konkurenčnejše, predvsem pa konkurenčno gospodarstvo ZDA,
               Japonske ter vzhajajočim industrijam države jugovzhodne Azije, Kitajska in bližnja
               okolica."</q> Odločitev, da produkt razvijemo v okviru EUREKA-e je bila ena od najboljših
               poslovnih odločitev. Moram reči,  odzivi v okviru EUREKA-e so bili izjemni in bili smo
               povabljeni v Istanbul na EUREKA Venture Forum, kjer smo prestavili sistem Vendotel.
               In moram reči, da na tej predstavitvi je bil odziv izjemen in na osnovi te
               predstavitve smo dejansko vzpostavili izredne kontakte z mednarodnimi investitorji.
               Na osnovi uspehov v Istanbulu smo bili povabljeni tudi v Berlin na Venture Summit,
               kjer je bila zgodba podobna. Ogromno evropskih investitorjev, ogromno <q>"private
               equity"</q> fondov smo odprli resne pogovore za investicije po Evropi.</p>
               <p>Moja odločitev za kandidaturo - najtežja odločitev v mojem življenju do sedaj,
               zagotovo. Kako sem razmišljal, preden sem se odločil, da bi kandidiral za ministra.
               Najprej mora biti človek samokritičen in se vprašati, ali je sposoben za tako
               odgovorno in zahtevno funkcijo. Potem sem razmišljal o svojem delu in pogledal, kaj
               sem v 10 letih na vodilnih funkcijah od izkušenj si nabral. Vse delovanje v
               mednarodnih vodah in stiki v mednarodnih poslovnih vodah, delal sem z velikimi
               sistemi, velikimi sistemi tipa nemškega giganta RWE, z veliko gigantov iz naftne
               industrije, z nemškim Telekomom in podobno. Srečanje z evropskimi investitorji, ki
               vodijo investicije v milijardah evrov, so mi tudi odprla neke dodatne poti, ki
               verjamem, da so pozitivne. Vedno pri reševanju nalog sem imel sistemski pristop. Pri
               velikih sistemih in pri vodenju, mislim, da je to ena od osnovnih stvari, ki jih
               vodja mora imeti. Ali sem timski igralec? Da. Jaz verjamem, da v današnjih časih tako
               v poslovnem svetu kot povsod drugje, posebno na ministrstvih, je ključnega pomena
               timsko delo. Pri tako obsežnih nalogah dejansko brez timskega dela, mislim, da uspeha
               ne more biti. In ko sem na vse to pogledal kot na celoto, je na koncu ostala še ena,
               najpomembnejša odločitev - moja družina. Družino sem si ustvaril v Novem mestu. Živim
               v hiši, ki jo je žena podedovala po starših, imava dve čudoviti hčerki, prvi in
               četrti razred osnovne šole, in to je seveda tisto, kar je najbolj pomembno pri moji
               odločitvi. Hčere so še premajhne, da bi se lahko z njimi posvetoval, soproga me pa
               pri tej odločitvi podpira. Če me soproga pri tej odločitvi ne bi podpirala, se za
               kandidaturo zagotovo ne bi odločil. In ko sem imel še podporo družine, potem sem se
               odločil, da kandidiram za ministra.</p>
               <p>Moje direktorske pozicije. V tem trenutku vodim dve podjetji in vedno sem čutil
               veliko odgovornost do zaposlenih. Od prvega dneva, ko sem prevzel vodilne funkcije v
               podjetjih, sem zelo veliko pozornost polagal kadrovski politiki. Ključna stvar in
               odgovornost, ki jo je treba sprejeti na taki poziciji, je predvsem v tej smeri, da če
               prideš v situacijo, da zaradi kakršnihkoli okoliščin nisi sposoben nadaljevati
               vodenja te firme, vedno mora obstajati nekdo, ki te lahko zamenja. Jaz sem tako
               deloval v obeh podjetjih in v obeh podjetjih imam ekipo, tim in človeka, ki lahko
               prevzame moje funkcije, ki lahko prevzame vodenje podjetja, da bo to nemoteno
               delovalo naprej in da bodo vsi zaposleni normalno lahko delali v tem podjetju
               dalje.</p>
               <p>Moje delo za državo. Do trenutka odločitve, da kandidiram za ministra, sem bil
               podjetnik. Deloval sem kot dober gospodar v svojih podjetjih in se boril za posel,
               zato da sem lahko dal plače in zato, da sem lahko podjetje razvijal. V okviru dela za
               državo bi želel pojasniti dve aktualni zadevi. Eno je 75.000 evrov prejemka s strani
               države v okviru Eureka. Torej, mi smo Vendotel sistem prijavili kot razvojni projekt
               v okviru Eureke.  Najprej smo
               morali zadovoljitvi vse kriterije na državnem nivoju in potem smo bili predlagani na
               nivo Evropske unije in ko smo bili odobreni in zbrani na nivoju Evropske unije smo
               prišli v sistem EUREKA-e. Pri samem razvoju smo najprej eno leto vlagali v razvoj, na
               koncu obdobja predali poročilo na ministrstvo in na osnovi tega poročila na
               ministrstvu smo potem dobili povračilo za 50 % upravičenih stroškov. Torej to je
               povračilo za stroške razvoja za nazaj.</p>
               <p>Drugo delo, ki je povezano z državo je naše delo z Darsom, lastinski od leta 2008 na
               Darsu vzdržuje cestno vremenske postaje in ta pogodba dejansko od leta 2008 se
               izvaja. In, kar se tiče samega dela z državo, te obstoječe pogodbe moramo spoštovati,
               mi obsega poslovanja z državo povečevali ne bomo in ne bomo podpisovali novih pogodb
               v primeru, da bom izbran za ministra.</p>
               <p>Gregor Golobič in moja povezanost z Gregorjem Golobičem. Jaz Gregorja Golobiča
               poznam, tudi, ko je on začel svojo pot v politiki z Zaresom sem to zgodbo podpiral,
               sem verjel, da je to ena nova opcija v Sloveniji. Vendar na žalost se je časom
               izkazalo, da to ni tisto, v kar sem jaz v začetku verjel. Midva Gregorjem Golobičem
               nisva v kontaktu več kot dve leti. In tudi moja kandidatura ni v nikakršni povezavi z
               Gregorjem Golobičem.</p>
               <p>Moje delo na ministrstvu. Zavedam se, da obseg dela na tem ministrstvu je izreden.
               Velika odgovornost in velik izziv. Verjamem, da lahko s svojimi izkušnjami in s svojo
               potjo prinesem veliko pozitivnega, da lahko veliko pozitivnega naredim in tisto, kar
               lahko zagotavljam, da sem iz pravega testa in da bom vložil maksimalen trud, da to
               tudi dokažem.</p>
               <p>Sam program dela, ki ga je pripravil tim z Igorjem Maherjem na čelu je dober. Jaz bom
               ta program podprl in z njim nadaljeval. Zakaj mislim, da je ta program dober?
               Predvsem je orientiran na zelo realne osnove. Časa imamo zelo malo in na drugi strani
               pa seveda ne smemo pozabiti na strateške usmeritve ministrstva. V tem trenutku sem
               seznanjen s pomembnimi zadevami, časa ni bilo veliko, se bom pa seveda z dodatnimi
               področji in vsemi zadevami seznanil, kakor bo le, v najkrajšem času možno.</p>
               <p>Tisto, kar bo osnovno vodilo pri mojem delu, bo zaupanje v stroko. Sam prihajam iz
               strokovnega področja, rad imam eksaktne vede, želim delovati eksaktno in se odločati
               na pravih podatkih in zaupal bom v stroko in delal s strokovnjaki.</p>
               <p>Pri sami organizaciji delovanja na ministrstvu želim predvsem dati poudarek na dve
               smernici. Torej, časa ni veliko in na posameznih področjih je treba hitro ukrepati in
               tu bomo postavili prioritete. Seveda na drugem segmentu pa ne smemo pozabiti na
               strateške odločitve, ne smemo narediti napak pri strateških odločitvah, ki bodo
               dolgoročno pomenile škodo za Slovenijo.</p>
               <p>Programske prioritete, prostor, uvedba postopka pridobivanja dovoljenja za pričetek
               gradnje v dveh fazah. Ta ideja se meni zdi pozitivna, zelo v redu, mi moramo
               ustvariti okolje, kjer bodo investitorji imeli zaupanje v slovensko državo. Zaupanje
               investitorjev, tukaj mislim tako domačih kot tujih. In ta ideja je ideja, ki jo
               pozdravljam in z njo bomo dejansko omogočili, da bodo investitorji vse potencialne
               rizike že v začetni fazi priprave investicije odprav in bodo imeli zaupanje v našo
               državo in bomo s tem tudi omogočili lažji vstop in večjo varnost investitorjev.
                   Agencija Spirit, program
               okrog Agencije Spirit z dodatnimi razširitvami se mi zdi na mestu. Dejansko bi si
               sam, kot investitor, želel pri investicijah, ko pridem v državo, da imam na enem
               mestu zbrane vse podatke. Jaz verjamem, da v okviru agencije je možno ne samo
               sprejeti investitorje in jim dati vse podrobne podatke kje v Sloveniji lahko ponudimo
               kakšno področje za investicije, tako za nove investicije, kot za investicije na
               obstoječih objektih, ampak verjamem, da lahko v okviru Agencije tudi aktivno iščemo
               investitorje in predlagamo kje vidimo potenciale.</p>
               <p>Kar se tiče posodobitve elektronskega poslovanja, to verjamem, da se strinjate z
               menoj, da je to v teh časih nujno. Tisto na kar dejansko jaz na tem področju
               apeliram, da so strokovnjaki tisti, ki diktirajo kakšna in v kateri smeri je treba
               orodja razvijati. Torej, ne razvojniki, ampak strokovnjaki, ki bodo uporabljali ta
               orodja.</p>
               <p>Prioritete na energetiki. Tukaj bi v tem trenutku želel poudariti, da slovenska
               energetika je izrednega pomena in prioritetno je moja želja, da se slovenska
               energetika odloči in svoje vektorje poenoti in jih usmeri v isto smer. Torej, želim
               večje sodelovanje med obema energetskima stebroma in želim, da tukaj predvsem v
               strokovnem smislu se to sodelovanje poboljša.</p>
               <p>Stanovanjska politika. Pri stanovanjih verjamem, da je to en trših orehov in da glede
               na situacijo v Sloveniji imamo nekaj modelov, po katerih bi to lahko to zadevo
               reševali, vsekakor pa se zavedam, da je to izredno trd oreh in tukaj upam tudi na
               vašo pomoč, na vašo strokovnost na predloge v kateri smeri reševati stanovanjsko
               politiko.</p>
               <p>Promet in pomorstvo. Pri prometu in pomorstvu bi pod prioriteto želel poudariti, da
               dejansko Luka Koper in Slovenske železnice, jaz vidim ta dva subjekta kot en sistem.
               Verjamem, da Luka Koper brez železnic in železnice brez Luke Koper nimajo smisla.
               Vsekakor pa želim poudariti, da Luka Koper mora ostati vodilna luka v regiji. Moramo
               biti pozorni kaj delajo sosedje, moramo luko razvijati in moramo skrbeti, da bo to v
               regiji naša strateška točka.</p>
               <p>Izhodišča na prostoru. Zagnati moramo tiste državne infrastrukturne projekte, ki so
               pogoj za gospodarski razvoj. V teh časih z omejenimi sredstvi, ki jih imamo, moramo
               zelo previdno izbirati prioritete in verjamem, da je treba usmerjati investicije v
               področje gospodarstva, torej da bomo dejansko razvijali gospodarstvo in omogočali
               infrastrukturo, ki bo omogočala gospodarstvu dodatna in nova delovna mesta. Na tem
               področju, predvsem pri investicijah v proizvodnjo. Jaz mislim, da v Sloveniji je
               treba malo več poudarka dati na investicije v proizvodnjo, da ustvarjamo delovna
               mesta. Tukaj v prvi fazi vidim predvsem lesno industrijo v povezavi z energetiko. Na
               tem področju verjamem, da ima Slovenija velik potencial in tukaj bom vzel
               strokovnjake s tega področja, temeljito stvari prouči in poskušal dati stvarem
               podporo.</p>
               <p>Umeščanje prometne, energetske in vodne infrastrukture v prostor. Jaz sem se v tem
               kratkem času poskušal čim bolj podrobno seznaniti s problematiko umeščanja v prostor
               in spoznanje, da dejansko investicije stojijo zaradi morda resorno neusklajenega
               sodelovanja na tem področju mislim, da moramo veliko narediti. Jaz verjamem, da tu je
               pot in da to lahko uredimo, vsekakor pa verjamem, da samo umeščanje objektov v
               prostor mora biti  sodelovanje
               in koordinacija med različnimi resorji in moramo imeti usklajene in iste cilje za to,
               da investicije, posebno tiste, kjer lahko črpamo sredstva iz Evropske unije, da jih
               podpremo in da se čim prej začnejo izvajati.</p>
               <p>Energetika. Elektroenergetski sistem dejansko je srce in ožilje slovenskega
               gospodarstva, pa ne samo slovenskega, vsakega gospodarstva. Na eni strani imamo
               proizvodne objekte, na drugi strani imamo transportne poti dokončnih uporabnikov,
               seveda ne smemo pozabiti na sosede in okolico Slovenije in kaj se tam dogaja na
               energetiki. In energetika zahteva posebno skrb v Sloveniji. Če ne bomo imeli zdrave
               energetike v Sloveniji, potem tudi zdravega gospodarstva ne bomo imeli. Jaz v to
               trdno verjamem.</p>
               <p>Proizvodni objekti. Pri proizvodnih objektih imamo na eni strani objekte na fosilna
               goriva, imamo objekte hidroelektrarne, imamo nuklearno. Verjamem, da z dodatnimi
               vlaganji in pozornostjo na obnovljivih virih lahko slovensko energetiko držimo
               zdravo. Tisto kar je bilo dejansko moje spoznanje v teh zadnjih dneh, da nacionalni
               energetski program sicer je v pripravi, ampak še vedno ni zaključen. Na tem področju
               verjamem, da je potrebno še veliko narediti in verjamem, da je tukaj treba predvsem
               usmeriti slovensko energetiko, da je skupni vektor v isto smer.</p>
               <p>TEŠ 6. Konkretno. Jaz verjamem, da je TEŠ potrebno izgraditi in ga dati v funkcijo v
               najkrajšem možnem času. Vsak dan zamude nas stane na milijone evrov in to je dejansko
               zgodba, ki jo je potrebno dati v funkcijo in začeti uporabljati. Vsekakor pa apeliram
               na to, da se obseg investicije v TEŠ-u ne sme povečati.</p>
               <p>Hidroelektrarne. Spodnja in srednja Sava. Hidroenergija je nekaj v kar verjamem in
               mislim, da je dolgoročno izrednega pomena za Slovenijo. Res, da so visoke
               investicije, ampak dejansko, ko je enkrat sistem vzpostavljen, imamo zelo poceni vir
               električne energije in to dolgoročno. Zato verjamem v to zgodbo in potrebno je čim
               prej zaključiti s spodnjo Savo in pričeti s srednjo Savo.</p>
               <p>Malce se bom vrnil še na stanovanjsko politiko. Kar sem uspel podatkov zbrati v tem
               času, vidim, da je to resen, pereč problem. Vidim, da pri reševanju tega področja je
               bilo že nekaj poskusov, nekaj načinov, modelov reševanja. Eden od modelov s
               subvencionirano obrestno mero kreditov, ki se mi zdi pozitiven in ga pozdravljam,
               vendar se moramo tukaj zavedati kakšno je tudi stanje naših bank in ali so banke
               sposobne spremljati kreditiranje občanov kljub subvencionirani obrestni meri. Drugi
               segment usmerjanja in reševanja te problematike je bil v smeri najemne politike in
               najema stanovanj. To se mi zdi prava rešitev v pravi smeri, vendar je vsekakor treba
               zelo podrobno preučiti kakšna je ta politika in kakšna je cenovna politika pri najemu
               teh stanovanj.</p>
               <p>Dobil sem predlog oziroma v okviru programa je predlog, kjer naj bi se Stanovanjski
               sklad Republike Slovenije preoblikoval v gospodarsko družbo. Ideja se mi zdi
               zanimiva, vsekakor je treba preučiti. Bi pa tukaj tisto zaradi česar se mi zdi zadeva
               zanimiva, s preoblikovanjem v gospodarsko družbo v 100% lasti države, bi imeli
               možnost do nepovratnih sredstev iz Evropske unije in nižjih obrestnih mer.</p>
               <p>Promet in pomorstvo. Enotni informacijski sistem javnega potniškega prometa.  V Sloveniji se moramo zavedati,
               da nas je dejansko 2 milijona, in da enoten potniški promet je nekaj kar bi morali
               ponuditi tej državi. Kolikor sem seznanjen, so na tem področju kar nekaj aktivnosti
               že v teku in jaz bom te projekte podprl. Vsekakor si želim, da bi študent v
               Sloveniji, ko se usede v Kopru na vlak, z enotno kartico lahko uporabljal promet po
               celi Sloveniji. Večina vas je bila po velemestnih, deset milijonskih, petnajst
               milijonskih in tam z eno karto funkcioniraš po celem mestu in jaz bi si želel, da
               Slovenija tako funkcionira.</p>
               <p>Cestni promet, razvojne osi. Vsekakor mislim, da je potrebno razvijati tretjo
               razvojno os, pa da se ne bi osredotočil samo na eno razvojno os, predvsem tukaj moje
               delo in delo ekipe bi želel usmerjati predvsem na problematiko umeščanja objektov v
               prostor. Glede na situacijo s katero sem se seznanil v zadnjih dneh, vidim da je
               tukaj največ polemike, in da je tukaj treba iskati dejansko rešitve v pogovoru in v
               skupnih ciljih.</p>
               <p>Železnice. Drugi tir Divača-Koper, vsekakor. Posodobitev tehnologije in
               infrastrukture, ravno tako. Pomorski promet, razvoj infrastrukture v Luki Koper,
               tretji pomol, poglobitev, ki je, kolikor sem seznanjen, že v teku, vsekakor te
               projekte. Tudi dogradnja prvega in drugega pomola jih želim podpreti, seveda pa
               moramo na Luko Koper in na železnice gledati kot na sistem. Številke morajo imeti
               smisel in Luka Koper mislim, da je strateškega pomena za Slovenijo in jo je potrebno
               razvijati. In če povzamem ključne naloge ministrstva, ki si ga želim prevzeti, ena od
               osnovnih stvari, ki bi jih želel vzpostaviti pri investicijah, je vzpostavitev
               projektnega sveta, ki bo imel nadzor nad investicijam. Vse investicije, ki jih bomo
               izvajali, ključnega pomena je nadzor. Torej od prvega koraka začetka investicije in
               do končnega koraka projekta skupina mora skrbeti in mora se jasno vedeti kdo je
               odgovoren za investicijo. Luka Koper, železnice, kot sistem strateško pomembno in tu
               vidim dolgoročne učinke za slovensko gospodarstvo. Stanovanjski sklad. To
               problematiko je potrebno reševati in moramo najti rešitev za mlade v tej državi.
               Umeščanje objektov. Ena od pomembnih nalog. Na tem področju želim, da bi res z dobrim
               timskim delom v med resornim sodelovanjem našli pot, da umeščanje objektov v prostor
               ne bo tisto, ki bo zadrževalo investicije.</p>
               <p>Tesno sodelovanje med resorji. Verjamem, da če bom postal minister, bom z ministri v
               tej vladi lahko dobro sodeloval, da bomo našli skupen jezik, in da bomo našli skupne
               cilje v imenu izvajanja projektov, posebno teh, ki so trenutno na prioritetni listi.
               TEŠ6 zaključiti in ga dati v funkcijo. Srednja Sava, podpreti investicijo. In pa
               najbolj pomembna zadeva, strategija slovenske energetike. Kar se tiče slovenske
               energetike, bi želel čim več informacij, čim več strokovnjakov za skupno mizo, da v
               Sloveniji določimo dolgoročno strategijo slovenske energetike. Pomen slovenske
               energetike za slovensko gospodarstvo je izreden, in če bomo tukaj naredili strateške
               napake, bomo dolgoročno imeli posledice tudi v gospodarstvo.</p>
               <p>Toliko z moje strani. Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Zahvaljujem se kandidatu za ministra, gospodu Samu Omerzelu za podano predstavitev.
                   Preden pa dam besedo vam,
               kolegicam in kolegom, sem dolžan prebrati še pooblastila: v imenu Poslanske skupine
               Socialnih demokratov je z nami kolega Samo Bevk in kolega Franc Bogovič nadomešča
               kolega Janeza Ribiča.</p>
               <p>V nadaljevanju bom dal besedo vam, članicam in članom odbora, da kandidatu postavite
               vprašanja. Dolžan sem še pojasnilo, vprašanja članic in članov odbora se lahko
               nanašajo na delovno področje Ministrstva za infrastrukturo in prostor, ki v skladu z
               38. členom Zakona o državni upravi opravlja naloge na področju železniškega,
               zračnega, pomorskega prometa, plovbe po celinskih vodah in cestnega prometa, razen
               nadzora varnosti cestnega prometa, naloge na področju prometne infrastrukture in
               žičniških naprav, naloge na področju prostora in stanovanjske politike, naloge na
               področju energetike, rudarstva, učinkovite rabe in obnovljivih virov energije ter
               naloge na področju razvoja in graditve širokopasovnih omrežij. Se pravi s teh
               področij so lahko vaša vprašanja.</p>
               <p>Glede na to, da je gospod kandidat za ministra že imel danes en hearing, predlagam,
               da smo nekako 15 do 15. ure, ker takrat se nadaljuje seja DZ in mislim, da v treh
               urah lahko opravimo to naše zaslišanje.</p>
               <p>Prvi se je javil za vprašanja kolega Samo Bevk. Predlagam, da opravimo štiri do pet
               vprašanj oziroma da kolegi postavite vprašanja, nato pa minister oziroma kandidat za
               ministra odgovarja, tako kot je bila praksa do zdaj. Besedo ima kolega Bevk,
               izvolite.,</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Hvala lepa za besedo, gospod predsednik. Lep pozdrav vsem prisotnim, še posebej
               gospodu kandidatu za ministra, ki je bil tako pogumen, da se odločil za to zelo
               pomembno funkcijo v slovenski Vladi, tudi področje je zelo široko in tudi zahtevno.
               Mene je predstavitev prepričala, tudi s kančkom optimizma, kar vsi v tej državi
               predvsem potrebujemo, da se izvijemo iz te globoke krize, ki kar traja, traja in
               traja. Danes imamo v Sloveniji okrog 124.000 brezposelnih ljudi, ni še toliko, kot je
               bilo pred 20 leti, leta 1993 smo imeli 133.000 brezposelnih ljudi, in če ne bomo
               zagnali gospodarskega razvoja, kjer bo imelo vaše ministrstvo eno ključnih nalog,
               bomo kmalu lahko prišli v leto 1993. Ampak jaz verjamem, da bo ta Vlada sposobna, da
               zažene gospodarski razvoj v Republiki Sloveniji. Edini investicijski potencial, ki ga
               nekako vidim, je predvsem v sposobnosti črpanja evropskih sredstev. Zdaj ostaja še
               leto 2013 te finančne perspektive, stopamo v naslednjo finančno perspektivo do leta
               2020. Ni samo pomembno, kako se bomo izpogajali glede deleža v evropskem proračunu,
               ampak tudi, kako bomo sposobni ta sredstva črpati. Zato bi mogoče, spoštovani gospod
               kandidat, še na to dali svoj pogled, kako boste v Vladi uspešno črpali proračunska
               sredstva skladov Evropske unije. Zanimivo je, recimo, da je bilo po drugi strani
               poleg črpanja evropskih sredstev, da so tudi nekatere druge države ponujale Sloveniji
               sodelovanje pri velikih infrastrukturnih, prometnih, energetskih projektih. V
               preteklosti je bilo več zelo visokih delegacij kitajske vlade v Sloveniji, pa tudi
               predstavnikov največjih kitajskih bank, vendar ni prišlo do nobenega konkretnega
               dogovora glede črpanja teh sredstev. Tudi ko je bila delegacija Državnega zbora pred
                   slabima dvema letoma na
               obisku v Ljudski republiki Kitajski je takratni podpredsednik, danes predsednik
               Ljudske republike Kitajske Ši Džinping ponudil sodelovanje Kitajske na številnih
               področjih, pa me zanima kakšen je vaš odnos do sodelovanja na tem področju. Sedaj
               lahko beremo, recimo, da bo največji kitajski ladjar vstopil v lastniško strukturo
               reškega pristanišča, tako da v preteklosti pa so se zanimali tudi za sodelovanje s
               koprskim pristaniščem in tako dalje. Glede umeščanja v prostor celotne prometne
               infrastrukture ste že sam omenil, da je velik problem v državi. Naj spomnim, recimo,
               samo na drugi tir Divača-Koper, 27 kilometrov, še danes ni umeščena v prostor, pa
               tudi odločitev se odlaša ali bomo sploh šli v to investicijo ali ne. Če pa spomnim na
               sredino 19. stoletja so se priprave na gradnjo južne železnice od Dunaja do Trsta
               porabili štiri leta in v 16 letih so zgradili 600 kilometrov železniške proge. Tako
               da izzivi so pred vami, pred Vladi in Državnim zborom. Ali pa umeščanje razvojnih osi
               v prostor. Omenil ste konkretno tretjo razvojno os. Zanima me, kakšen je odnos tudi
               do drugih razvojnih osi, ki si ravno tako zatikajo pri umeščanju v prostor. Mislim na
               tretjo A razvojno os, pa problem Škofljice in četrto razvojno os, ki gre od Bovca
               oziroma do Kobarida do Želina in se potem razdeli na idrijsko-logaški in
               cerkljansko-gorenjski del z navezavo na avtocestni križ. Ravno vlada, ki je odhajala
               je ustavila izvajanje umeščanja enega projekta na četrti razvojni osi v prostor, da
               je pač prezahteven, da lokalna skupnost nasprotuje, da je predrag, vse stvari, ki jih
               poznamo. Ena vlada se odloči, recimo, junija 2011, da določi najbolj optimalno traso,
               potem pa čakamo dve tri leta, da naslednja vlada tak projekt črta. Samo umeščanje
               četrte razvojne osi traja že od leta 2006. Spomnim se, v Državnem zboru, ko je
               predsednik Vlade v mandatu 2004-2008 gospod Janez Janša obljubil, da bo leta 2008
               zasajena lopata na tretji državni osi. Pa razen čiste lopate nismo dobili
               ničesar.</p>
               <p>Absolutno je treba te stvari pospešiti, zato bi vas gospod kandidat vprašal, kako
               boste pospešili te projekte? Kajti, tukaj so evropska sredstva na razpolago. In če ne
               bomo teh projektov umestili v prostor bodo ti projekti oziroma ta sredstva evropskih
               skladov odplavali in odtekli v neizogibni nepovratek.</p>
               <p>In še eno vprašanje. V okviru vašega resorja so tudi rudniki in rudarstvo, čeprav
               nekako za rudnike v likvidaciji ali v zapiranju skrbijo tudi nekateri drugi resorji,
               vsaj še resor za gospodarstvo, pa tudi za okolje. To je neka neusklajenost med
               različnimi resorji. To bi bilo potrebno, tako kot ste sam prej povedal, izboljšati to
               sodelovanje med resorji ali pa določene zadeve kot so rudarstvo dejansko umestiti v
               en vladni resor, ne pa da so razseljeni po celi vladi. Mi smo imeli, recimo, kakšen
               mesec dva nazaj v Državnem zboru tudi klasifikacijo naložb slovenskega državnega
               holdinga, kjer so bili rudniki v likvidaciji in zapiranju predvideni celo za prodajo,
               recimo, rudnik urana z zalogami uranove rude, rudnik živega srebra s šestimi do
               desetimi zalogami živega srebra na svetu. Tako da malo vprašljive stvari.  Potem se je Vlada nekako
               odločila, da tega ne bo prodala. Zanima me kakšen je vaš odnos do teh rudnikov v
               zapiranju, ali naj gredo na Slovenski državni holding ali naj bo to neko drugo
               lastništvo, kajti tukaj stvari ne moremo kar zapreti, če omenim samo recimo Rudnik
               urana Žirovski vrh ali pa idrijski živosrebrov rudnik, ki je poleg tega še na seznamu
               svetovne dediščine pri Unescu. Še veliko bi bilo lahko vprašanj, ker je tako široko
               področje. Gospod kandidat Omerzel, želim vam uspešno delo pri vašem nadaljnjem
               udejstvovanju v slovenski vladi.</p>
               <p>Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za vprašanja. </p>
               <p>Naslednji je želel besedo kolega Lah, izvoli.</p>
            </sp>
            <sp who="SDT6:LahZvonko">

               <speaker>ZVONKO LAH (PS SDS):</speaker>

               <p>Hvala lepa. Tudi jaz pozdravljam kandidata, še posebej ker kandidat prihaja z
               Dolenjske, jaz sem že enkrat komentiral, da jugovzhodna Slovenija nima niti enega
               ministra v tej vladi, pa bomo enega dobili, očitno, in bi želel, da je najboljši.</p>
               <p>Veseli me, da ste človek iz realnega sektorja, neobremenjen z dosedanjo politiko,
               človek ki je v svojem dosedanjem delu svoje ideje konkretiziral, uresničil, bil
               uspešen in tukaj se tudi jaz pridružujem kolegu, da imam nek optimizem, se pa bojim,
               da ste prišli v vode, ki so precej neznane in da bodo težave bistveno večje kot si
               jih predstavljate. Tudi jaz ko sem postal župan občine sem šel čez mejo
               Avstrijsko-koroško pogledati kako lokalna samouprava funkcionira in sem bil zelo
               navdušen, še posebej ker so mi rekli, da je isto občino obiskal tudi takratni
               minister za lokalno samoupravo. Sem rekel: No fino, to bomo v petih letih Švica. In
               kaj se je zgodilo!? Nič. Od tistega kar zunaj funkcionira 50 let in dobro
               funkcionira, se pri nas ni dalo nikakor uresničiti, niti 20% tistega, kar je tam, pa
               bi se lahko, samo če bi bila politična volja. Tudi vi prihajate v neko vlado in mene
               veseli, da ste tehnični človek, da ne prihajate iz Tacna ali FDV-ja in polega tega se
               v energetiko tudi razumete. Samo od ekipe, ki jo boste imeli okrog sebe bo veliko
               odvisno, rekli ste da ste timski človek in kakšne ljudi boste izbrali bomo kmalu
               videli, kakšne uspehe lahko tudi pričakujemo na tem področju.</p>
               <p>Jaz se bojim, da boste doživeli tak konec, kot minister v prejšnji vladi, ne
               predprejšnji, ko je bil zadolžen oziroma odgovoren za črpanje evropskih sredstev, to
               se pravi, gospod Gjerkeš, ki je bil tudi tehnični človek in se je zavedal
               odgovornosti in tudi sektorja za črpanje teh evropskih sredstev, vendar je potem
               doživel žalosten konec in je večkrat sam jamral, da ne bomo mogli počrpati tega
               denarja, če bomo s takšnim tempom in takšnim načinom dela delali naprej. In zdaj ko
               zmanjkuje časa za črpanje te finančne perspektive, se bojim, da bo bilanca, ko jo
               boste pogledali, verjetno niste imeli časa, zelo klavrna. In težko je verjeti, da bo
               s takšno ekipo na ministrstvu, ki ga boste prevzeli, ki ni od bivše vlade, ampak še
               od kakšne nazaj ali pa par vlad nazaj, lahko polževo hitrost spremenili v nadzvočno,
               ker bo potrebna, če hočemo počrpati ta sredstva in če ta sredstva ne bodo počrpana,
               potem bo tudi odgovornost velika in upam, da se je zavedate.  Bi se pa dotaknil dveh, ne vem kakšne odgovore,
               tudi takrat sem gospodu Gjerkešu rekel, da nas začetku, ko je prišel, ne pričakujem
               eksaktnih odgovorov na vprašanja, ampak čez kakšen mesec ali dva pa. Tudi vam ne
               mislim zdaj postavljati neka vprašanja taka težka. Ampak vseeno bi rad vaše videnje
               glede na problematiko, ki ste jo tudi sam predstavil, glede prostora. Vsi ali pa
               večina urbanistov pravi, da je bil najboljši zakon tisti iz leta 1984, ko je bil
               prepisan zakon iz ene Koroške ali ne vem avstrijske dežele in vse po tem od leta 1984
               naprej je vsak zakon slabši, vključno s sedanjim. Koalicija je napisala, da bo v
               šestih mesecih spremenila to zakonodajo, da bo času primerna, v naprej vam povem ne
               boste, ker se ne da. Lahko določene ukrepe sprejmete, da izboljšate na določenih
               področjih tudi določene člene vnesete v neke zakone, ampak tega ne boste naredili,
               ker bo vojna proti vam od ZAPS-a, od odgovornih za prostor, pa od projektantov, ki
               pričakujejo zaslužke določene, čeprav niso sposobni toliko projektov kot jih je
               potrebnih narediti za legalizacijo nelegalnih objektov v kratkem času je praktično
               nemogoče na način kakršen je sedaj predviden. Me pa zanima malo v katero smer boste
               šli. Prejšnji minister gospod Černač je prišel ven z eno uredbo, ki bi bistveno
               poenostavila postopke vsaj za tiste nezahtevne objekte, objekte, ki niso tako
               pomembni v prostorih, so pa zelo pomembni za določene gospodarske dejavnosti kot so
               kmetijska dejavnost, dopolnilna dejavnost na kmetiji, turistična dejavnost, ki je v
               povojih, in da sedanje stanje povzroča veliko oviro razvoju gospodarstva. Vendar ste
               lahko tudi sam videl kakšen je bil odziv. Vsi so se praktično postavili proti in ta
               vlada je takoj to uredbo že odpravila oziroma 8. člen uredbe ali pa izničila te
               ukrepe brez kakšne obrazložitve. Zanima me kakšno je vaše razmišljanje glede obstoja
               upravnih enot, ki jih imamo samo v Sloveniji, v Evropi jih ni. In ali so res upravne
               enote tako neizogiben člen v tej naših ureditvi? Prej ste povedal, da se zavzemate za
               dvofazni postopek pridobivanja gradbenega dovoljenja. Seveda, jaz se strinjam, tudi
               stroka je govorila že vrsto let, da bi bilo to boljše, ampak me zanima kakšno je vaše
               mnenje, da bi občine, ki so odgovorne za prostor, ki sprejemajo se prostorske akte,
               ki so zadolžene za vso komunalno infrastrukturo in prometno infrastrukturo, izdajale
               gradbena dovoljenja razen tistih mogoče zahtevnih, ker povsod po Evropi tako je.
               Imajo tudi nadzor nad nelegalno zgrajenimi in tega zunaj praktično ni. Naj vas samo
               spomnim, ker prihajate iz Dolenjske, da je tudi v praksi pokazalo, da ko je občina
               gradila kanalizacijo in je za priključitev na kanalizacijo bilo potrebno prinesti na
               komunalo gradbeno dovoljenje, da so lahko priključili komaj 15% vseh gospodinjstev,
               da je bila izgradnja vodovoda v razpršeni gradnji ravno tako in so potem morali
               sprejeti odlok, popraviti odlok, da ni potrebno gradbenega dovoljenja prinesti.
                   Mestna občina Novo mesto,
               iz katere izhajate je morala to narediti. To se pravi, da je bilo 85 % objektov, ki
               nimajo gradbenega dovoljenja. Mislim, da smo za Italijani drugi v Evropi po tem. Na
               upravni enoti pa je čedalje manj teh uradnikov, ki izdajajo gradbeno dovoljenja
               tehnične stroke. Čedalje več je upravnih delavcev, ki izhajajo ne vem iz ekonomske
               stroke in potem naredi višjo, visoko upravno in potem gleda projekte, nadzira
               projekte in bolj imam občutek, da iščejo razloge, kako ne izdati gradbeno dovoljenje,
               kot pa, kako izdati gradbeno dovoljenje, nekomu iti nasproti.</p>
               <p>To vam lahko zagotovim, ker imam dosti izkušenj z lokalno samoupravo. Potem me
               zanima, kakšno je vaše mišljene glede na to, da dolenjskih mi imamo kar 15 tisoč
               zidanic, ker je ta uredba bila zdaj precej tudi v to smer, da se zidanice nekako
               legalizirajo in dajo v turizem, ker je zelo veliko povpraševanje po turizmu v
               zidanicah. Kakšno je vaše mišljenje, na kakšen način priti pa zadevo legalizirati in
               dati nekako v funkcijo, da bo prinašalo neka dodana sredstva, ne pa, da je samo breme
               tistih lastnikov in se bojim, da gremo v smer, kot je šla v Makedoniji, ko je začelo
               vse to propadati in je kulturna krajina praktično se uničila. Potem pa bi se dotaknil
               še gospodarskih središč, verjetno vam je kaj znano, da je Janševa vlada 2004-2008, ko
               se je začelo črpanje evropskih sredstev so bili operativni programi sprejeti.
               Določila 9 gospodarskih središč v Sloveniji in da v teh gospodarskih središčih naj bi
               bile logistični center, podjetniški inkubatorji, potem gospodarske cone, neka
               zaključna celota, ki se tiče več ministrstev. Zdaj je v tem ministrstvu vašem precej
               tega, razen gospodarskega ministrstva. In posamezne regije, ustanovljene so bile
               regionalne razvojne agencije na takšen ali drugačen način, nekatere so kar precej
               naredile že v tej smeri. Z novo, takratno Pahorjevo se je na to pozabilo. Bila so
               vložena sredstva, bili so narejeni napori s strani občin, s strani regij, zdaj pa je
               to obstalo. Vsaka vlada govori perspektiva Slovenije je logistika in turizem,
               naredimo pa zelo malo za eno in za drugo.</p>
               <p>Zanima me ali boste, glede na to, da se sedaj pripravljajo regionalni razvojni
               programi, ki so zelo pomembni, država pripravlja strategijo razvoja Slovenije, potem
               moramo pripraviti operativne programe za črpanje evropskih sredstev, nove finančne
               perspektive, dogovoriti z Evropo nove operativne programe, v katerih morajo biti
               projekti, kateri, kakšni<gap n="..."/> Sprašujem zdaj vas, da boste povedal, kateri? Ampak, zelo
               pomembno pa je to tudi od regionalnih programov. Moje mnenje je, da občine so tiste,
               ki pripravljajo projekte za gospodarsko rast, ne država, država infrastrukturne
               projekte ali pa energetske. Bistvo pa je, da se pripravijo projekti za tuje
               vlagatelje, tuje investitorje, ki jih nujno potrebujemo. Te pa ne pripravljajo
               ministrstva, ampak občine in regije. In me zanima, na kakšen način se boste tudi vi
               skupaj z drugimi resorji lotili tega, da bo Slovenija z novo finančno perspektivo čim
               bolj privabila tuje investitorje in seveda vzpostavila pogoje  za nova delovna mest in gospodarsko rast.
               Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za vprašanja. Upam, da nima kandidat za ministra kakšne zidanice, sicer bomo
               imeli spet probleme, ampak šalo na stran.</p>
               <p>Naslednji je prosil za besedo kolega Čuš.</p>
            </sp>
            <sp who="SDT6:ČušAndrej">

               <speaker>ANDREJ ČUŠ (PS SDS):</speaker>

               <p>Hvala za besedo. Lep pozdrav kandidatu za ministra!</p>
               <p>Če ste si prebrali mogoče magnetogram zaslišanja gospoda Maherja, boste mogoče
               vedeli, o čem bo govora v moji razpravi in kaj želim slišati. Nekako bom govoril v
               imenu dveh zelo razočaranih skupin, to so mladi in prebivalci spodnjega Podravja.
               Zdaj je veliko govora o tem, kako je treba enakomerno razvijati regije v Sloveniji in
               tako naprej, kar se sicer sliši zelo lepo, vendar ko gremo gledat konkretne številke,
               je pa, recimo, Vlada Boruta Pahorja leta 2011 namenila 60% vseh državnih sredstev in
               subvencij za razvoj Osrednje-slovenski regiji, medtem ko, recimo, spodnje Podravje
               oziroma regija, ki je takrat vključevala Mestno občino Ptuj, Mestno občino Maribor in
               Občino Ormož, dobila 6%. Zdaj si lahko predstavljate, kakšna razlika je to v
               sredstvih, posebej če pogledamo tudi indeks razvitosti. In ravno to ministrstvo
               oziroma vi boste pokrivali nekaj pomembnih odprtih vprašanj, nekatera se vlečejo že
               preko 10, 20 let, in me zanima nekaj konkretnih vprašanj, kjer upam, da bom dobil
               natančen odgovor.</p>
               <p>In sicer, Uredba o državnem prostorskem načrtu za avtocestni odsek
               Draženci-Gruškovje, torej, ko pridejo iz Hrvaške v Slovenijo in vidijo lepo tablo
               <q>"Evropska unija, dobrodošli v Evropski uniji"</q>, pa se vidi, po kakšni cesti se ljudje
               pripeljejo. In si mislijo, da se pripeljejo vse kam drugam, samo v Evropsko unijo ne.
               Ta uredba je bila sprejeta septembra 2010, trenutno stanje te ceste, vemo, da je več
               kot katastrofalno, ni treba govoriti, tudi mediji se velikokrat o tem razpišejo. Je
               pa projekt pripravljen in me zanima, v katerem mesecu letos bodo zabrneli stroji.</p>
               <p>Drugo pomembno vprašanje je vprašanje hitre ceste Ptuj-Ormož, ki je že 10 let odprto.
               Tedaj so ta dela bila predana Primorju, pa vemo, kaj se je zgodilo s Primorjem.
               Veliko je tudi govora, vsaj v našem delu, torej na območju Mestne občine Ptuj, kako
               daleč je gradnja regionalne ceste Ptuj-Juršinci-Gornja Radgona, ki poteka preko
               Podvinc. Mislim, da je bil do zdaj narejen slab kilometer od 16 kilometrov in vseeno
               ljudje iz spodnjega Podravja, ko se vozijo po takih cestah, si ustvarijo svoje
               mnenje, ne samo o okolju, v katerem živijo, ampak tudi o politikih, ki ne samo, da
               zastopajo te kraje, ampak bi naj delali za enakomeren razvoj.</p>
               <p>Železniška infrastruktura tudi v naših koncih podpovprečno razvita oziroma
               katastrofalna. Zanima me konkretno vprašanje elektrifikacije zelo frekventne proge
               Pragersko-Ptuj-Hodoš. Kot mlad - ogromno mojih sovrstnikov, torej študentov, tudi kaj
               mlajših dijakov je pa z lanskim šolskim letom oziroma, ja, v lanskem koledarskem letu
               - konec julija 2012 je Janševa Vlada uvedla subvencije za mesečne vozovnice za dijake
               in študente. V najboljših primerih pomeni ta ukrep prihranek 1.500 evrov na dijaka
               oziroma študenta letno, poudarjam, v nekaterih primerih. Verjamem, da se to še da kaj
               izboljšati, že zaradi slabe razvitosti infrastrukture. Pa me zanima, kaj nameravate s
               tem ukrepom narediti, ga boste izvajali še v prihodnje.</p>
               <p>Govorili ste tudi o problematiki stanovanj. S kolegico Pavlič vedno opozarjava na
               problem slabih stanovanjskih vprašanj za mlade. Dve tretjini mladih med 18. in 34.
               letom v Sloveniji živi doma pri starših, kar nas uvršča na drugo mesto v Evropski
               uniji. Če gledamo spolno strukturo, med moškimi smo celo prvi in mislim, da nam to ne
               more biti v ponos.  Sami ste
               že sicer predlagali, imeli neke ideje, pa me zanima, če je tudi že kakšen konkreten
               ukrep v smeri reševanja stanovanjske problematike mladih. Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za ta vprašanja. Naslednji ima besedo kolega Meh.</p>
            </sp>
            <sp who="SDT6:MehSrečko">

               <speaker>SREČKO MEH (PS SD):</speaker>

               <p>Hvala lepa. Najprej prijazen pozdrav. Dobro je, da ste na začetku odgovorili na vsa
               tista vprašanja, ki so se pojavljala okoli Ultre in okoli teh povezav. Jaz mislim, da
               nikoli ne bi smelo biti takšnih povezav, kjer bi posamezen odgovoren minister ali
               kako drugače, državni funkcionar, lahko vplival na to, da bi kakšna gospodarska
               družba imela drugačne koristi kot gredo skozi javne razpise in kot bi bilo prav. Jaz
               sem zadovoljen, da ste to naredili in se mi zdi, da je to dobro izhodišče.</p>
               <p>No, če takole rečem, mislim, da v tej fazi mi res potrebujemo kriznega menedžerja.
               Pravzaprav menedžerja, ki bi poskušal povezati vse niti konce in ne bi delal velikih
               napak ali težav, da bi zadeve tekle in popravljal tisto, kar je treba. Poskušal bom
               zelo kratko povedati tisto, kar nekako mislim.</p>
               <p>Recimo, danes je v razpravi energetski zakon. Ta energetski zakon je lahko po svoje
               zelo problematičen in slovenska vlada, torej vlada, ki jo vodi Alenka Bratušek bi
               bilo prav, da da svoje stališče okoli tega energetskega zakona, zato da bi imeli
               stališče Vlade in da se lahko o tem zakonu v resnici pogovorimo. Kar nekaj je tistih,
               ki pravijo, da bi bilo potrebno na tem področju kaj več narediti oziroma se
               pogovarjati. Prav tako je vprašanje zakona o rudarstvu. Tudi ta je v proceduri. Tukaj
               je posebej problematično z mojega vidika vprašanje, da je šest mesecev pred potekom
               koncesij v rudarstvu potrebno vložiti vlogo za nove koncesije. To pa je pravzaprav
               vsem, ker je bilo podaljšano do 1. 1. 2014. In s tega vidika se bo za ta zakon mudilo
               in bi kazalo preden, če se stroka, seveda tisti, ki s tem delajo ne bodo strinjali,
               morda samo podaljšati, narediti neko začasno rešitev, da lahko res sprejmem o potem
               zakon, ki mu večina ne bo nasprotovala.</p>
               <p>Sicer bi pa takole rekel. Poglejte, s prostorom se jaz z gospodom Lahom pravzaprav ne
               strinjam, torej s to uredbo, ki jo je sprejela vlada Janeza Janše zato, ker je s to
               uredbo o črni gradnji naredila nek poseg, ki ni bil dogovorjen, ki ni bil takšen, in
               danes vzbuja izjemno veliko vprašanj, ki so strokovna, politična in na vsak način
               zadevajo večino občin, ljudi in vsega tega. Zdi se, da bi to morali res dogovoriti.
               Ni prav, da bi sprejemali uredbe po tekočem traku, ne da bi jih dogovorili s tistimi,
               ki jih zadevajo. Jaz seveda mislim, da bi bilo to uredbo potrebno popraviti tudi za
               nazaj, če res legalizira tiste črne gradnje, ki ne bi smele biti legalizirane.
               Vprašanje zidanic in tistih objektov pa bi bilo treba na nek logičen, ne mislim, samo
               na zidanice, na objekte, na nek logičen način rešiti. Torej, ta slovenska folklora,
               da hoče vsak od nas imeti vsaj en objekt nekje, če to le more, se mi ne zdi dobro. Se
               mi zdi prva<gap n="..."/></p>
               <p>V energetiki se mi zdi dobro, da ste rekli okoli nacionalnega energetskega programa,
               res bi ga morali dogovoriti. Stroka ga naj dogovori in potem se naj politika določi
               ali je smer prava v katero gremo. Tukaj je toliko problemov, da, recimo, če samo to
               rečem, jaz mislim, da lahko energetika sama zinvestira vse elektrarne na Savi in še
               marsikaj drugega, da je kreditno sposobna in da bi lahko sama to naredila. Treba jim
               je samo omogočiti. Tukaj bodo težave z Naturo. Prav tako gre za terciarne rezerve,
               kjer mislimo, da bi jih morali imeti sami. Gre za plinske elektrarne, ki bi morale
               biti umeščene tam, kjer imamo za to pogoje. Ena med njimi je tudi v Šoštanju, ampak
               to stroka tako ali tako ve. In gre seveda za podporo temu, da se naredi v TEŠ-u to,
               kar ste rekli, dobra kontrola in menedžerji, ki bodo znali to voditi. Natura nas muči
               zaradi tega, jaz ne vem, ali bomo lahko z Naturo še kaj naredili. Natura nas zadeva
               skoraj na vseh področjih, kadar govorimo o energetiki. Na Savi imamo probleme,
               seveda, je lahko na kmetijskem tudi, ampak jaz govorim da nas v energetiki zadeva.
               Potem imamo zaradi te Nature pravzaprav onemogočene energetske objekte. In tukaj
                   potem imamo zaradi te
               Nature pravzaprav onemogočanje energetske objekte in tukaj se je potrebno zmeniti, da
               ne bomo po nepotrebnem. Gre lahko mogoče za nekaj metrov, za nekaj deset metrov,
               torej za tisto področje, kjer bi to z Naturo lahko naredili. To se mi zdi pomembno.
               Imam vprašanje glede tretje osi in umestitve v prostor. Nekaj bo treba narediti s
               temi civilnimi iniciativami in vsemi temi združenji, ki se postavljajo, od Arje vasi
               ali avtoceste Šentrupert ali karkoli na tej cesti do Velenja ni možno ceste drugače
               speljati kot nekje po neki zemlji. In tukaj je potrebno eno uredbo sprejeti. Tisti
               trenutek, ko mi sprejmemo recimo predlog trase, nekje drugje se tam postavi civilna
               iniciativa, ki je še bolj ostra kjer je na začetku. Zato bi bilo tukaj treba sprejeti
               uredbo in reči, tukaj bo šla ta cesta in mi dejansko protestiramo, če rečemo
               dobesedno tam, nenehnim spreminjanjem te trase. Zdaj ne bom rekel kaj je Janez Janša
               rekel leta 2008, ker nima prav nobenega smisla. Lahko bi povedal, kaj ni rekel Borut
               Pahor leta, kdaj kasneje, pa bi tudi moral reči.</p>
               <p>Moje vprašanje je glede Darsa. Gre za to, da so ideje, da bi Dars lastninili, da bi
               poiskali strateškega partnerja, če ne rečem, da bi ga ravno lastninili, kakšno je
               vaše mnenje. Strateški partner ne bo prišel <stage>/nerazumljivo/</stage> z denarjem in pokrival
               stroške v dobro Države Slovenije, ampak bo to poravnal s cestninami. Drugega štosa ni
               ali pa, če bomo to mi plačali z državnega proračuna in z racionalnejšim poslovanjem,
               recimo če je to, to. Se pravi, da bi morali narediti dobro analizo, zakaj strateškega
               partnerja in zakaj ne, sicer dvignimo cestnine sami in na tej osnovi, posebej
               tovornjakom, za katere pravijo, da so pravzaprav zelo nizke oziroma takšne kot so.
               Pri črpanju sredstev smo govorili na prejšnji predstavitvi ministra oziroma
               kandidata. Ja, seveda ministra, zdaj pa ne več. Govori o tem, da je, na nek način sta
               potrebni dve ekipi. Ena tista, ki preverja v imenu Evrope in druga tista, ki nam
               pomaga, da lahko ta sredstva črpamo. Namreč kadar nam država, je najhujši val pri
               črpanju teh sredstev, potem imamo zaradi tega lahko več težav. Pomagati nam je
               potrebno, da bomo imeli vso dokumentacijo, takšno kot je, da bomo lahko potem ta
               sredstva črpali. To je naš skupni interes, ki ga moramo narediti.</p>
               <p>In moje zadnje vprašanje, glede stanovanjske izgradnje. Seveda je vse res kar pravijo
               kolegi oziroma kar govorimo o tej stanovanjski izgradnji. Seveda pa je tudi res, da
               imamo verjetno izjemno veliko objektov, ki niso zasedeni, in da je to lahko en naš
               problem, in da je problem praznih stanovanjskih enot različen po Sloveniji. Ponekod
               so občine zelo veliko gradile, smo to postavili v zelo visoko prioriteto, ponekod pa
               ne. In zdaj je lahko ponekod težava. Težava je seveda lahko tudi v glavnem mestu.
               Sicer pa jaz mislim, da imate vse dispozicije, da boste dober minister.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za ta vprašanja. Še kolega Žnidar bo dobil besedo, še prej pa mogoče samo en
               komentar glede uredbe. Več kot eno leto je bila v proceduri in v razpravi na vseh, bi
               rekel, resorjih, plus tega je bila tudi v usklajevanje z vsemi občinami in z obema
               krovnima organizacijama, ki pokrivata občine ZOS-om in SOS-om, tako da ne moremo
               govoriti o <q>"ad hoc"</q> sprejetih uredbah in nekatere občine, ki svojih dokumentov nimajo
               rojene, imajo zato probleme, ni pa to splošen problem. Besedo dajem kolegu
               Žnidarju.</p>
            </sp>
            <sp who="SDT6:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Spoštovane kolegice in kolegi, spoštovani kandidat za ministra! Jaz se ne bom spuščal
               v neke podrobnosti, v neke detajle, ampak bom skušal ostati pri nekih bolj globalnih
               pogledih v Državi Sloveniji, ki jih seveda, bi rekel nekako naloga ministra.</p>
               <p>Kot minister, bi rekel, tudi prevzemate del odgovornosti, saj vstopate v tisti del
               Vladne ekipe, ki prevzema odgovornost naše države v prihodnje. Jaz se bom bolj
               osredotočil na ta finančni vidik, kajti  jaz bi rekel, tudi minister v vladni ekipi je soodgovoren za
               stabilizacijo države, za da ne rečem konsolidacijo gospodarstva ta trenutek v naši
               državi, ne nazadnje tudi za konsolidacijo javnih financ in tudi stabilnosti v
               prihodnje. Če tega ne bo, potem tudi vsak resorni minister svoje resorne naloge ne bo
               mogel opravljati. Pa me čisto tako na splošno zanima, bi rekel, glede na današnje
               stanje, glede na stanje dnevnega poslabševanja zadolževanja, ki ga bo verjetno kmalu
               konec in se absolutno strinjam s kolegom gospodom Srečkom Mehom, danes je minister
               krizni menedžer. Zanima me vaš pogled, koliko mesecev bo Slovenija še finančno
               vzdržala oziroma ali bo evropsko trojko prevzela krmilo še pred novim letom
               letošnjega leta. To bi bilo prvo vprašanje.</p>
               <p>Drugo vprašanje, bi se tudi navezal na odločitev, ki jo bo treba imeti v letošnjem
               letu do konca leta na mizi. Govorim o prevzemu obveznosti Darsa v naslednjih dveh
               letih. V naslednjem letu vemo, da za vrednost 440 milijonov, vemo, da odgovori niso
               na mizi, skratka to odločitev oziroma ta odgovor bo treba najti še v letošnjem letu.
               In me tu zanima kakšen je vaš pogled in kako se bodo po vašem reševale obveznosti
               Darsa v naslednjem letu.</p>
               <p>Seveda enako vprašanje sem zadnjič zastavil oziroma tudi prejšnjemu kandidatu na
               določilo v koalicijski pogodbi, da se bo v roku 3 mesecev oziroma s 1. 7. 2013
               elektrika pocenila za 10%. Izpostavili ste da je energetika v vašem prvem
               prioritetnem planu in potem tudi tu verjamem, da boste to koalicijsko obvezo, ki je
               zapisana v koalicijski pogodbi tudi izpolnili.</p>
               <p>Zdaj pa mogoče še na eno bolj tehnično dopolnilno vprašanje, ki je bilo danes že
               izpostavljeno. Tudi prostorsko umeščanje naj bi bilo prioriteta. Poznamo, da stvari
               niso enostavne, Natura, varovana kmetijska zemljišča in tako naprej, še druge
               naravovarstvene ovire so. In me konkretno zanima, po vaši oceni, približno, ne
               natančno, približno umestitev v prostor severni del razvojne osi, to se pravi od
               avtoceste do Velenja in če bo ta odsek zgrajen v finančni perspektivi od 2014 do
               2020. Vaše videnje v tem segmentu.</p>
               <p>Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za ta vprašanja.</p>
               <p>Zaključili smo prvi sklop in prosim kandidata za ministra za odgovore v tem prvem
               sklopu.</p>
               <p>Izvolite.</p>
            </sp>
            <sp who="SDT6:OmerzelSamo">

               <speaker>SAMO OMERZEL:</speaker>

               <p>Hvala za besedo.</p>
               <p>Prvo vprašanje vezano na črpanje evropskih sredstev. Uspešno črpanje evropskih
               sredstev je možno, če imamo projekte. Torej, osnovno kar moramo imeti za to je da
               imamo pripravljene projekte. Od tega koraka dalje, jaz mislim da z dobrimi projekti
               je naša naloga, da to podpremo, tisto, kar je ključno da se res ne dogaja to, da je
               dejansko birokracija in država tista, ki zavira črpanje evropskih sredstev. Torej,
               vse dobre projekte, ki jih imamo, jaz v tem trenutku problematike na ministrstvu ne
               poznam, ampak v vsakem primeru je treba pomagati, da dobri projekti dobijo podporo in
               da birokracija ni tisto, kar bo zaviralo črpanje evropskih sredstev. Jaz mislim, da
               to s sodelovanjem in z delom na ministrstvu lahko dosežemo in da bomo te birokratske
               zadeve odpravili. Jaz sam sem se velikokrat srečal s to problematiko in verjamem, da
               z dodatnim strokovnim delom, strokovno pomočjo lahko dobre projekte pripeljemo do te
               faze, da so čim prej sposobni črpati evropska sredstva.  Sodelovanje s tujino, izpostavili ste predvsem
               Kitajsko. Jaz se zavedam, da je Kitajska postala velesila v tem trenutku. In to
               predvsem gospodarska velesila, tudi finančna. In v resnici nimam nikakršnih zadržkov
               do sodelovanja z bom rekel, temi strokovnimi in s svetom, kjer so dobri projekti. V
               svetu obstaja kar nekaj primerov dobre prakse, kjer se je dejansko kitajska
               tehnologija s finančno podporo bila pripravljena izvesti investicije. Seveda s pravo
               podlogo, s pravim pristopim, če vidimo tukaj svoj interes, če vidi v Sloveniji
               interes, jaz ne vidim razloga, da takšne investitorje ne bi podprli.</p>
               <p>Promet umeščanja v prostor, drugi tir investicija, da, vsekakor. Tretja razvojna os,
               četrta razvojna os, mi infrastrukturo za logistiko, ki bo podpora gospodarstvu,
               moramo vzpostavljati in to je nekaj, kar je temeljno, na čemer bo naše gospodarstvo
               slonelo. Jaz vsekakor podpiram vse razvojne osi, se pa moramo zavedati, da v tem
               trenutku imamo omejena sredstva in je treba upoštevati prioritete in se moramo
               zavedati, da imamo v resnici možnosti na kak način do sredstev priti zelo omejena. In
               primerno temu moramo postaviti prioritete in kje bomo najprej izvajali
               investicije.</p>
               <p>Rudniki, rudarstvo, Trbovlje, Hrastnik, rudniki v zapiranju, jaz mislim, da je k temu
               problem, bo treba pristopiti zelo celovito. Tu imamo kup delovnih mest, ki jih je
               treba ohraniti in jaz mislim, da bi bilo potrebno na rudnike v zapiranju gledati
               celovito in jih na nek način tudi vključiti pri investicijah v energetiki. Kaj
               konkretno tukaj mislimo? Zelo konkretna ideja rudniki v zapiranju TET in pa
               investicija v srednjo Savo. Jaz verjamem, da se tukaj da najti pot, da bi kot celoto
               obravnavali to problematiko v smeri zadrževanja delovnih mest in dolgoročno celo
               povečanja. Verjamem, da v kombinaciji z lesno industrijo, Termoelektrarno Trbovlje in
               rudniki lahko zagotovimo nova delovna mesta z novimi projekti. In jaz bi tukaj zadevo
               peljal v tej smeri.</p>
               <p>Ali to prenesti na SDH ali ne? V tem trenutku premalo poznam pozitivne in negativne
               učinke, da bi lahko dal oceno, verjamem pa, da je v tej fazi veliko bolj pomembno, da
               najdemo način, kako to problematiko rešiti kot celoto in na osnovi tega potem dodatne
               odločitve sprejemati, v katero smer peljati kot lastniško strukturo.</p>
               <p>Prostor, zakoni in problematika črne gradnje. Jaz bi tukaj pozval k zdravemu razumu.
               Slišal sem zdaj v zadnjih dneh kar nekaj pozivov k strojem, buldožerjem in valjarjem
               po Sloveniji. Jaz mislim, da to ni pametno. Jaz bi tukaj res pozival, dajmo stroki,
               da naredi svoje, dajmo uporabiti zdrav razum, jaz verjamem, da je veliko objektov, ki
               ni nič narobe z njimi, pa pomagajmo ljudem, da bodo dobili dovoljena za to. Vsekakor
               pa se strinjam, da pa objekti, ki pa nikakor ne morejo biti na lokacijah, kjer so
               zgrajeni, tam pa pač mora stroka narediti svoje in morajo ustrezne službe oddelati
               svoje.</p>
               <p>Dvofazni postopek in izdajanje gradbenega dovoljenja na občini. Jaz bi tukaj
               prepustil odločitve in predloge stroki. vsekakor se pa strinjam, da dialog med državo
               in občino mora biti vzpostavljen. Torej, država in občina tukaj morajo delati z roko
               in v roki in jaz verjamem, da se tukaj da najti pot. Nisem vedel, da je 15 tisoč
               zidanic.  Gospodarska središča
               in pa razvoj regij. Jaz mislim, da je Slovenija pri regionalnem razvoju bila dokaj
               uspešna. Če pogledamo Slovenijo, da je v resnici uspela zadržati kar velik del
               prebivalstva izven centralizirane Ljubljane, za primer, če pogledamo Makedonijo, s
               približno istim številom ljudi, je praktično glavno mesto dva milijonskega naroda,
               jih je milijon v Skopju. Tu mislim, da je Slovenija na pravi poti. Jaz bom to
               politiko podpiral, se mi zdi prava. Super se mi zdi, da se podeželje razvija.
               Vsekakor v tej smeri je potrebno delati.</p>
               <p>Kako privabiti tuje investitorje? V prvi fazi moramo ustvariti okolje, kjer bodo
               investitorji imeli v Slovenijo. Tu dejansko verjamem, da je tudi na Vladi izreden
               delež,da se v tej državi vseeno vrne nek optimizem. Jaz res verjamem, da smo Slovenci
               priden, deloven narod, vreden zaupanja. Z neko mero optimizma, da lahko pripeljemo
               tuje investitorje. Ideja okoli Spirit agencije, jaz mislim, da je na pravi poti.
               Vedno si poskušam predstavljati, kako bi bilo, če bi prišel kot investitor v državo,
               kjer dejansko ne poznaš infrastrukture, ne poznaš potencialov. Verjamem, da če bomo
               zbrali vse informacije na enem mestu, da bo investitor dejansko lahko zbral vse
               podatke in bil tudi na nek način informiran o vseh potencialnih nevarnostih, potem
               lahko investitorje pripeljemo do te meje, da bo dejansko videl, da je Slovenija varna
               za investiranje. Na drugi strani, kjer jaz mislim, da v tej fazi še bolj pomembno, da
               bo ta agencija morala aktivno sodelovati pri iskanju investitorjev. Morda obstajajo
               investitorji, ki želijo izvesti investicijo, katere potencial v Sloveniji je, pa te
               informacije nimajo. In jaz bi na tem področju usmeril v to smer.</p>
               <p>Podravje. Tu bi se navezal na razvoj regij v Sloveniji. Vsekakor bi jaz to podpiral
               naprej. Strinjam se, da dejansko, ko se s hrvaške meje pripelješ v Slovenijo prideš
               na mrtev krak, kjer se, verjamem, vsi želimo, da bi se čim prej zgodila avtocesta.
               Moramo pa se zavedati trenutnega stanja, kar se tiče financ in investicij v
               Sloveniji. Jaz bom na tem področju se posvetoval s strokovnjaki, pregledal podrobno
               katere investicije imajo prioriteto in eksaktnega odgovora si v tem trenutku ne bi
               upal podati, ampak vsekakor se strinjam, da ta del bi bilo potrebno rešiti. Kolikor
               sem bil tudi v tem času informiran na nek način Slovenija zaradi tega dobršen del
               prometa izgublja in se ga usmerja čez Madžarsko in verjamem, da je tudi v interesu,
               da se ta del Slovenije uredi.</p>
               <p>Elektrifikacija Ptuj-Hodoš. Moje zadnje informacije so bile, da dejansko ti projekti
               so pripravljeni in v teku in da na tem področju, če so prave informacije, pa me
               prosim popravite, dejansko zadeve tečejo neovirano in da ta del bi moral biti v
               okviru plana.</p>
               <p>Subvencije za dijake in študente, vsekakor. Stanovanja. Stanovanje mislim, da je bilo
               to vprašanje, postavil ga je tudi gospod Meh, in bom probal združiti. Jaz verjamem,
               da se vi še bolj zavedate koliko je to v tem trenutku pereče vprašanje, predvsem pa
               bi želel tu poudariti, da se moramo zavedati, imamo en del stanovanj, ki so na
               stanovanjskem skladu, imamo del stanovanj, katerih lastniki so banke. Banke v tem
               trenutku s temi stanovanji in cenami, ki so trenutno na trgu ne morejo nič
               konkretnega narediti. Po drugi strani pa vemo, da bi ta kapital strahotno prav
               prišel, če bi ga trenutno imeli v slovenskih bankah. Jaz vas bom tu pozval vse, da mi
               pomagate najti rešitev. Vsekakor bi probal to usmerjati, da vidimo kaj lahko naredimo
               za najemom stanovanj. V tem trenutku  neke pametne rešitve, eksaktnega odgovora, razen ideje o
               preoblikovanju sklada v družbo dejansko ni in tukaj mislim, da bomo morali združiti
               moči in najti pametno pot in rešitev, je pa to vsekakor, verjamem, da eno težjih
               vprašanj. </p>
               <p>Gospod Meh mi je postavil vprašanje glede rudarstva, koncesij. Jaz bi se tukaj mogoče
               navezal na zgodbo rudnikov o zapiranju in reševanja te problematike. Dejansko ta
               delovna mesta je treba ohraniti, zato moramo najti način in najti je treba dolgoročno
               strateško odločitev kako bomo to rešili. In verjamem, da mi tukaj, če gledamo na
               zadeve kot celoto, lahko rešujemo v okviru investicij v energetiko in ustvarjanje
               novih delovnih mest v povezavi z lesno industrijo. In tukaj mislim, da je treba
               iskati rešitev. Torej, rudniki, ki se bodo zaprli, potrebno je najti nova delovna
               mesta za te ljudi.</p>
               <p>Natura 2000. Jaz se zavedam problematike na tem področju. Tisto, kar bi želel na tem
               področju reči, mi imamo res lepo državo in moramo ohraniti tako in treba je
               upoštevati naravna bogastva, ki smo jih dobili. Ampak, na drugi strani se moramo
               zavedati, da če bo Slovenec v tej deželi lačen, mu tudi lepa država, življenje v njej
               ne bo lepo. In tukaj je treba najti pravo pot, treba je sprejemati kompromise in
               potrebno je odpreti dialog. Jaz verjamem, da se tukaj lahko najdejo poti, da bomo
               tudi ta del rešili.</p>
               <p>Tretja os. Civilne iniciative. Jaz verjamem, da tukaj z dialogom lahko zelo veliko
               naredimo. Jaz verjamem, da civilne iniciative v večini primerov dejansko nastajajo z
               nekimi zelo parcialnimi interesi in verjamem, da z dialogom in razumevanjem
               pomembnosti tovrstnih projektov v Sloveniji tudi na lokalnem nivoju lahko dosežemo,
               da tudi civilne iniciative bodo na koncu razumele, da je to v interesu vseh nas.</p>
               <p>Dars in usoda Darsa. Mislim, da se vsi zavedamo, da Dars v tem trenutku model, po
               katerem funkcionira je dolgoročno nevzdržen. In na tem področju je potrebno na Dars
               pogledati z več segmentov. Trenutno, kolikor sem seznanjen, je v teku razpis za
               elektronsko cestninjenje, na drugi strani imamo vinjetni sistem. Jaz verjamem, da na
               Darsu je potrebno sestaviti strokovno ekipo, ki bo našla pot kako ta model dolgoročno
               narediti vzdržen. Kar se tiče samega Darsa, pa na sploh infrastrukture v Sloveniji,
               jaz mislim, da infrastrukturo, pa tukaj govorimo tudi o infrastrukturi za
               telekomunikacije, to je nekaj kar je strateškega pomena za Slovenijo in to moramo
               zadržati v državni lasti. Seveda pa moramo jasno ločiti kaj je infrastruktura in kaj
               so storitve, ki se opravljajo na tej infrastrukturi. Poroštva, ki jih ima država za
               Dars, ta denar bi trenutno krvavo rabili, ampak dejansko prava odločitev oziroma
               prava pot bo zahtevala stroko, nov model funkcioniranja Darsa, ki bo dolgoročno
               vzdržen in na osnovi tega bomo potem lahko videli kako rešiti situacijo Darsa.
               Vsekakor mislim, da je tukaj potrebno razmišljati o strateških partnerjih.</p>
               <p>Stanovanja smo imeli še izgradnjo, ampak upam, da je bilo dovolj izčrpno.</p>
               <p>Gospod Žnidar, finance. Mislim, da v teh časih se je vsekakor treba obnašati
               racionalno, ampak ključ rešitve vsekakor ni v racionalnem obnašanju. Tisto, kar
               moramo ustvarjati, so nova delovna mesta in ustvariti prihodke v državi. To mislim,
               da je ključ, ki ga moramo v Sloveniji iskati. Seveda, racionalno obnašanje absolutno,
               ampak ne bo dovolj. In v tem trenutku dejansko izjav okrog vzdržnosti financ in kje
               bomo dodatne vire financiranja dobili, ne bi želel dajati, dejansko pa so stvari zelo
               jasne. Imamo več možnosti, od kje dobiti dodatne vire financiranja. Jasno, en del je
               zadolževanje, ki je v tem trenutku vprašanje, ali smo ga sposobni izpeljati. Na drugi
               strani pa iskati strateške partnerje preko javno-zasebnih partnerstev in podobnih
               programov. In v tej smeri bo treba razmišljati, vsekakor pa mislim, da Slovenija bo
               zdržala, no, da to ni vprašanje mesecev in mislim, da bo Slovenija šla naprej.</p>
               <p>Dars, 440 milijonov. Upam, da ste pri vprašanju gospoda Meha dobili odgovore na to,
               kam Dars peljati.</p>
               <p>Pocenitev elektrike, 10%. Moramo se zavedati, kaj je tisto, kar definira ceno
               elektrike. Torej, vsekakor so eden od pomembnih dejavnikov naši sosedje, proizvodne
               kapacitete v tujini. Drugi segment je infrastruktura, s pomočjo katere mi elektriko
               dostavimo končnim odjemnikom, pa seveda naše lastne proizvodne dejavnosti. Če vse to
               pogledamo in če gremo v racionalizacijo na celotnem segmentu elektroenergetskega
               omrežja, verjamem, da lahko zapeljemo v tej smeri, da imamo v Sloveniji cenejšo
               električno energijo. Zakaj se mi zdi pa to izrednega pomena? Slovensko gospodarstvo,
               če bo imelo predrago elektriko, ne bo konkurenčno v tujini. In tu moramo izredno
               pazljivo pristopati in ne smemo si dovoliti, da bo slovensko gospodarstvo zaradi
               predrage elektrike nekonkurenčno v tujini.</p>
               <p>Avtocesta Velenja oziroma tretja razvojna os. Pri tretji razvojni osi, mislim, da sem
               že kar nekaj besed danes okrog tega povedal. Ključno je seveda umeščanje v prostor.
               In tu je dejansko naloga ministrstva, da bo pri teh nalogah pomagalo, da bomo našli
               skupne besede s civilnimi iniciativami in da bomo našli skupno besedo med resorji.
               Jaz verjamem, da je to možno narediti in da lahko tretjo os umestimo v prostor.
               Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za vaše odgovore.</p>
               <p>Gremo na drugi krog vprašanj in besedo je želela kolegica Renata Brunskole.</p>
            </sp>
            <sp who="SDT6:BrunskoleRenata">

               <speaker>RENATA BRUNSKOLE (PS PS):</speaker>

               <p>Hvala lepa. Spoštovani gospod Samo Omerzel, kandidat za ministra, spoštovani
               predsednik, kolegice in kolegi!</p>
               <p>Seveda se najprej vam, gospod kandidat, zahvaljujem za vašo izčrpno predstavitev in
               veliko odgovorov, o katerih so se že v medijih pojavljala vprašanja, zato mislim, da
               bo nam vsem dosti lažje. Veseli me, da ste realni, da ste si postavili prioritete,
               predvsem pa da ste človek z izkušnjami, rezultati in uspehi iz gospodarstva. Mislim,
               da danes to Slovenija potrebuje - ministra s tovrstnimi izkušnjami, tako da boste
               zagotovo tudi s kolegom Stepišnikom kot ministrom za gospodarstvo lahko iz prakse
               marsikateri potrebne projekt lažje izpeljali in tudi učinkoviteje.</p>
               <p>Povedali ste, da boste zelo previdno izbirali prioritete,  kar bo v tesni povezavi z gospodarstvom. Torej,
               odločili ste se modro in preudarno, da si želite tudi vi v svojem pomembnem resorju
               prispevati k zagonu gospodarstva. Seveda kolikor razumem na dva načina. Na eni strani
               z zagotovitvijo kvalitetne prometne povezave gospodarstvu in na ta način zagotoviti
               konkurenčnost našega gospodarstva. Na drugi strani pa s tem, da čim prej želite
               pričeti z izvedbo projektov. Seveda, najprej je potrebno zapreti finančno strukturo,
               torej finančno pokritje za izgradnjo infrastrukturnih projektov. Ker dobro poznate
               območje Republike Hrvaške vam bo morebiti na nek način lahko tudi en vzorec, ni
               nujno, da v celoti vzor, vendar en vzorec, kako s pomočjo tako javno-zasebnega
               partnerstva, za nas je priložnost tudi koriščenje evropskih sredstev. Pospešiti
               gradnjo infrastrukturnih projektov po celotnem območju Republike Slovenije, kjer je
               pač to potrebno, predvsem pa, tako kot je prejšnji kandidat za ministra oziroma tudi
               minister gospod Maher dejal, potrebno je tudi videti v kateri fazi so kateri
               projekti. Torej, če so že umeščeni v prostor, če so sprejeti državni prostorski
               načrti, torej je potrebno samo pričeti z gradnjo.</p>
               <p>In drug pristop v povezavi z gospodarstvom sama tudi, mislim da sem vas prav
               razumela, je tudi to, da želite podjetjem, ki so povezana z gradbeništvom oziroma
               gradbenim podjetjem omogočiti ponovni zagon, da bi tudi domača podjetja, to je tudi
               moje vprašanje, nekako imela ponovno priložnost zaživeti. Danes vemo kako je z
               gradbenimi podjetji. Sama tudi ocenjujem, da je izredno pomembno vaše mnenje in
               videnje projekta Luke Koper, vse v povezavi z Luko Koper, in tem pomembnim
               pristaniščem, v povezavi z drugim tirom železnice Divača-Koper. Namreč, ne bi bilo
               prav, da bi Slovenija izgubila primat pomembnega pristanišča v tem delu Evrope.</p>
               <p>Prej, ko sem govorila o Republiki Hrvaški, zagotovo dobro poznate staro trgovsko pot,
               ki je peljala iz Novega mesta preko Metlike, Karlovca, vse do Bihaća. Namreč, sama
               sem bila v lanskem letu na odprtju ceste čvor Novigrad u Netretiću in te navezovalne
               ceste. In ravno območje v Republiki Sloveniji, torej če gledamo od Bele krajine proti
               Novemu mestu je ena takšna vrzel, ki to prometno povezavo oddaljuje. Imamo kvalitetno
               povezavo v Obrežje, torej Hrvaška Slovenija v tem delu, zagotovo tudi v Beli krajini
               Vinica-Metlika, vendar mislim, da ti potenciali niso izkoriščeni. Zakaj o tem
               govorim? Tudi v povezavi z razvojem gospodarstva in Pokolpja, kar so že tudi prejšnje
               vlade s posebnimi sklepi manj razvitim območjem dale pomembno razvojno komponento s
               finančnimi viri, vendar infrastrukturno, žal, ta stvar ni še tako zaživela. Torej,
               gradnja tretje razvojne osi tudi v tem južnem delu bi bila izjemnega pomena, pa tudi
               gradbena podjetja bi dobila nov zagon.</p>
               <p>Ker pa sami prihajate iz Novega mesta, ki je tudi moj rojstni kraj, je zagotovo Novo
               mesto eno najpomembnejših slovenskih gospodarskih središč. Spomnimo se v preteklem
               mandatu, ko je bilo v medijih večkrat zabeleženo Krka, Revoz paradna konja
               slovenskega izvoza. Vendar danes, to lahko tudi sami v teh prometnih konicah zaznate,
               to gospodarsko središče potrebuje kvaliteten dostop gospodarske družbe na tem območju
               in obvoznica v takšnih mestih, če to ni zagotovljeno, smo tukaj že pri konkurenčnosti
               naredili gospodarstvu velik minus, žal. Tak problem ima Gorenje pri Velenju, vezano
               na dostopnost. Tukaj imata problem predvsem Revoz, Adria, TPV v Novem mestu. Zanima
               me, ali boste povsod po takšnih velikih mestnih središčih v Sloveniji poskušali, kjer
               je že veliko potenciala danega, sprejeti prostorski načrti, poskušali zadeve kar se
               da pospešiti.</p>
               <p>Zanima me še nekaj, mogoče v povezavi z letališči. Posamezna območja imajo tudi letališča, ki so danes
               mogoče bolj narave športnega značaja oziroma prostočasnih dejavnosti ljudi, ki se
               ukvarjajo z letalstvom in v Sloveniji je tudi na območju jugovzhodne Slovenije eno
               takšno letališče v Prečni, eno takšno je v Beli Krajini, prav Belokranjsko Prilozje,
               pa tudi drugje po Sloveniji. Zanima me tudi ali razmišljate, da bi tudi s kakšnim od
               koriščenjem evropskih sredstev pomagali v Sloveniji tudi tovrstnim dejavnostim in
               mogoče tudi na ta način razvijali turizem, ki je v povezavi z golfom in ostalimi
               dejavnostmi tudi atraktiven za tudi tuje investitorje. Hvala za odgovore.</p>
               <p>Bi vam pa glede na to, da ste v svoji delovni karieri do sedaj že dokazali, da znate
               biti učinkoviti, inovativni in tudi uspešni, bi vam tudi jaz zaželela, da bi tudi kot
               minister za infrastrukturo in prostor bili ponosni na rezultate svojega dela.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za ta vprašanja. Naslednji želi besedo kolega Bogovič. Izvolite.</p>
            </sp>
            <sp who="SDT6:BogovičFranc">

               <speaker>FRANC BOGOVIČ (PS SLS):</speaker>

               <p>Hvala lepa. Pozdrav spoštovani kandidat za ministra, kolegice, kolegi! Hvala za
               predstavitev, ki je bila zanimiva in tudi sam sem vesel tega dejstva, da je v Vlado
               povabljen kandidat, ki je svojo kariero doslej imel v gospodarstvu, kjer je bilo
               potrebno na konkretnih projektih tudi priti do zaključkov. Mislim, da nam v tem
               trenutku to v tej lepi Sloveniji najbolj manjka in zato tudi sam želim, da bo čim več
               teh izkušenj prenesenih v delo. Hvala tudi za tista pojasnila, ki so bila potrebna
               glede na ta javna vprašanja, ki so se pojavljala in od tukaj naprej bi želel pa
               najprej komentirati oziroma sam dati svoje razmišljanje o nekaterih stvareh, ki ste
               jih doslej že sami izpostavili, pa tudi postaviti na koncu tri vprašanja.</p>
               <p>Najprej kar se tiče do sedaj omenjenih projektov oziroma načina. Mislim, da je ena
               ključnih stvari, ki jih je treba, teh operativnih nadaljevati je na področju črpanja
               evropskih sredstev. Tukaj je v tistem letu, dobrem, ko smo tvorili Vlado Republike
               Slovenije, bila nazaj izpostavljena dobra koordinacija med ministri, ki so odgovorni
               za črpanje evropskih sredstev. Vsak četrtek smo se uro pred sejo Vlade sestali in
               odprli ključna vprašanja in to je tudi potrditev tistega, kar ste dejali, da je nujno
               potrebno dobro medresorsko sodelovanje in iz izkušenj, teh petnajstih mesecev ali
               trinajstih, vam lahko rečem, da se je tam veliko vprašanj in problemov rešilo, ki so
               prej stali mesece in tudi temu gre pripisati to, da je bilo v lanskem letu črpanje
               bolj operativno in mislim, da so tudi načrti dobro zastavljeni. Na tem področju
               mislim, da je kolega Černač v prejšnji Vladi naredil velik napredel, ko je tudi
               izpostavil in dal nove prioritete, večjo težo tudi v finančnem smislu, to so razpisi
               za učinkovito rabo energije. Kot veste, je bila cela vrsta pogodb sedaj podpisanih in
               to mislim, da je en ukrep, ki bo na dolgi rok zelo dobro deloval v kontekstu rabe
               energije, okoljskih ciljev, na drugi strani pa ima zelo hitre kratkoročne učinke na
               gospodarstvu v celi državi v naslednjih dveh letih, dveh treh letih, ko še bomo
               črpali ta sredstva. To mislim, da je ena od zadev, ki jih morate, ki jih je vredno
               nadaljevati in pa samo še od tu pospešiti.</p>
               <p>Večkrat je bilo izpostavljeno vprašanje umeščanja v prostor, vprašanje Natur,
               vprašanje civilnih iniciativ. Sam sem vodil to kmetijsko okoljsko ministrstvo in
               lahko mirno rečem, da je recimo umestitev hidroelektrarne Brežice, ki je bila v
               lanskem letu dokončno umeščena, bila plod na koncu ravno vzpostavitve tega dobrega
               sodelovanja vseh akterjev, da se je šlo k iskanju rešitev, ne k povečevanju
               problemov. Tudi Mokrice imajo sedaj že pozitivno mnenje s Hrvaške strani, kar pomeni,
               da je DPN za Mokrice realno možno doseči v naslednjem mesecu ali pa že v tem mesecu,
               kar pomeni, da imamo praktično na vidiku dva velika projekta in tudi trije projekti
               na hidroelektrarnah na srednji Savi so praktično brez problemov, mislim da so uspeli
               za četrtega tudi te probleme streti, pri petem tudi najti rešitev  in tu mislim, da je tudi velika priložnost
               in me veseli, da ste hidroelektrarnam, kot novi priložnosti tudi za zagon
               gospodarstva v regijah s težavami posvetili dosti veliko pozornost. In na teh
               primerih želim reči, je tudi ta priložnost, ki ste jo omenili pri umeščanju, da je
               treba s temi stvarmi in problemi iti na začetku pred ljudi in tam iskati rešitve. In
               to je se je v teh primerih pokazalo, kot pozitivno.</p>
               <p>Kar se tiče prometne infrastrukture vseh vrst, od železnice, luke, cestne, tako te,
               ki je avtocestna, kot državnih cest, mislim da je resnično potreben, podobno kot pri
               energetiki, nacionalni energetski program, tudi tu en celovit pristop in v tej državi
               se bomo morali enkrat dogovoriti na kakšen način bomo pozimi pokrpali povsem razsute
               državne ceste, dogradili to, kar je treba v Beli krajini, na Koroškem, Primorskem od
               Ljubljana do Kočevja in podobne trase in na koncu tudi ugotovili ali imamo v
               resursih, ki so nam na razpolago dovolj sredstev ali bo treba kakšen bolj hraber
               korak pri koheziji, kjer so sredstva za okoljsko in prometno infrastrukturo, bodo
               viri v naslednji perspektivi tudi okrnjeni, zato mislim, da je tu resnično potreben
               en strateški premislek kako odločitve predlagati in jih končno začeti v tej državi
               tudi sprejemati, kajti mislim, da smo v zadnjem desetletju vse prevečkrat mencali na
               mestu ne pa sprejemali odločitve in da nam dolgo časa tu ne bo več prizaneseno
               oziroma da se bodo vzpostavili neki tokovi, ki bodo obšli to državo in logistična
               lega in priložnost na tem področju, vsaj ena naših večjih priložnosti.</p>
               <p>Kar se tiče teh vprašanj bi postavil s področja energetike tri vprašanja. Prvo je
               glede nacionalnega energetskega programa, ki je že dlje časa v sprejemanju, kakšno
               dinamiko mu predvidevate in znotraj tega energetskega programa kakšno mesto bosta
               našla najprej izgradnja odlagališča nizke in srednje radioaktivnih odpadkov, ki
               mislim da ima vse pogoje, da se lahko zgradi in naslednje, znotraj NEP tudi vaš odnos
               do priprave projekta izgradnje drugega bloka jedrske elektrarne v Krškem. </p>
               <p>Naslednje vprašanje je vezano na subvencioniranje elektrike iz obnovljivih virov
               energije. V lanskem letu je bilo treba, glede na hitro rast potrebnih sredstev za
               subvencioniranje narediti določene korake, ko delamo primerjavo med elektriko
               proizvedeno iz klasičnih virov, se pravi hidro, termo in nuklearna, ki predstavlja
               veliko večino elektrike. Vidimo, da je lastna cena te elektrike pri energetskih
               proizvajalcih tam nekje med 500 in 600 milijonov evrov in da je subvencioniranje za
               obnovljive vire energije prišlo v Sloveniji že na nivo 120 milijonov na letnem
               nivoju. Zato me zanima vaš odnos in do katere mere bo država pospeševala to
               subvencionirano proizvodnjo, ki nas obvezuje za naslednjih 15 let. Kot vemo gre tu
               predvsem za sonce in bioplinarne, kot dva največja vira, ki ju subvencioniramo.</p>
               <p>In tretje vprašanje s tega področja je, glede na dokaj zanimivo dogajanje na
               kadrovskem področju v energetiki, me zanima kakšen bo vaš pristop pri kadrovskih
               rešitvah v energetiki.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Naslednji je prosil za besedo Jože Velikonja, izvoli.</p>
            </sp>
            <sp who="SDT6:VelikonjaJože">

               <speaker>JOŽE VELIKONJA (PS PS):</speaker>

               <p>Hvala za besedo, predsednik. Spoštovani kandidat za ministra, spoštovane poslanke in
               poslanci.</p>
               <p>Na začetku želim poudariti, da je bila tudi zame predstavitev kandidata gospoda Sama
               Omerzela za ministra za infrastrukturo in prostor ustrezna. Sam je nakazal
               problematiko, ki ga čaka in nakazal tudi ustrezne poti za reševanje teh problemov.
               Želel sem postaviti vprašanje v zvezi z reševanjem zasavske energetike, ki smo jo
               zapisali tudi kot prednostno nalogo v našo koalicijsko pogodbo. Kandidat za ministra
               me je z odgovorom že prehitel, delno pri vprašanju gospoda Meha in gospoda Bevka.
               Zato verjamem, da te projekte prestrukturiranja energetike v Zasavju podpira in da bo
               tudi prednostno reševal te probleme.  Zato na koncu mojega vprašanja želim kandidatu samo
               uspešno delo na ministrskem področju in tudi uspešno izbiro ekipe, ki mu bo pri tem
               pomagala. Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Besedo je želela kolegica Kristina Valenčič.</p>
            </sp>
            <sp who="SDT6:ValenčičKristina">

               <speaker>KRISTINA VALENČIČ (PS DL):</speaker>

               <p>Hvala za besedo. Lep pozdrav kandidatu za ministra in vsem ostalim prisotnim tudi z
               moje strani!</p>
               <p>Da kandidat resnično dobro pozna gospodarstvo, da je na lastni koži vsakodnevno
               občutil, kaj vse je treba narediti za to, da ob dnevu izplačila delavci dobijo
               zasluženo plačilo, da ima tudi uspešne mednarodne poslovne izkušnje je v svoji
               predhodni predstavitvi zelo dobro obrazložil. Zato je bila tudi ta predstavitev morda
               nekoliko drugačna, kot smo jih bili vajeni do sedaj; je pač človek dejanj in ne le
               lepih besed. Prepričana sem, da bo uspešno nadaljeval tudi program dela, ki ga je
               zastavil njegov predhodnik, ki ga sama tudi podpiram. Veseli me, da so bile vse
               današnje razprave vsebinsko usmerjene, kar mi nekako daje upanje, da bomo lahko
               uspešno sodelovali in nadaljevali delo tudi v prihodnje.</p>
               <p>Glede na časovne omejitve in finančne zmožnosti države je nekako normalno, logično,
               da imajo predstavljene rešitve en skupni cilj, in to je, da se vzpostavi zaupanje
               investitorjev v naše poslovno okolje, da zaženemo pomembne infrastrukturne projekte,
               ki bodo vplivali na oživitev gospodarske rasti in na kakovost našega življenja.
               Pomembno vlogo pri vsem tem bodo zagotovo imele tudi napovedane poenostavitve
               administrativnih postopkov, tako pri umeščanju objektov v prostor kot pri sami
               gradnji.</p>
               <p>Sama sem že na tem odboru nekajkrat opozorila, pa tudi na zadnjem hearingu, da so
               naše potrebe na področju infrastrukturnih projektov bistveno večje od razpoložljivih
               sredstev, tako iz državnega proračuna kot iz EU sredstev. Že lep čas govorimo, tako
               na državni kot na lokalni ravni, o pomembnosti javno-zasebnega partnerstva, pa v
               praksi večjih učinkov, žal, ni zaznati. Glede na to, da je kandidat celo svojo
               poslovno kariero delal v gospodarstvu, me zanima, kako sam vidi to javno-zasebno
               partnerstvo - ga bi lahko imeli več, je morda to lahko eden od pomembnih dodatnih
               virov za zagon novih za zagon novih infrastrukturnih projektov; nekaj se je v svoji
               predstavitvi tega dela tudi sam že dotaknil.</p>
               <p>Kandidat me je s svojo predstavitvijo in svojimi delovnimi izkušnjami prepričal,
               upam, da tudi večino izmed vas in da bo danes deležen tudi vaše podpore. Naj mu na
               koncu zaželim uspešno delo, vztrajnost, pa seveda tudi inovativnost, ki jo je na
               področju gospodarstva že precej pokazal. Zagotovo tudi državna uprava potrebuje
               kakšno koristno inovacijo.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Besedo dajem še kolegu Tomažu Liscu.</p>
            </sp>
            <sp who="SDT6:LisecTomaž">

               <speaker>TOMAŽ LISEC (PS SDS):</speaker>

               <p>Hvala. Lep pozdrav tudi v mojem imenu, predvsem kandidatu za ministra in vsem vam,
               članicam in članom odbora!</p>
               <p>Kar nekaj vprašanj, ki sem imel pripravljena, so postavili že kolegi, pa kljub temu
               mislim, da sta ostali dve ali tri vprašanja, za katera mislim, da vsi skupaj še
               čakamo vaše odgovore.</p>
               <p>V uvodu ste zelo poudarili, bo ena izmed prioritet pri vašem delovanju sprememba na
               področju prostora, torej prostorsko načrtovanje, infrastrukturni projekti in
               umeščanje projektov v prostor. Sam nisem član odbora, nisem niti bivši župan, tako da
               ne bom preveč šel v detajle. Sem pa tudi Tomaž, torej nejeverni Tomaž in me v bistvu
               obljube, pa naj gre za kateregakoli ministra, veliko ne ganejo, predvsem me zanimajo
               dejanja in na koncu realizacija. Zato tudi sam, ko sem se pripravljal na ta vaš
               hearing, sem poleg vašega življenjepisa pogleda tudi koalicijsko pogodbo, ki smo si
               jo zastavili mi za mandat 2011-2015, potem sem pogledal poročilo o enoletnem
               delovanju Vlade pod Janezom Janšo ter nato vašo koalicijsko pogodbo. In kljub temu,
               da vem, da sami niste sodelovali pri pripravi te koalicijske pogodbe, se v tej
               koalicijski pogodbi najde kar nekaj zanimivih zadev. Znotraj tega pa na žalost nisem
               opazil pomembne zadeve, ki se dotika vsake občine - to je sprejetje občinskih
               prostorskih načrtov. Na žalost je tu  nek zastoj kljub temu, da sta se predhodnika tako gospod Černač, pa
               tudi mislim, da gospod Bogovič na svojih ministrstvih trudila, da bi ta tema dobila
               nek pospešek. Želela sta tudi spremeniti zakonodajo, biti predvsem praktična ne pa
               samo zakonodaja. Kljub temu, da je Zakon o prostorskem načrtovanju iz leta 2010 po
               mnenju mnogih pripravljavcev občinskih prostorskih načrtov močno zavrl, sprejemanje
               občinskih prostorskih načrtov pa je pred nami, vsaj tako se govori na ministrstvu, že
               v pripravi dokaj korenita sprememba prostorske zakonodaje. Pa me zanima vaše
               mišljenje oziroma razmišljanje kako pospešiti postopke sprejemanja občinskih
               prostorskih načrtov, ki imajo velik pomen tako za lokalno oziroma regionalno
               gospodarsko povezovanje tako se lahko nova gospodarska središča odpirajo, ima
               pomembne tudi vidike razvoja s področja prometa, seveda lahko gremo tudi naprej na
               šolstvo<gap n="..."/><stage>/nerazumljivo./</stage><gap n=".."/> in da še česa ne spustim. Torej, me zanima kako pospešiti
               sprejemanje občinskih prostorskih načrtov, predvsem to ali mislite, da je samo
               sprejem ustrezne zakonodaje na tem področju dovolj oziroma kako nameravate skupaj s
               sodelovanjem z ostalimi ministrstvi, predvsem tukaj mislim z Ministrstvom za
               kmetijstvo in okolje, pospešiti te zadeve, predvsem v praksi? Kot vemo kljub temu, da
               lahko v naši Sloveniji sprejemamo vrhunsko zakonodajo iz kateregakoli področja, pa
               vedno tiči hudič v tistih podrobnostih v tem primeru verjamem, da na ministrstvih,
               torej znotraj uradnikov, ko se posamezni postopki predolgo časa valjajo iz
               ministrstva do ministrstva, od soglasodajalca do soglasodajalca in na koncu v bistvu
               občine stagnirajo tudi zaradi tega nesprejetih občinskih prostorskih načrtov. Jaz vam
               tukaj želim, da boste naredili napredek, ki sta ga že nameravala storiti gospod
               Černač in gospod Bogovič, da boste pregledali kaj vse je v pripravi in kaj vse je
               pred izvedbo in resnično želim, da tukaj pospešite postopke. To je prvo kako na tem
               področju. Drugo področje, ki sem ga imel pripravljeno, je bilo glede nacionalnega
               energetskega programa, sicer tukaj je kolega Bogovič, ki tudi sam prihaja iz Posavja,
               že kar nekaj tem odprl. Jaz sam se strinjam, da se lepo sliši v Sloveniji obnovljivi
               viri, sonce, voda in tako naprej. Ampak, če vemo kako je naša slovenska energetska
               shema sestavljena, v kaj vlagamo in kaj potem iz tega dobimo, jaz sam osebno sem
               mnenja, da kljub vsemu, če bi imeli lepše zime in lepša poletja kot jih imamo, če bi
               non stop sijalo sonce bi imeli še več vodnih virov oziroma bi maksimalno izkoristili
               te vodne vire, še vedno ne bi imeli dovolj teh virov za samooskrbo z električno
               energijo v Sloveniji, zato imamo termoelektrarno Šoštanj še dodatne vire na področju
               termoelektrarn, imamo tudi NEK. In me zanima vaše mišljenje glede izgradnje drugega
               bloka jedrske elektrarne v Krškem. Tudi sami ste v uvodu omenili sodelovanje
               energetskih stebrov, sicer se samo ta, po mojem mnenju, malo izognili konkretnejšim
               obljubam kaj z nacionalnim energetskim programom, verjamem, da je že kolega Bogovič
               dal nekaj izhodišč za vaš odgovor, tako da me resnično zanimajo vaši odgovori na tem
               področju.</p>
               <p>In tretja tema, s katero bom zaključil, je dokaj pereča tema, sicer ne bom govoril o
               črnih gradnjah, ampak bom govoril o prenosu prevoza blaga iz cest na železnice,
               predvsem v tem zimskem času smo predvsem iz medijev, pa tudi tistih, ki se vozimo
               vsakodnevno po slovenskih cestah, sicer sam sem zagovornik tudi še bolj aktivnega
               potniškega prometa preko železnic. Kot vidimo tujci, ki uporabljajo naše avtoceste,
               imajo probleme z pnevmatikami, stroške vseh teh del pa plačujemo Slovenci oziroma
               davkoplačevalci. Pa me zanima glede na to, da ste kar nekaj stavkov v koalicijski
               pogodbi namenili, predvsem tukaj piše: <q>"določili bomo prednostne cilje in naloge
               razvoja železniškega prometa"</q>, pa me resnično zanima kako vi osebno vidite možnost
               večjega prenosa prevoza blaga iz cest na železniško infrastrukturo. Pa ob izvolitvi
               vam želim uspešno delo in čim več premaganih ovir. Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za ta vprašanja. Zaključili smo ta drugi sklop. In besedo ponovno dajem
               kandidatu za ministra za odgovore. Izvolite.</p>
            </sp>
            <sp who="SDT6:OmerzelSamo">

               <speaker>SAMO OMERZEL:</speaker>

               <p>Hvala.  Gospa Brunskole se je
               dotaknila problema gradbeništva in gradbenih podjetij v Sloveniji. Jaz moram
               priznati, da dejansko sem tudi sam na nek način bil razočaran, da smo se našli v
               situaciji, da največja gradbena v Sloveniji, tista, ki so bila najuspešnejša so
               izginila čez noč. Razlogi, zakaj se je to zgodilo je težko komentirati in težko biti
               objektiven, ampak dejstvo je, da teh podjetij več ni. Na drugi strani se moramo
               zavedati, da gradbeništvo je nekaj, kar je resen generator razvoja gospodarstva. In
               tisto, v kateri smeri bom jaz strmel na tem področju, vsekakor moramo pomagati
               slovenskemu gospodarstvu. Moramo se zavedati v tem trenutku, da dejansko velikih
               gradbenih podjetij v Sloveniji ni. In na tem področju bo treba razmišljati v smeri,
               da dejansko samo gradbeništvo z izvedbo projektov, ki jih imamo v planu bo vsekakor
               potrebno razmišljati o tem, kako bodo ta podjetja funkcionirala. Treba je najti
               način, da bomo vključili domačo delovno silo, da bomo vključili domača gradbena
               podjetja, moramo pa biti realni in se zavedati situacije, v kakšni je slovensko
               gradbeništvo.</p>
               <p>Luka Koper, drugi tir. Tu dejansko bi se navezal na moje uvodne besede, jaz sem
               prepričan, da luka Koper in železnice oziroma drugi tir je potrebno obravnavati kot
               en sistem. Luka Koper, jaz mislim, da bomo uspeli zadržati pozicijo luke Koper in jo
               razvijati naprej. Pozicija luke Koper je izredna in strateška za ta del Evrope in
               dejansko z dodatnimi vlaganji tako v luko, kot v infrastrukturo, ki je pomembna za
               promet, ki se vrši preko luke Koper, nam bo omogočilo pozicijo, da bomo zadržali
               prednost, ki jo imamo trenutno pred sosedi. In to na tem vsekakor mislim, da bo treba
               držati prioriteto.</p>
               <p>Bela Krajina, Novo mesto, Karlovac. Tudi sam velikokrat vozim po teh poteh, tudi
               zgodovinsko gledano je ta navezava bila trgovska pot, ki je bila povezava potem na
               vse južne trge in jaz verjamem, da to povezavo je potrebno vzpostaviti. Hrvaška je ta
               del povezave že vzpostavila, kar se mi zdi izredno pomembno. To pomeni, da dejansko
               ta krak ne gre na neko mrtvo točko, ampak je nadaljnja povezava na vse južne trge.
               Vsekakor se moramo zavedati situacije črpanja virov sredstev in kako te projekte
               izvesti, ampak v vsakem primeru to podpiramo.</p>
               <p>Krka, gospodarstvo, obvoznice in infrastruktura. Za zdravo gospodarstvo je
               infrastruktura ena od elementarnih stvari. In vsekakor bom podpiral, da se ta
               infrastruktura razvija, da se ustvarja okolje, kjer podjetja, zaradi logističnih
               omejitev ne bodo imela težave v poslovanju. Lep primer tukaj v našem primeru je naša
               Krka. Izredno uspešno podjetje, tako doma kot v tujini, izredna delovna mesta
               ustvarjajo veliko število delovnih mest in take primere absolutno moramo z državnega
               nivoja podpirat in predvsem mislim, da tudi poudarek na zelo uspešna podjetja ima
               izrednega pomena. To so tista podjetja, ki v teh trenutkih lahko rešujejo
               gospodarstvo in lahko generirajo nova delovna mesta. Tako, da vsekakor bom take
               projekte podpiral.</p>
               <p>Letališča, manjša športna letališča in turizem. Jaz moram priznati, da kar se tiče
               teh manjših letališč obsega uporabe in kakšen je njihov potencial, v tem trenutku
               dobro ne poznam. Vsekakor pa, če to pomeni dodaten učinek za turizem, kar bo seveda
               na Ministrstvu za gospodarstvo imelo zelo, verjamem, pozitiven odziv. Če tukaj
               najdemo rešitve in pot, da pripeljemo več turistov v Slovenijo, bom seveda absolutno
               to tudi podprl. Hvala.</p>
               <p>Gospod Bogovič. Nacionalni energetski program.  Jaz moram priznati, da sem na nek način bil malce razočaran,
               da tega programa še nimamo. Slovenija bi verjetno ta program morala sprejeti že dolgo
               časa nazaj. Jaz razlogov zakaj do tega ni prišlo ne poznam. Vsekakor pa mislim, da je
               to ena od temeljnih stvari, ki jih Slovenija mora imeti. Dolgoročna politika in
               strategija energetike v Sloveniji je ključna. Verjamem, da to lahko hitro sprejmemo,
               kakor sem seznanjen se na tem zelo intenzivno dela. Verjamem, da bomo s strokovno
               pomočjo, s strokovnimi kadri, ki jih je v Sloveniji dovolj, sprejeli pametne
               odločitve in ta program napisali tako, da bo dolgoročno pozitiven za Slovenijo.</p>
               <p>Odlagališče in nuklearna. Jaz moram povedati, da sem kot študent veliko delal. In eno
               od mojih del je bilo tudi dva meseca dela v nuklearki na <q>"safety analizah"</q>. Moram
               reči, da v neklearno energijo zaupam. Ljudje, ki skrbijo za varnost v Krškem so
               ljudje, ki živijo z nuklearko, izredno strokovni, usposobljeni in jaz imam v
               nuklearno energijo popolno zaupanje.</p>
               <p>Pri investiciji v blok 2 se moramo zavedati obsega investicije in pa ponovno
               umeščanje objekta v prostor. Jaz verjame, da nuklearna energija je prava. Vsekakor
               bomo pa morali razmišljati o tem na kakšen način tako obsežno investicijo izpeljati
               in od kje zagotoviti vire financiranja. Nuklearno energijo pa vsekakor podpiram.</p>
               <p>Odlagališče. Odlagališče je nekaj kar mislim, da je projekt, ki ga je treba nemudoma
               pognati. Kakor sem informiran sredstva za to so zagotovljena. Torej, pridemo do tega,
               da moramo združiti moči in da je to eden od projektov, ki bi ga lahko v zelo kratkem
               času zagnali in je to eden od tistih projektov, ki bi lahko pomagal razvoju
               gospodarstva v Sloveniji.</p>
               <p>Obnovljivi viri. Kar se tiče obnovljivih virov, v resnici sem zelo pozitivno naravnan
               na obnovljive vire. Seveda imamo tudi določene zaveze, ki jih moramo spoštovati. Bi
               pa tu želel poudariti, da mogoče v vsej tej celi zgodbi obnovljivih virov morda na
               momente pozabljamo na naše gozdove. Verjamem, da na tem področju bi se dalo zelo
               veliko narediti. Gozdovi so res v resnici naša nafta. Mislim, da bi morali to
               področje bolj razvijati, da bi morali iskati vir energije tudi v gozdovih, v čiščenju
               gozdov in na tem področju probati ustvarjati tudi nova delovna mesta.</p>
               <p>In še zadnje vprašanje gospoda Bogoviča, kadri, verjetno ste mislili tu na aktualne
               teme, ki se v Sloveniji dogajajo. Jaz moram priznati, da v tem trenutku nadzornih
               svetov v Sloveniji ne poznam. Ne poznam ljudi, ki vodijo te nadzorne svete. Vsekakor
               bom na tem področju resno deloval. Bi pa želel poudariti, da pri mojih kriterijih bo
               na prvem mestu strokovnost. Strokovni ljudje, ki imajo kompetence, ki so usposobljeni
               in ki znajo družbe voditi. To bo edini in glavni kriterij in temu bom sledil.</p>
               <p>Gospod Velikonja mislim, da na savsko energetiko sem več ali manj dal odgovore.</p>
               <p>Gospa Valenčič, javno-zasebna partnerstva. Jaz verjamem, da javno-zasebna partnerstva
               je ena oblika, ki bi morala biti zelo uspešna. V resnih projektih, v resnih
               investicijah se velikokrat znajdemo v situaciji, da dejansko dva partnerja imata
               tisto, kar rabijo investicije za uspešen zaključek. In tu vidim veliko priložnost.
               Jaz v tem trenutku ne znam podati ocene zakaj ta javno-zasebna partnerstva niso bolj
               uspešna. Poznam primer prakse iz Hrvaške, kjer dejansko se je to izkoriščalo za to,
               da se je dejansko na nek nekorekten način prihajalo do sredstev, ki so bila v lasti
               države. In takšne stvari absolutno  v Sloveniji ne bomo dovolili. Verjamem pa, da lahko zelo veliko
               ponudimo tujim investitorjem, da jim lahko omogočimo izvajanje njihovih investicij
               ravno z javno-zasebnimi partnerstvi.</p>
               <p>Gospod Lisec je imel vprašanje na prostoru. Jaz verjamem, da ste tukaj največ
               razmišljali prav okrog problematike soglasij in usklajevanja med resorji. Jaz
               verjamem, da bom z ministri v tej lahko dobro sodeloval in da bomo skupaj imeli
               kader, ki bo na tem področju res našel skupen jezik in razumel, da sama soglasja in
               pomembnost, da je vsa dokumentacija pripravljena za izvajanje projektov v teh časih
               ključnega pomena. Enostavno se moramo zavedati, da časa ni in da bomo morali vsi
               zavihati rokave in da bo treba te birokratske ovire odpraviti. Jaz verjamem, da bom
               to s pogovorom in delom v vladi lahko dosegel in da bomo to uspešno opravili.</p>
               <p>Nuklearna elektrarna Krško, Blok 2, verjamem, da ste zadovoljni z odgovorom, ki sem
               ga podal gospodu Bogovič. Ostalo pa nam je še ceste, železnice, luka. Mislim, da sem
               ta del tudi že odgovoril, ampak bom še enkrat. Mislim, da je ključ gledanja luke in
               železnic kot celote. Na drugi strani pa bi želel poudariti še en segment, Slovenske
               železnice in vlaganje v infrastrukturo, predvsem s stališča tehnologije. Kolikor sem
               informiran je v teku investicija v GSMR, če imam prave informacije, se je razpis
               ponavljal in poleg teh investicij, jaz verjamem oziroma si želim, da dolgoročno, ko
               bodo ljudje se vozili z železnico v službo, ko se bodo študentje vozili študirati, da
               bo imel vsak vlak internet, da bo lahko dal računalnik na kolena in da bo lahko tisti
               čas na poti do končne lokacije delal.</p>
               <p>Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za odgovore.</p>
               <p>Zdaj pa besedo dajem še za zadnji sklop vprašanj, imam še tri prijavljene, in sam bom
               na koncu postavil dve vprašanji in bi predlagal, da potem s tem krogom nekako
               zaključimo, če se strinjate.</p>
               <p>Tako, da dajem zdaj besedo kolegu Matevžu Frangežu, izvoli.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Hvala za besedo.</p>
               <p>Gospod kandidat, jaz sicer nisem član tega odbora, tako da na koncu ne bom ocenjeval
               ustreznosti vaše predstavitve, sem pa večji del današnjega hearinga spremljal iz
               pisarne in moram reči, da sem bil zelo vesel, da veliko večino stvari, ki so jih moje
               kolegice in kolegi do zdaj iznesli v sklopu tega zaslišanja je bila deležna vaše
               optimistične podpore. In potem sem si rekel, v redu, bom tudi jaz poskusil svojo
               srečo.</p>
               <p>Gre pa za resne stvari. želim, da jih markirava in da jih postavitev na svoj
               ministrski zemljevid. Slovenijo je kriza globoko prizadela, je pa res da je kriza
               različno prizadela različne dele te Slovenije. In danes je kriza v Ljubljani bistveno
               drugačna od krize denimo v Mariboru. In v tem pogledu postavljam tri konkretna
               vprašanja.</p>
               <p>Velike so naše ambicije o tem kaj je na področju energetike še mogoče izgraditi za
               to, da bi država bila energetsko bolj samozadostna, manj pa se zavedamo tega, da
               velik del teh ambicij in velik del konkurenčnosti slovenske energetike kot celote
               sloni na enem plačniku in to so Dravske elektrarne. Nizka proizvodna cena najčistejše
               energije v državi, vzdržujejo pravzaprav konkurenčnost celotne slovenske energetike,
               skupaj z Nuklearno elektrarno Krško, če sem povsem korekten. Drava je nekaj, kar je
               naše regionalno bogastvo v regiji ob Dravi. Ugotavljamo pa, da od tega regionalnega
               bogastva imamo v regiji zelo zelo malo.  To pa hkrati predstavlja potencial, zato da mi regionalno bogastvo v
               večji meri izkoristimo za to, da dvignemo konkurenčnost celotne regije. Naj ponazorim
               s primerom. Dravske elektrarne Maribor, družba v 100% lasti Holdinga slovenskih
               elektrarn, Holdingu energijo, kot rečeno čisto, zeleno, obnovljivo energijo proda za
               23 evrov na megavatno uro. To isto energijo na drugi strani Holding, seveda v
               proizvodnem miksu ostalih energij prodaja po praviloma borzni ceni, se pravi od 45 do
               50 evrov. Na drugi strani pa so seveda proizvodni stroški nekaterih drugih objektov
               bistveno višji od te proizvodne cene. Drava je torej tisti, ki subvencionira tržno
               ceno, ki jo Holding plasira na trgu.</p>
               <p>Mene že nekaj časa muči ena drzna ideja o tem ali lahko mi del te dravske energije ob
               učinkih, ki jih zagotavlja ta, za slovensko energetiko v celoti, uporabimo zato, da
               naredimo Podravje, Maribor in druga mesta in občine ob reki Dravi bolj konkurenčno.
               Ali lahko včasih, ko električna energija predstavlja vedno bolj ključni proizvodni
               dejavnik in ključni proizvodni strošek, recimo v avtomobilski industriji, uporabimo
               zato, da to energijo uporabimo kot spodbudo novim investitorjem v te panoge zato, da
               seveda prepoznajo naše okolje kot konkurenčno. Tukaj obstajajo različni modeli, ki ne
               predstavljajo motnje na notranjem trgu in želim, da si to temo oba zapomniva, ker bom
               na to temo to Vlado še spominjal.</p>
               <p>Drugič. Govorili ste že o letališčih. Mariborsko letališče je mednarodno letališče,
               na katerem smo uspeli zgraditi tudi nov sodoben potniški terminal. Ampak ne glede na
               to, lahko ugotovimo, da na mariborskem letališču prometa praktično ni. Hkrati pa smo
               v teku vseh teh let, tudi izvedenih študij izvedljivosti ugotovili, da obstaja
               precejšen interes potencialnih strateških investitorjev za oživitev te lokacije. Na
               eni strani z <stage>/nerazumljivo/</stage> letalskimi dejavnostmi kot so vzdrževanje,
               "maintence<stage>(?)</stage>", centri in podobno, na drugi strani z razvojem konkurenčnega
               potniškega prometa, ki bi z nišnimi destinacijami konkuriral tako na Brniku, v
               Zagrebu kot tudi Gradcu, predvsem pa v razvoju cargo prometa. To je ves čas
               predvidevalo tudi izgradnjo logističnega centra ob mariborskem letališču. Ta center
               pa ni pomemben samo zaradi letališča, samo zaradi Maribora, ampak zato, ker prav tako
               kot en horizontalen ukrep predstavlja izboljšanje logističnih danosti za celotno
               regijo. Tisto kar je potrebno storiti, je sprejem državnega prostorskega načrta. Žal
               vse vlade do sedaj so zamudile priložnost, da bi sprejele vsaj sklepe o začetku
               priprave državnega prostorskega načrta. Potrebno bo rešiti vprašanje namembnosti in
               lastništva zemljišč, na tej lokaciji letališča, so hkrati tudi križišče petega,
               desetega koridorja, železnica in letališče, še enkrat, s praznim zračnim prostorom.
               Zato ta projekt predstavlja seveda izjemen potencial. Pričakujem, da bo Vlada na vaš
               predlog začela postopek za pripravo državnega prostorskega načrta, ker stiki z
               različnimi potencialnimi investitorji v več letih za to lokacijo so bili, torej
               kazali zanimanje od Katarcev do Rusov do Kitajcev, seveda terja od države, da naredi
               vsaj prve korake za to, da morebiti v nekem doglednem času pridemo do mednarodnega
               tenderja za izbiro pravega strateškega investitorja, ki ga bo zanimalo tako
               opravljanje letališča kot tudi izgradnja logističnega centra.</p>
               <p>In končno, pa na to temo niti ne pričakujem konkretnih odgovorov. Pred leti smo že
               uspeli v državni proračun in načrt razvojnih programov umestiti izgradnjo južne
               mariborske obvoznice. Maribor ima dobro rešene povezave sever, jug. Mislim, da so že
               štiri te osi, ki v celoti delujejo in nobene osi vzhod, zahod.  Jaz samo želim, da je tudi izgradnja južne
               mariborske obvoznice v tem pogledu ena od prioritet, da se zagotovijo sredstva za
               izgradnjo potem, ko bo mesto Maribor v skladu s pogodbo, ki je bila že pred leti
               sklenjena, zagotovilo odkup relevantnih zemljišč za izgradnjo tega pomembnega
               prometnega kraka. Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za vprašanja.</p>
               <p>Besedo dajem še kolegu Goluboviću.</p>
            </sp>
            <sp who="SDT6:GolubovičBrane">

               <speaker>BRANE GOLUBOVIĆ (PS PS):</speaker>

               <p>Hvala lepa za besedo. Lep pozdrav vsem kolegicam in kolegom, pozdrav tudi kandidatu
               za ministra!</p>
               <p>Verjamem, da boste potrjeni in s tem boste prevzeli ministrstvo, ki dejansko ima še
               sredstva, ima največ finančnih sredstev v državi in temu primerno tudi največ
               projektov, ki se bodo v naslednjih 10, 20 letih izvajali in od katerih se pričakuje,
               kar jasno mediji in javnost govorijo o tem, dvig gospodarske rasti, temu primerno
               zaposlenost in vse ostale stvari, ki so del tega. Dejstvo je tudi, da ko je veliko
               denarja in veliko projektov, ki bodo šli v fazo izvedbe, da ima vaše ministrstvo
               polno <q>"prijateljev"</q>, pod narekovaji, različnih lobijev, lahko jim rečemo tudi pijavk,
               ki se prisesajo na ta državna sredstva in na nek način dodatno obremenjujejo izvedbo
               teh projektov. To ste izkusili tudi sami, ko se je vaše ime pojavilo v javnosti kot
               možnega kandidata za ministra, saj so vas začeli takoj povezovati z različnimi
               lobiji. Danes ste to dokaj suvereno tudi zavrnili in za mene je to eden izmed glavnih
               podatkov.</p>
               <p>Recimo, za energetiko ste rekli, da sta srce in ožilje naše države in našega
               gospodarstva. V energetiki že 10 let puščajo kri določeni lobiji, to je dejstvo in
               tega se moramo zavedati in to si moramo tudi priznati. In zdaj me zanima, podobno je
               tudi na železniški infrastrukturi, dejstvo je, da smo postali tudi po zaslugi Vlade,
               prejšnje Vlade, umeščeni v dva železniška koridorja, sredozemski in jadranski
               koridor. In oba železniška koridorja sta zelo pomembna za Luko Koper. Gre za
               investicijo v Sloveniji, ki je vredna 13 milijard v naslednjih 30 letih. In to je
               eden izmed poligonov, kjer, če se bodo različni lobiji vmešavali, ne vem, razni
               svetovalci, posredniki, bo ta projekt ogrožen. Osebno me zanima, kako boste vi kot
               bodoči minister zagotovili, da se bodo različni lobiji, ki so sedaj prisesani na
               javna sredstva, odstranili, in kako boste vi zagotovili, da se bo povečala
               transparentnost pri vseh teh zadevah. Ker v času, v katerem smo, si ne moremo
               privoščiti nekega TEŠ-a, kjer se investicija stalno dviguje, ali pa nekega
               avtocestnega križa, kjer je bilo dokazano, da je šla milijarda ali celo več
               preplačil. Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Še kolegica Alenka Pavlič.</p>
            </sp>
            <sp who="SDT6:PavličAlenka">

               <speaker>ALENKA PAVLIČ (PS PS):</speaker>

               <p>Hvala lepa.</p>
               <p>Spoštovani gospod kandidat za ministra! Želim povedati, da je bila vaša predstavitev
               meni osebno zelo všeč, tudi zato, ker ste predstavitev peljali v tisto smer, kar smo
               pravzaprav mi vsi po zaslugi medijev želeli od vas slišati. To pa je, da ste dali več
               na vaše dosedanje izkušnje in povezanost z nekaterimi kot pa na ta program, saj ste
               pošteno povedali, da se s programom niste imeli veliko časa ukvarjati in podpirate
               tisti program oziroma boste nadaljevali v smeri, kot je vaš predhodnik, gospod Maher.
               Njega smo pa z njegovim programom pa že dodobra izprašali, da ne rečem prerešetali
               pred dobrim tednom dni. Kar sem želela povedati, je to, da sama tudi kot inženirka
               elektrotehnike lahko ocenjujem vašo strokovno delo, ki ste ga pokazali v  gospodarstvu in da bi tudi tako,
               kot kolega pred menoj rada poudarila, da telekomunikacije, na katerih ste pač
               strokovnjak imajo zelo težko kakršnokoli povezavo z energetiko oziroma z energetskimi
               lobiji, razen, če pač to ni po neki drugi funkciji. Kar se pa stroke tiče energetika
               in telekomunikacija imata zelo malo skupnega.</p>
               <p>Potem v nadaljevanju bom rekla takole, želela sem vam postaviti prav enako vprašanje,
               kot kandidatu Maherju in sicer s področja stanovanjske politike. Se mi je zdelo, da
               bo to najbolj pošteno, pa vidim, da ste si magnetogram dodobra ogledal in ste že
               predhodno na to vprašanje odgovoril. Zato sem se tekom vaših odgovorov odločila
               drugače. In sicer, zanima me, kje se vi kot zunanji opazovalec še trenutno zaenkrat
               vidite oziroma kje vidite največ problemov na tej tematiki infrastrukture, saj to je
               res zelo obširno, bom rekla prostorska tematika, energetika, cestna infrastruktura.
               Kaj se vam zdi najbolj pomembno, kje boste najprej zagrabil? In pa rada bi vedela,
               kje vi vidite regijo Gorenjsko, ker danes o tem še nismo nič povedali. Lahko pa
               povem, da v letošnjem proračunu dosedanje ministrstvo skorajda ni namenilo sredstev,
               razen nekaj milijonov za obvoznico Škofja Loka, ker to gorenjskemu gospodarstvu ne
               prinaša dodanih vrednosti in pa brniškemu letališču, kjer pa vemo, da to ni
               Gorenjsko, ampak je pač vseslovensko in tudi tukaj ne vidim nekih prioritet. Zdaj
               zanima me ali se boste lotili cest, ki so izredno v slabem stanju, predvsem v zgornjo
               Gorenjsko proti Kranjski Gori, kjer želimo razvijati turizem oziroma kako bi mogoče
               drugi tunel, karavanški in te zadeve, kako bi to naprej izgledalo. Potem bi vas samo
               še na koncu opozorila, ne vem iz kakšnega razloga ostajajo nepodpisani dokumenti na
               Ministrstvu za infrastrukturo in sicer elektro podjetja ne morejo pričeti z obveznimi
               investicijskimi deli, saj dokumentacija s strani ministra ni bila podpisana, ne vem,
               mogoče niti ni do njega prišla. Sprašujem vas pa to zato, ker ne dvomim, da vi danes
               ne bi bili potrjeni kot minister. Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala še za ta vprašanja. Vidim, da ni nobene želje več po dodatnih vprašanjih, zato
               bom še sam mogoče nekatere stvari vprašal kandidata za ministra. Tudi meni je bila
               predstavitev v okviru tistega, kar sem pričakoval, glede na to, da je kandidat bil
               zelo na hitro, bi rekel, postavljen v neko vlogo je z naše strani jasno, da ne moremo
               pričakovati konkretnih odgovorov na posamezne stvari. Vendar pa me je v tej uvodni
               predstavitvi vseeno ena stvar malo bi rekel, zaskrbela. Kandidat za ministra je ves
               čas govoril, da se bo zanašal na stroko. To je sicer zelo všečno slišati in verjetno
               za uradnike tudi zelo pozitivno, vendar minister se mora odločiti in mora imeti jasne
               usmeritve, kaj želi v svojem resorju doseči, kajti v primeru, da se bo zanašal samo
               na to, kar mu bodo drugi pripravili, ne bo nobenih sprememb na bolje. To so izkusili
               tudi že v preteklosti in zato me konkretno zanima, ko je bilo govora o dvofaznem
               postopku pridobivanja gradbenih dovoljen oziroma tega umeščanja v prostor, kaj je to
               mišljeno s strani bi rekel kandidata ali je to nazaj uvedba lokacijskega dovoljena in
               nato gradbenega dovoljenja. Kako si predstavlja to modifikacijo, ki mislim, da je
               potrebna, vendar bi želel slišati bolj konkretno? In ali je tudi možnost, da bi
               lokacijsko dovoljenje izdajale občine, kot je bilo rečeno, občine so tiste, ki
               dejansko pripravljajo prostorske načrte in tudi odgovarjajo za prostor? In ali je
               mogoče tukaj notri neka rešitev? Glede na to, da je pa v koalicijski napisano, da bo
               to v šestih mesecih pripravljeno, je vseeno treba videti in slišati v kakšno smer se
               ta postopek pelje.</p>
               <p>Zdaj je kar nekaj vprašanj, ki sem jih želel tudi sam postaviti je bilo postavljenih
               in jih ne bi ponavljal. Sem pa pogrešal eno vaše videnje problematike širokopasovnih
               povezav, ki so bile v preteklosti tudi že precej visoko ocenjene kot ena od
               prioritet. Vemo  tudi, da v
               naslednji finančni perspektivi bo za ta namen veliko sredstev namenjenih v Evropski
               uniji in me zanima, kako v tej smeri razmišljate.</p>
               <p>Veliko je bilo govora o tem, kako je treba pomagati gospodarstvu. Tega se vsi
               zavedamo, vendar ne smemo pozabiti, da smo vezani na evropski prostor, da so to
               pomembne omejitve, direktive, ki ne dovoljujejo določenih pomoči gospodarstvu. In to
               smo v preteklosti izkusili, zato tu neke pavšalne ocene, kako bomo to na hitro
               pomagali, pa kasneje vračali v evropski proračun, tu je treba vseeno neka
               previdnost.</p>
               <p>Govora je bilo tudi o energetiki, kar precej. Zanima me vaše videnje glede tega, kar
               tudi v koalicijski pogodbi pišete glede terciarne rezerve. Glede na to, da povečujemo
               osnovne agregate po moči me zanima, kako bomo zagotavljali tudi v smislu plinskih
               elektrarn to terciarno rezervo, ker vemo, da pomeni izpad največjega agregata tudi v
               smislu zagotavljanja kar visoke moči. In tu ne vem, če je to z vidika ekonomike ravno
               upravičen poseg.</p>
               <p>Še eno vprašanje imam glede novele energetskega zakona. Glede na to, da je že v
               Državnem zboru v proceduri, kakšno je vaše stališče do tega. Glede na to, da nam
               grozi kazen Evropske unije, če ne uveljavimo. Se pravi, da je tu potrebno imeti neko
               stališče.</p>
               <p>In pa tudi, kakšno je vaše stališče do proizvajalca fotovoltaike, ki tudi tožijo
               državo glede znižanih podpor za te obnovljive vire. Kaj boste v tem primeru storili,
               ker to bo le odvisno od vas, ne pa od uradnikov, v kakšni smer se bo zadeva odvila.
               Mogoče še na ta dodatna vprašanja nekaj odgovorov z vaše strani.</p>
               <p>Opozoril bi tudi, veliko se govori o lesni biomasi kot energetskem viru, na drugi
               strani pa se pozablja, da določena strokovna javnost opozarja na problematiko
               <gap n="..."/><stage>/nerazumljivo/</stage> onesnaženja, kjer se te zadeve na nek način izključuje. To smo
               imeli že priložnost na odborih tudi slišati. Zanima me tudi glede na to, da so vsi
               poudarjali to težavo, ki jo imamo z umeščanjem v prostor. Ena stvar je bila glede
               dvofaznosti postopkov, vendar me zanima, kako boste poskušali rešiti to našo
               slovensko posebnost, da se vedno in povsod, kadar so projekti vezani na linijsko
               umeščanje v prostor pojavijo civilne iniciative, ki jih ponavadi prej ni, in če vemo,
               da imamo v tej zakonodaji na nek način neko anomalijo, da trije ljudje vzpostavijo
               civilno iniciativo za zaščito česar koli, in je to lahko v končni fazi tudi blokada
               projektom, ki že imajo tudi na nek način odobrena evropska sredstva, kako se teh
               stvari lotiti. In glede na to, da, kot sem rekel, je bila vaša predstavitev meni
               všeč, vidim, da želite nek napredek v tem segmentu narediti in da imate izkušnje iz
               gospodarstva, kar je dobrodošlo, ste tudi mlajši, tako da jaz dvomim, da ste v
               kakšnih velikih lobističnih navezah, in da imate tu notri vseeno neko prednost, pa še
               izhajate iz nekega študija, ki je zelo eksaktno in tu mislim, da je vseeno s te
               strani vaša prednost. Vendar vseeno rad bi pa slišal nekaj konkretnih usmeritev, kako
               stvari vidite v prihodnje.</p>
               <p>In še enega segmenta se niste dotaknili, ki je vezan na turizem, ki so ga nekateri
               naši kolegi poudarjali. To je segment žičniških naprav, ki tudi spada v ta resor. Ali
               se tu predvideva kakšno ukrepanje z vaše strani? Hvala.</p>
               <p>Sedaj pa še zadnji odgovori in potem bi prešli na zaključek razprave in tudi na
               odločanje.</p>
            </sp>
            <sp who="SDT6:OmerzelSamo">

               <speaker>SAMO OMERZEL:</speaker>

               <p>Hvala lepa. Če sem prav razumel uvodni del pri gospodu Frangežu, kar se tiče
               hidroenergije, jaz vsekakor zaupam v to energijo in to je res nekaj, kar dolgoročno v
               Sloveniji moramo razvijati in dejansko tistih  25, 27 evrov cene po megavatu dejansko verjetno te
               elektrarne to proizvedejo za 5 evrov po megavatu, skratka, ko je enkrat investicija
               izvedena je ta elektrika potem res izredno, izredno poceni. In kar se tiče same
               strukture lastništva in učinkov znotraj teh podjetij, jaz mislim, da to mora biti en
               del dejansko te skupne usmeritve slovenske energetike v tem sklopu reševati in
               mislim, da ni toliko pomembno kje je kakšno lastništvo kolikor je pomembno, da bo ta
               slovenska energetika enotna.</p>
               <p>Letališče Maribor. Če sem dobro seznanjen imamo v letališču Maribor partnerja Prevent
               in je verjetno tudi sama bodočnost in razvoj letališča v neki meri odvisna tudi od
               partnerja na tem segmentu, če se motim me popravite. To je bila moja informacija, da
               imamo tukaj partnerja. V vsakem primeru pa če vidimo priložnost ali za potniški
               promet ali za tovorni promet v Mariboru zakaj ne. Je pa treba pogledati smotrnost in
               kakšen je potencial letališča Maribor. In če vidimo, da številke na koncu so prave,
               če vidimo, da investicije imajo smisel, potem absolutno je treba takšne projekte
               podpreti. Če pa vidimo, da so same številke negativne, v tem primeru moramo pa resno
               razmisliti kako razvijati letališče Maribor.</p>
               <p>Glede južne obvoznice Maribor, verjamem, da to je bilo bolj mi dano na znanje kot da
               ste pričakovali kakšen konkreten odgovor.</p>
               <p>Naslednje vprašanje se je navezovalo v resnici veliko bolj na lobije, prijatelje in
               dejansko ovire, ki se zaradi tega pojavljajo na projektih. Mogoče me boste malo čudno
               gledali, ampak jaz moram reči, da v lobije ne verjamem. Verjamem v parcialne interese
               posameznikov, v to verjamem. In jaz mislim, da vsekakor ti parcialni interesi
               posameznikov ne morejo biti nekaj kar zavira in pelje razvoj Slovenije v napačni
               smeri. Morda sem še malce naiven, to bo čas pokazal, ampak za verjamem, da ti lobiji
               so veliko bolj napihnjeni kot pa je resnica. Verjamem, da parcialni interesi
               posameznikov okoli teh lobijev gradijo neko famo in jaz mislim, da tukaj s tem se
               bomo lahko uspešno borili in jasno dali do znanja kaj je interes Slovenije in v
               katero smer je potrebno peljati projekte.</p>
               <p>Gospa Pavlič. Vprašanje Gorenjske. Kje je Gorenjska v tej perspektivi in razvoju
               Slovenije? Jaz moram reči, da v tem trenutku dejansko Gorenjsko vidim predvsem
               usmerjeno v turizem. Verjetno je Gorenjska na tem področju zelo uspešna. Imamo kar
               nekaj objektov, ki na tem področju zelo uspešno delajo in jaz verjamem, da bi se
               Gorenjska morala razvijati v tej smeri. Turizem je izredno pomembna veja v naše
               gospodarstvo, sicer spada pod resor Ministrstva za gospodarstvo, če sem pravilno
               pogledal strukturo, ampak vsekakor mislim, da je to usmeritev v katero bi bilo
               potrebno Gorenjsko razvijati.</p>
               <p>Nepodpisani dokumenti na ministrstvu. Za to situacijo ne vem, jo ne poznam. Ampak
               vsekakor bom preučil zakaj ti dokumenti niso na ministrstvu oziroma zakaj niso
               podpisani in vas v vsakem primeru pozval naslednji teden, da skupaj pogledamo in da
               vam te informacije podam.</p>
               <p>Strokovno in timsko delo in odločanje na koncu. Jaz sem tudi na svoji poslovni poti
               vedno želel slišati različna mnenja, ampak to še ne pomeni, da dejansko ta mnenja na
               koncu so tista, ki sprejmejo odločitev. Vedno na koncu moraš odločitev sprejeti sam.
               Vsekakor pa  lahko dobre
               odločitve sprejemaš na podlagi pravih podatkov in eksaktnih podatkov. In zato je
               timsko delo pomembno, ampak v timu je na koncu pomemben tudi lider, ki mora odločitve
               sprejeti in za njimi stati. In na tak način bom jaz funkcioniral na ministrstvu.</p>
               <p>Kar se tiče dvofaznega postopka. Ja, to sem mislil konkretno na lokacijsko
               dovoljenje. Tu imamo zelo dober primer prakse na Hrvaškem, Hrvatje imajo tako
               urejeno, da dejansko z lokacijskim dovoljenjem smo praktično že pred gradbenim
               dovoljenjem. Vse kar je od lokacijske informacije dalje je v resnici samo zgolj še
               formalnost, ki ne more zaustaviti pridobivanja gradbenega dovoljenja.</p>
               <p>Prenos izdajanja gradbenega dovoljenja na občine. Jaz si v tem trenutku dejansko ne
               bi upal dati izjave ali je to dobro ali slabo, kakšne pristojnosti prenesti na občine
               in kakšne ne. Vsekakor pa verjamem, da me bo tukaj stroka podprla s pravimi
               informacijami, da mi bodo dali konkretne informacije na mizo kaj so plusi kaj so
               minusi takšnih postopkov, in da se bom potem lahko korektno odločil.</p>
               <p>Širokopasovne povezave. Absoluten da. Slovenija se mora razvijati, jaz mislim, da
               infrastruktura v Sloveniji, kar se tiče dostopa in podatkovnih povezav je dobra, da
               jo dobro razvijamo, seveda pa so tukaj vedno priložnosti, da tukaj naredimo še kaj v
               tej smeri.</p>
               <p>Terciarna regulacija v Sloveniji. Mi imamo dejansko v tem trenutku dva objekta,
               Brestanico in Tet, ki se mi zdi nesmiselno, da jih ne bi v te namene izkoristili.
               Mislim, da je nesmotrno, da mi terciarno regulacijo kupujemo v tujini in verjamem, da
               je treba poskrbeti, da bo terciarna regulacija ostala doma.</p>
               <p>Energetski zakon. Mislim da sem že nekako v neki smeri nakazal kar se tiče nasploh
               energetike v Sloveniji. Energetika bo zame izredno pomembno področje in seveda se bom
               seznanil z vsemi podrobnostmi, za to, da tudi to zgodbo v čim krajšem času
               zaključimo.</p>
               <p>Fotovoltaika. Subvencije na fotovoltaiki so dejstvo, dejstvo je, da fotovoltaika če
               primerjamo proizvodno ceno z nekim drugim virom, brez subvencije ne more preživeti.
               Tukaj si je država zadala neke obveze, ki jih mora izpolnjevati in kar se tiče
               znižanja subvencij in tožb, jaz moram videti vse argumente na tem področju, moram pa
               reči, da dejansko načelno stališče, če si enkrat postavil pravila igre, potem jih je
               treba spoštovati. In pozneje ni korektno, da se ta pravila menjajo. Bom pa vsekakor
               podrobno proučil argumente za zmanjšanje subvencije na fotovoltaiki.</p>
               <p>Civilne iniciative in linijski objekti. Tukaj se verjetno vsi zelo dobro spomnite
               zgodbe iz dolenjskega kraka, kjer je avtocesta stala, leta in leta zaradi ene
               kmetije. Z vsem spoštovanjem do vsake kmetije in spomnimo se koliko je bilo mrtvih na
               tem kraku. Jaz mislim, da moramo tukaj s skupnimi močmi takšne situacije preprečiti
               in umestitve linijskih objektov urediti tako, da se podobne situacije ne dogajajo.
               Jaz bom za tem tudi stal in na tem delal.</p>
               <p>Žičnice. Kar se tiče področja žičnic, moram priznati, da tukaj pa imam res zelo malo
               informacij in da dejansko kakršnekoli konkretne resne odgovore v tej smeri bi v tem
               trenutku težko podajal, si bom pa vsekakor to področje v detajle pogledal in mogoče
               že naslednji teden podal kakšno mnenje.</p>
               <p>Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala še za te odgovore.</p>
               <p>Jaz bom samo še eno stvar dopolnil. Glede energetskega zakona, vprašal sem glede
               novele, ki je v proceduri, ki je vezana na postopek, zato me je zanimalo vaše
               stališče. Kar se tiče lokacijskega dovoljenja, sem pa tudi vprašal, ne izdajo
               gradbenega dovoljenja, ampak lokacijskega dovoljenja na občini, glede na to da ste
               sami poudarili, da gre za 
               izdajo gradbenega dovoljenja, ampak lokacijskega dovoljenja na občini, glede na to,
               da ste sami poudarili, da gre za umestitev v tistem delu, ko pridemo do pogojev za
               gradnjo, se pravi tisto kar je vezano na praktično plane, ki jih imajo posamezne
               občine. Zato sem to povezoval. Kar se tiče pa dobrih praks. Jasno, saj ta sistem smo
               imeli mi v tej državi vpeljan in je stoka predlagala, da se to združi. Zato sem
               opozoril na to, da stoka ni vedno tisto kar na koncu pripelje do dobrih rešitev. In
               se strinjam, da je ta dvo-faznost predvsem za linijske objekte skoraj nujnost, kajti
               v dosedanjem sistemu je to veljalo res za investitorje, da so v isti fazi
               pripravljali kompletno dokumentacijo, kasneje pa izviseli v smislu realizacije. To je
               povzročalo visoke stroške in v bistvu tukaj je treba neke stvari narediti. Tako, da
               mogoče še ta odgovor. Gre za to, da bi mogoče lokacijska dovoljenja izdajale občine
               glede na to, da plane občine potrjujejo, sprejemajo, izvajajo v celoti in tudi v
               primeru zapleta se upravna enota obrne na občino za tolmačenje posameznega
               konkretnega primera. Se pravi, da je to samo podvajanje nekih stvari in to mogoče še.
               Pa res okrog novele, ker je zdaj v proceduri in bo potrebno okrog tega neko stališče
               tudi na odboru sprejeti. Potem pa zaključimo z razpravo in preidemo na
               glasovanje.</p>
            </sp>
            <sp who="SDT6:OmerzelSamo">

               <speaker>SAMO OMERZEL:</speaker>

               <p>Tisto s čemer sem seznanjen, da koalicija podpira novelo tega zakona, moram priznati,
               da sam se še nisem uspel podrobno seznaniti z njim, bom pa to naredil takoj v tem
               tednu, če bom seveda potrjen za ministra in vam podal eksaktne odgovore.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Prav. Hvala. Vidim, da ni več vprašanj. Glede na to, da ni več vprašanj, s tem
               zaključujem predstavitev. Seveda pa po običajni praksi prosim kandidata za ministra,
               da se za trenutek umakne, da opravimo glasovanje o njegovi predstavitvi o
               primernosti. Tako, da prosim, da se za par minut umakne iz dvorane.</p>
               <p>Mi pa nadaljujemo. Na glasovanje dajem naslednji predlog mnenja. Predstavitev Sama
               Omerzela kot kandidata za ministra za infrastrukturo in prostor je bila ustrezna.
               Želi kdo obrazložiti glas? Ni potrebe po tem. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(5 članov.)</stage></p>
               <p>S tem ugotavljam, da je mnenje o ustreznosti predstavitve kandidata Sama Omerzela kot
               kandidata za ministra za infrastrukturo in prostor ustrezna.</p>
               <p>Prosim, če povabite kandidata nazaj v dvorano.</p>
               <p>Spoštovani kandidat! Dolžni smo vas še obvestiti kako je odbor se odločil. Odbor za
               infrastrukturo in prostor je z 9 glasovi za in 5 proti mnenja, da je vaša
               predstavitev ustrezna.</p>
               <p>Zato vam čestitam, pa vam bom potem še osebno. Odbor bo pripravil poročilo v katerega
               bo vključil sprejeto mnenje in ga v roku, iz prvega odstavka 231. člena Poslovnika
               poslal predsedniku Državnega zbora in predsednici Vlade.</p>
               <p>Za poročevalca moramo še določiti. Predlagam, da je to za enkrat še predsednik, če bo
               še na tej seji.</p>
               <p>S tem tudi zaključujem to točko dnevnega reda in 16. nujno sejo Odbora za
               infrastrukturo in prostor. Pardon, 17., je napaka v magnetogramu. In seveda,
               kandidatu tudi čestitam. <stage type="time">Seja je bila končana 2. aprila 2013 ob 14.24.</stage>
               </p>
            </sp>
         </div>
      </body>
   </text>
</TEI>