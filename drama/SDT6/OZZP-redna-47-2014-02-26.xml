<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZP-redna-47-2014-02-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">AF68C941C3E9B724C1257D1F005A853A</idno>
               <idno type="custom" subtype="day">C205BA203B7EF6A0C1257C8D00404406</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=C205BA203B7EF6A0C1257C8D00404406</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZP-redna-47-2014-02-26.OZZP" n="47">
               <name>redna seja</name>
               <date when="2014-02-26"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZP-redna-47-2014-02-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZP-redna-47-2014-02-26.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA ZUNANJO POLITIKO</stage>
            <stage type="session">47. seja</stage>
            <stage type="date">(26. februar 2014)</stage>
            <stage type="chairman">Sejo je vodila Janja Klasinc, predsednica Odbora za zunanjo politiko. </stage>
            <stage type="time">Seja se je začela ob 8.04.</stage>
            


            <sp xml:id="SDT6-OZZP-redna-47-2014-02-26.sp1">

               <speaker>PREDSEDNICA JANJA KLASINC:</speaker>

               <p>Spoštovane kolegice in kolegi. Pričenjam 47. sejo Odbora za zunanjo politiko.</p>
               <p>Obveščam vas, da so zadržani oziroma da na seji sodelujejo, kot nadomestne članice in
               člani, nimamo opravičil ali imamo? Gospod Franc Pukšič je opravičen. Pozdravljam vse
               prisotne še posebej ministra za zunanje zadeve, gospoda Karla Erjavca in vse ostale
               predstavnike vlade in seveda tudi predstavnike medijev.</p>
               <p>Prehajamo na določitev dnevnega reda seje odbora. 20. februarja ste prejeli predlog
               za širitev dnevnega reda s točko 7.a in zato predlagam, da glasujemo o predlogu za
               širitev. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Predlog širitve je sprejet.</p>
               <p>Tako je določen dnevni red seje, kot je bil predlagan s sklicem in izglasovano
               širitvijo.</p>
               <p>Glede na to, da smo danes časovno omejeni zaradi začetka izredne seje Državnega zbora
               ob 11. uri in da ima gradivo k 2. točki dnevnega reda oznako stopnje tajnosti
               interno, kar pomeni, da je treba takrat sejo zapreti za javnost, predlagam, da
               najprej obravnavamo točke 3. do 8. in šele potem točki 1. in 2. Ali se strinjate s
               takšno spremembo? Je kdo proti? Če ne, potem se vam zahvaljujem.</p>
               <p>Prehajamo na <title>3. TOČKO DNEVNEGA REDA – TO JE ZAKON O RATIFIKACIJI TRETJEGA
                  DODATNEGA PROTOKOLA K EVROPSKI KONVENCIJI O IZROČITVI</title>. Pričenjamo drugo
               obravnavo predloga zakona o kateri bomo opravili razpravo in glasovanje o posameznih
               členih predloga zakona in morebitnih amandmajih.</p>
               <p>Prejeli ste mnenje Zakonodajno-pravne službe, ki k predlogu zakona ni podala pripomb.
               Dne 21. februarja pa ste prejeli tudi mnenje komisije Državnega sveta za mednarodne
               odnose in evropske zadeve, ki predlog zakona o ratifikaciji podpira.</p>
               <p>Prehajamo na razpravo in glasovanje o posameznih členih predloženega zakona in
               predlagam, da po končani razpravi glasujemo o vseh členih skupaj. Ali kdo temu
               nasprotuje? Če ne, se zahvaljujem. Bi želeli predlagatelji zakona podati dopolnilno
               obrazložitev? Izvolite gospa državna sekretarka.</p>
            </sp>
            <sp xml:id="SDT6-OZZP-redna-47-2014-02-26.sp2">

               <speaker>TINA BRECELJ:</speaker>

               <p>Hvala za besedo gospa predsednica, lep pozdrav vsem prisotnim.</p>
               <p>Povedala bom nekaj osnovnih besed o tretjem dodatnem protokolu k evropski konvenciji
               o izročitvi. Po tej moji uvodni predstavitvi, če bodo kakšna natančnejša vprašanja
               oziroma kakšna potrebna pojasnila praktičnih primerov je pa tudi z menoj tudi gospa
               Špela Štebal Renčelj, ki je na Ministrstvu za pravosodje v bistvu zadolžena prav za
               to področje.</p>
               <p>Konvencija o izročitvi je najpomembnejši mednarodni instrument, ki v razmerju do
               tretjih držav ureja institut izročitve, saj se slednji uporablja v razmerju do vseh
               držav članic sveta Evrope, prav tako pa tudi za tri nečlanice in ima skupno 50 držav
               pogodbenic. Tretji dodatni protokol je bil podpisan v Strasbourgu 10. novembra 2010.
               Slovenija je protokol podpisala ob njegovem sprejetju. Cilj protokola je pospešiti in
               olajšati postopke izročitve ter na ta način tudi olajšati uporabo evropske konvencije
               o izločitvi z dopolnitvijo njenih določb v primerih, ko oseba, ki se  izroča, soglaša z izročitvijo.
               Statistični podatki namreč kažejo, da v večini primerov imamo primere soglasja z
               izročitvijo, zato je bilo smotrno konvencijo v bistvu posodobiti oziroma dodatno
               opremiti s pravili, ko je ta izročitev, torej v primeru soglasja lahko enostavnejša
               in posledično tudi hitrejša.</p>
               <p>Protokol tako ureja postopek poenostavljene izročitve in sicer določa, da proseči
               državi ni nujno potrebno pošiljati formalne prošnje za izročitev, ter hkrati določa
               tudi minimalne procesne standarde, ki pa vseeno morajo biti pri prijetju osebe
               upoštevani. To protokol zagotavlja na način, da določa, da je potrebno osebo takoj ob
               začasnem odvzemu prostosti poučiti o okoliščinah, zaradi katerih je bila odvzeta
               prostost, kot tudi o možnosti uporabe poenostavljenega postopka izročitve oziroma
               soglasju k izročitvi ter morebitni odpovedi načelu specialnosti. Glede na posledice,
               ki jih prinaša soglasje osebe, ter morebitna odpoved načelu specialnosti protokol
               zavezuje države, da sprejmejo potrebne ukrepe, da zagotovijo, da je bilo soglasje ter
               morebitna odpoved načelu specialnosti, dana prostovoljno. Dodatna vrednost protokola
               pa je tudi v tem, da predvideva uporabo modernih sredstev komunikacije. Protokol pa
               in to je tudi potrebno poudariti, poenostavlja tudi postopek pridobivanja dovoljenja
               za tranzit, sicer urejen v 21. členu Evropske konvencije o izročitvi. </p>
               <p>Republika Slovenija bo glede na ureditev poenostavljenega postopka izročitve v
               notranji zakonodaji deponirala naslednji izjavi v zvezi s protokolom: <q>»V skladu s 5.
               odstavkom 4. člena Republika Slovenija izjavlja, da se lahko soglasje osebe prekliče
               do sprejetja končne odločitve pristojnega sodišča Republike Slovenije o izročitvi, po
               poenostavljenem postopku. V skladu s 5. členom pa Republika Slovenija izjavlja, da se
               v primerih, ko oseba soglaša z izročitvijo in se izrecno odpove pravici do načela
               specialnosti, ne uporabljajo pravila iz 14. člena konvencije.«</q> Torej ti dve izjavi v
               zvezi s protokolom namerava Republika Slovenija deponirati.</p>
               <p>Toliko v uvodni predstavitvi. Hvala lepa.</p>
            </sp>
            <sp xml:id="SDT6-OZZP-redna-47-2014-02-26.sp3">

               <speaker>PREDSEDNICA JANJA KLASINC:</speaker>

               <p>Najlepša hvala.</p>
               <p>Zdaj pa odpiram razpravo. Bi želel kdo razpravljati? Če ne, potem zaključujem
               razpravo in prehajamo na glasovanje o vseh členih predloga zakona. Samo trenutek,
               naša<gap n="…"/> Bomo počakali, da dobi še gospa Komelova, ki je danes z nami prvič, ker moja
               poslanska skupina še ni uradno sporočila, da je gospa Komelova naša nova članica, jo
               vendarle lepo pozdravljamo med nami in upam, da bomo tvorno sodelovali. Že ima? Zdaj
               pa lahko začnemo z glasovanjem. Končujem z glasovanjem.</p>
               <p>Kdo je za? <stage>(11 članov.)</stage> Je kdo proti? <stage>(0 članov.)</stage></p>
               <p>Vsi členi so sprejeti.</p>
               <p>Ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme. Odbor bo zboru pisno poročal. S tem zaključujem to točko dnevnega reda. </p>
               <p>Prehajamo na <title>4. TOČKO DNEVNEGA REDA,</title> ki je podobna pravkar izglasovani <title>– TO JE PREDLOG ZAKONA O RATIFIKACIJI 4. DODATNEGA PROTOKOLA K EVROPSKI KONVENCIJI
                  O IZROČITVI.</title> Danes začenjamo drugo obravnavo predloga zakona, v kateri bomo
               opravili razpravo in glasovanje o posameznih lenih predloga zakona in morebitnih
               amandmajih. Prejeli ste mnenje Zakonodajno-pravne službe, ki k predlogu zakona ni
               podala pripomb. 21. februarja ste prejeli tudi mnenje Komisije Državnega sveta za mednarodne odnose in evropske
               zadeve, ki predlog zakona o ratifikaciji podpira.</p>
               <p>Zdaj prehajamo na razpravo in glasovanje o posameznih členih predloženega zakona in
               enako kot prej vas sprašujem ali se strinjate, da bi glasovali na koncu o vseh členih
               zakona skupaj. Če ni pripomb, razumem, da je to soglasje.</p>
               <p>Bi želela gospa Brecljeva, državna sekretarka še kaj dodati tudi tukaj? Izvolite.</p>
            </sp>
            <sp xml:id="SDT6-OZZP-redna-47-2014-02-26.sp4">

               <speaker>TINA BRECELJ:</speaker>

               <p>Hvala lepa.</p>
               <p>4. dodatni protokol je bil sprejet na Dunaju 20. septembra leta 2012. Njegov osnovni
               cilj je, da se s spremembo oziroma dopolnitvijo določb konvencije o izročitvi olajša
               in nadgradi postopek izvršitev ter posledično omogoči učinkovit kazenski pregon ter
               medsebojno sodelovanje držav na področju zatiranja kriminalitete. Konkretneje pa
               protokol določa, da je obligatorni razlog za zavrnitev izročitve zgolj zastaranje
               pregona ali izvršitve kazni po pravu proseče države, medtem, ko zastaranje po pravu
               zaprošene države ni več razlog za zavrnitev izročitve.</p>
               <p>Pomembna dodana vrednost protokola je tudi v spremembi določbe, ki ureja načelo
               specialnosti, zlasti z določitvijo oziroma skrajšanjem rokov, natančnejšo
               opredelitvijo prepovedi in omejitev, ki izhajajo iz načela specialnosti ter delno
               odpravo omejitev. Z namenom pospešitve kazenskih postopkov protokol uvaja tudi le 90
               dnevni rok, v katerem mora zaprošena država odločiti o prošnji za soglasje za
               kazenski pregon, izvršitvi kazni oziroma možnosti nadaljnje izročitve. Protokol tudi
               poenostavlja postopek tranzita, ter poti posredovanja dokumentacije ter omogoča
               uporabo elektronskih oziroma drugih sredstev za posredovanje dokumentacije.</p>
               <p>Republika Slovenija bo glede na ureditev postopka izročitve v notranjem pravnem redu
               v zvezi s tem, torej 4. protokolom, deponirala naslednji pridržek in izjavo:
               <q>»Republika Slovenija izjavlja, da bo v razmerju do drugih pogodbenic, ki so dale
               enako izjavo, uporabljala 3. odstavek 14. člena konvencije, spremenjene s 4. dodatnim
               protokolom.«</q> Nadalje pa še, da <q>»Republika Slovenija si na podlagi 5. odstavka 21.
               člena konvencije, spremenjene s 4. dodatnim protokolom pridržuje pravico, da bo
               dovolila tranzit osebe le pod pogoji, pod katerimi dovoli izročitev.«</q></p>
               <p>Hvala lepa.</p>
            </sp>
            <sp xml:id="SDT6-OZZP-redna-47-2014-02-26.sp5">

               <speaker>PREDSEDNICA JANJA KLASINC:</speaker>

               <p>Najlepša hvala tudi vam.</p>
               <p>Odpiram razpravo. Želi kdo razpravljati? Če ne, zaključujem razpravo in prehajamo na
               glasovanje o vseh členih predloga zakona. Glasujemo. Glasovanje poteka. Končujem
               glasovanje.</p>
               <p>Kdo je za? <stage>(12 članov.)</stage> Je kdo proti? <stage>(0 članov.)</stage></p>
               <p>Vsi členi so sprejeti.</p>
               <p>Ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme. Odbor bo zboru poročal pisno. S tem zaključujem to točko dnevnega reda.</p>
               <p>Prehajamo na <title>5. TOČKO DNEVNEGA REDA – TO JE PREDLOG ZAKONA O RATIFIKACIJI
                  DOPOLNILNEGA PROTOKOLA IZ NAGOYE IN KUALALUMPURJA O ODGOVORNOSTI IN NADOMESTILIH H
                  KARTAGENSKEMU PROTOKOLU O BIOLOŠKI VARNOSTI.</title> Pričenjamo drugo obravnavo
               predloga zakona v kateri bomo opravili razpravo in glasovanje o posameznih členih
               predloga zakona in morebitnih amandmajih. Prejeli ste tudi mnenje Zakonodajno-pravne
               službe, ki k predlogu zakona ni podala pripomb. 21. februarja ste prejeli tudi mnenje
               Komisije Državnega sveta za mednarodne odnose in evropske zadeve, ki predloge zakona
               o ratifikaciji podpira.</p>
               <p>Prehajamo na razpravo in glasovanje o posameznih členih predloženega zakona. Tudi
               tukaj vas sprašujem, če soglašate, da glasujemo o vseh členih skupaj. Lahko. Hvala.
               Želi predlagatelj podati dopolnilno obrazložitev? Če ne, hvala. Potem odpiram razpravo. Zainteresiranih
               razpravljavcev ni, zato zaključujem razpravo in prehajamo na glasovanje o vseh členih
               predloga zakona. Začenjam glasovanje. Končujem glasovanje.</p>
               <p>Kdo je za? <stage>(11 članov.)</stage> Je kdo proti? <stage>(0 članov.)</stage></p>
               <p>Vsi členi so sprejeti.</p>
               <p>Ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme. Tudi tokrat bo zboru odbor pisno poročal. S tem zaključujem to točko
               dnevnega reda.</p>
               <p>Prehajamo na <title>6. TOČKO DNEVNEGA REDA – TO JE PREDLOG ZAKONA O RATIFIKACIJI
                  REVIDIRANE EVROPSKE KONVENCIJE O ZAŠČITI ŽIVALI V MEDNARODNEM PREVOZU.</title> Pričenjamo drugo obravnavo predloga zakona, v kateri bomo opravili razpravo in
               glasovanje o posameznih členih predloga zakona in morebitnih amandmajih.
               Zakonodajno-pravna služba k predlogu zakona ni podala pripomb. 21. februarja smo
               prejeli tudi mnenje Komisije Državnega sveta za mednarodne odnose in evropske zadeve,
               ki predlog zakona o ratifikaciji podpira.</p>
               <p>Zdaj prehajamo na razpravo in glasovanje o posameznih členih predloženega zakona in
               tudi tukaj predlagam, da glasujemo o vseh členih skupaj. Vidim, da ni pripomb. Želi
               predlagatelj podati uvod? Po vaši želji. V redu. Saj zakone smo dobili, obrazložitve
               tudi. Odpiram razpravo. Ni zainteresiranih. Zaključujem razpravo in prehajamo na
               glasovanje. Začenjam glasovanje. Končujem glasovanje.</p>
               <p>Kdo je za? <stage>(13 članov.)</stage> Je kdo proti? <stage>(0 članov.)</stage></p>
               <p>Členi so sprejeti.</p>
               <p>Ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme. Odbor bo zboru poročal pisno. S tem zaključujem to točko dnevnega reda.</p>
               <p>Prehajamo na <title>7. TOČKO DNEVNEGA REDA – TO JE PREDLOG ZAKONA O RATIFIKACIJI
                  KONVENCIJE O POMOČI PRI PRESKRBI S HRANO.</title> Pričenjamo drugo obravnavo predloga
               zakona, v kateri bomo opravili razpravo in glasovanje o posameznih členih predloga
               zakona in morebitnih amandmajih. Prejeli ste tudi mnenje Zakonodajno-pravne službe,
               ki k predlogu zakona ni podala pripomb. Tako, kot pri vseh dosedanjih zakonih, smo
               tudi za ta zakon 21. februarja prejeli tudi mnenje Komisije Državnega sveta za
               mednarodne odnose in evropske zadeve, ki ta predlog zakona o ratifikaciji
               podpira.</p>
               <p>Prehajamo na razpravo in glasovanje o posameznih členih predloženega zakona. Tudi
               tokrat predlagam, da bi glasovali o vseh členih skupaj. Se strinjate vidim. In
               sprašujem predlagatelja, če ima željo po kakšni obrazložitvi. Izvolite.</p>
            </sp>
            <sp xml:id="SDT6-OZZP-redna-47-2014-02-26.sp6">

               <speaker>MIHAEL ZUPANČIČ:</speaker>

               <p>Mogoče samo dve besedi glede te konvencije. Namreč, da ne bo obstajal občutek, da je
               zdaj novo področje ta konvencija pomoč pri priskrbi s hrano, v bistvu je v
               preteklosti že obstajala in sicer leta 1999. Tukaj gre za novo konvencijo, pravzaprav
               za posodobitev, ne za posodobitev ampak za nov instrument na istem področju. Tukaj
               vsaka država bo določila svoj letni znesek za kontribucijo, ki bo prispevala za pomoč
               državam, kjer seveda hrana primanjkuje. Slovenija bo tukaj sama določila, pristojni
               organi bodo sami določili ta znesek. V preteklosti so se tej zneski gibali med 70 in
               80 tisoč in 90 tisoč evri. In zdaj za to novo konvencijo, bo pač Slovenija določila
               nov znesek, to je pač stvar potem tudi pristojnega organa oziroma organa, ki je
               pristojen za izvajanje te konvencije. Se pravi, samo mogoče to pojasnilo, da gre za
               posodobitev enega instrumenta, ki je že obstajal, ki je že deloval ampak je pač
               potreboval nov zagon zato, da se pač ta pomoč učinkovito  daje in izvaja. Najlepša hvala.</p>
            </sp>
            <sp xml:id="SDT6-OZZP-redna-47-2014-02-26.sp7">

               <speaker>PREDSEDNICA JANJA KLASINC:</speaker>

               <p>Jaz bi samo vprašala ali to pomeni, da bo Slovenija zdaj prispevala manj ali več?</p>
            </sp>
            <sp xml:id="SDT6-OZZP-redna-47-2014-02-26.sp8">

               <speaker>MIHAEL ZUPANČIČ:</speaker>

               <p>Hvala, gospa predsednica. Težko vam to odgovorim, ker je to stvar verjetno
               pristojnega organa, tisti organ, ki izvaja in to je Ministrstvo za kmetijstvo in
               okolje, ki bo določilo to vsoto za to pomoč na podlagi te konvencije. Tako, da s tega
               vidika bomo prav gotovo rabili pomoč naših kolegov iz kmetijstva in okolja.</p>
               <p>Najlepša hvala.</p>
            </sp>
            <sp xml:id="SDT6-OZZP-redna-47-2014-02-26.sp9">

               <speaker>PREDSEDNICA JANJA KLASINC:</speaker>

               <p>Najlepša hvala.</p>
               <p>Ima še kdo kakšno vprašanje? Če ne, potem zaključujem razpravo in prehajamo na
               glasovanje o vseh členih predloga zakona. Začenjam glasovanje. Končujem
               glasovanje.</p>
               <p>Kdo je za? <stage>(13 članov.)</stage> Je kdo proti? <stage>(0 članov.)</stage></p>
               <p>Vsi členi so sprejeti.</p>
               <p>Ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme. O tem bomo zboru poročal pisno. S tem zaključujem to točko dnevnega
               reda.</p>
               <p>Prehajamo na <title>7.A TOČKO DNEVNEGA REDA – TO JE PREDLOG ZAKONA O RATIFIKACIJI
                  SPORAZUMA MED REPUBLIKO SLOVENIJO IN ISLAMSKO REPUBLIKO IRAN O IZOGIBANJU DVOJNEGA
                  OBDAVČEVANJA IN PREPREČEVANJA DAVČNIH UTAJ V ZVEZI Z DAVKI OD DOHODKA IN
                  PREMOŽENJA S PROTOKOLOM.</title> Danes pričenjamo drugo obravnavo predloga zakona, v
               kateri bomo opravili razpravo in glasovanje o posameznih členih predloga zakona in
               morebitnih amandmajih. Prejeli ste mnenje Zakonodajno-pravne službe, ki k predlogu
               zakona ni podala pripomb. Prehajamo na razpravo in glasovanje. Dolžna sem vas ponovno
               vprašati, če se strinjate, da skupaj glasujemo o vseh členih. Vidim, da se.</p>
               <p>Zdaj pa je z nami državni sekretar z Ministrstva za finance. Gospod Mavko, bi želeli
               podati uvodno predstavitev? Izvolite.</p>
            </sp>
            <sp xml:id="SDT6-OZZP-redna-47-2014-02-26.sp10">

               <speaker>MAG. MATIJA MAVKO:</speaker>

               <p>Dobro jutro! Lepa hvala, gospa predsedujoča.</p>
               <p>Zgolj kratko, kot omenjeno, pred vami je predlog zakona o ratifikaciji sporazuma med
               Slovenijo in pa islamsko Republiko Iranom o izogibanju dvojnega obdavčevanja in
               preprečevanja davčnih utaj.</p>
               <p>Sam sporazum je narejen na tipskem OECD modelu sporazuma, ki ga sicer Slovenija
               uporablja za pogajanja z ostalimi državami, kjer se tej sporazumi sklepajo. Trenutno
               je v uveljavi in se uporablja 54 konvencij oziroma sporazumov o izogibanju dvojnega
               obdavčevanja, ki jih ima sklenjene Slovenija. Z islamsko Republiko Iran tovrsten
               sporazum še ni bil sklenjen, zato je ta predlog danes pred vami na novo. Obravnavani
               sporazum je bil podpisan že leta 2011 v slovenskem, angleškem in pa perzijskem
               jeziku. Pred vami je zdaj predlog ratifikacije, obsega pa standardne določbe od
               uporabe sporazuma, pomena izrazov, obdavčenja dohodka in premoženja, načini za
               odpravo dvojnega obdavčevanja, ter pa posebne in končne določbe. Mi menimo, da bo na
               ta način možno se učinkovito izogniti dvojnemu obdavčevanju ter predvsem prispevati k
               preprečevanju davčnih utaj pri transakcijah med obema državama. </p>
               <p>Hvala.</p>
            </sp>
            <sp xml:id="SDT6-OZZP-redna-47-2014-02-26.sp11">

               <speaker>PREDSEDNICA JANJA KLASINC:</speaker>

               <p>Najlepša hvala, gospod državni sekretar.</p>
               <p>Zdaj pa odpiram razpravo. Vidim, da ni zainteresiranih. Zaključujem razpravo in
               prehajamo na glasovanje o vseh členih predloga zakona. Glasovanje poteka. Končujem
               glasovanje.</p>
               <p>Kdo je za? <stage>(14 članov.)</stage> Je kdo proti? <stage>(0 članov.)</stage></p>
               <p>Členi so sprejeti.</p>
               <p>Ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme. Odbor bo zboru pisno poročal in s tem zaključujem to točko dnevnega
               reda.</p>
               <p>Prehajamo na <title>8. TOČKO DNEVNEGA REDA – TO JE MEDNARODNA DEJAVNOST DRŽAVNEGA
                  ZBORA.</title> Preden bi začela s predlaganimi točkami, ki smo jih dobili za na dnevni red, naj povem, da je
               delegacija tega odbora opravila obisk v Kraljevini Španiji med 11. in 13. februarjem
               letos in da smo imeli zelo uspešne, plodne pogovore s predstavniki španskega
               parlamenta obeh domov in s predstavniki španskega zunanjega ministrstva in ker je z
               nami danes tudi zunanji minister, bi se rada zahvalila v našem imenu odlični
               organizaciji ambasadorja Gosnarja, ki nam je pripravil res zelo dober obisk.
               Natančnejše poročilo boste pa dobili potem pisno.</p>
               <p>Zdaj pa prehajamo na prvi predlog s te 8. točke za sestavo stalne delegacije
               Državnega zbora v Parlamentarni skupščini SECP. Odbor za zunanjo politiko na podlagi
               275. člena poslovnika predlaga sestavo delegacije Državnega zbora v mednarodnih
               parlamentarnih institucijah ter v mednarodnih organizacijah in mednarodnih telesih,
               ki jo pa nato določi Kolegij predsednika Državnega zbora. Vsi smo prejeli pobudo za
               oblikovanje predloga za določitev te stalne delegacije Državnega zbora v
               parlamentarni skupščini SECP, ki ga je posredoval predsednik Državnega zbora in
               temelji na predlogih poslanskih skupin in dodatnih usklajevanjih z vodji poslanskih
               skupin. Za vodjo je tako predlagana gospa Renata Brunskole iz Pozitivne Slovenije,
               članica Sonja Ramšak iz SDS in član Franc Bogovič iz SLS.</p>
               <p>Ali bi želel kdo o tem razpravljati? Če ne, potem predlagam, da glasujemo o predlogu
               sklepa: <q>»Odbor za zunanjo politiko predlaga Kolegiju predsednika Državnega zbora
               sestavo stalne delegacije Državnega zbora v Parlamentarni skupščini SECP, v sestavi
               vodja Renata Brunskole, članica Sonja Ramšak in član Franc Bogovič.«</q> Glasujemo.
               Končujem glasovanje.</p>
               <p>Kdo je za? <stage>(15 članov.)</stage> Je kdo proti? <stage>(0 članov.)</stage></p>
               <p>Predlog je sprejet.</p>
               <p>Naslednja je na vrsti vloga za odobritev obiska delegacije Odbora za zunanjo politiko
               v Ljudski republiki Kitajski, ki bo predvidoma potekala v času od 14. do 18. aprila
               letos. Gre za prvo bilateralno srečanje po letu 2007. Poleg mene, kot predsednice
               odbora, ki bom vodila delegacijo, je potrebno določiti še dva člana. Prijave so v
               roku posredovali kolega Dragutin Mate iz SDS, kolega Samo Bevk iz SD in kolega Franc
               Pukšič iz SLS. Na zadnji redni seji tega odbora se spomnite, da smo se pogovarjali,
               da bi pri tem obisku imeli predstavnika iz opozicije iz strani največje opozicijske
               stranke, tako, da bi jaz predlagala, da bi glasovali o predlogu sklepa, da se: <q>»Odbor
               strinja z obiskom delegacije odbora v Ljudski republiki Kitajski, predvidoma v času
               od 14. do 18. aprila 2014, v sestavi: predsednica Janja Klasinc, ter člana Dragutin
               Mate in Samo Bevk.«</q> Pri tem bi rada še opozorila, da govorim predvidoma zaradi tega,
               ker dogovor je načeloma že sklenjen za te datume ampak uradne potrditve še nismo
               dobili s Kitajske strani tako, da ne moremo zdaj 100% glasovat. Ima kdo kaj proti? Če
               ne, potem začenjam glasovanje. Končujem glasovanje.</p>
               <p>Kdo je za? <stage>(15 članov.)</stage> Je kdo proti? <stage>(0 članov.)</stage></p>
               <p>Predlog je sprejet.</p>
               <p>Zdaj pa se vračamo k <title>1. TOČKI DNEVNEGA REDA - TO SO VPRAŠANJA IN POBUDE ZA
                  MINISTRA ZA ZUNANJE ZADEVE</title>, ki ga še enkrat lepo  lepo pozdravljam med nami. In sporočam, da bi želel
               prvi postaviti vprašanje kolega Samo Bevk.</p>
            </sp>
            <sp xml:id="SDT6-OZZP-redna-47-2014-02-26.sp12">

               <speaker>SAMO BEVK (PS SD):</speaker>

               <p>Hvala lepa za besedo, gospa predsednica. Lep pozdrav vsem skupaj še posebej gospodu
               ministru.</p>
               <p>Prvo vprašanje je v zvezi z dogajanjem v Ukrajini o tem bodo danes razpravljali tudi
               evropski poslanci v Evropskem parlamentu. Sestali se bodo tudi obrambni ministri
               zveze NATO in razpravljali o Ukrajini. Po površini je Ukrajina največja država v
               Evropi, ki jo že 3 mesece pretresajo protivladni protesti in konec minulega tedna so
               se tam dogodile korenite spremembe. Ukrajina ima novo ustavo, ima novega vršilca
               predsednika in dosedanji predsednik Viktor Janukovič je že v petek izginil iz
               prestolnice za njim je izdana tiralica. Evropska unija je napovedala sankcije, visoka
               predstavnice Evropske unije za zunanje zadeve in varnostno politiko Catherine Ashton
               pa se je v preteklih dveh dneh mudila na uradnem obisku v Ukrajini kjer se je srečala
               s ključnimi osebnostmi in razpravljala o podpori Evropske unije za trajno rešitev
               politične krize in za ukrepe, za stabilizacijo gospodarske situacije v Ukrajini.
               Vemo, da je Ukrajina pred finančnim kolapsom zato me zanima kakšna je vaša ocena
               gospod minister glede trenutnega stanja v Ukrajini, kako ocenjujete vlogo Rusije pri
               stabilizaciji države in ali se je Evropska unija že poenotila o seznamu imen
               posameznikov na katere bodo vplivale sankcije. Potem pa bi imel še eno vprašanje, ki
               se dotika Ministrstva za zunanje zadeve bolj v proceduralnem smislu, ker gre za
               pristop k pogodbi o Antarktiki. Namreč že leta 2012 je skupina 21 slovenskih
               znanstvenikov podala pobudo, da bi Slovenija pristopila k tej pogodbi. Ta pogodba je
               že zelo stara od 1959 leta kot 45 članica jo je recimo leta 2011 podpisala in se
               pridružila Estonija. Je pa ta dokument zelo pomemben zaradi tega, ker morajo recimo
               sedaj slovenski znanstveniki, ki delujejo v takih projektih to delati v sklopu ali
               pod zastavami drugih držav v zvezi s to pogodbo, s tem pristopom ni nobenih finančnih
               obveznosti iz te ratifikacije ne izhajajo nobeni stroški. Je pa za znanstveno
               raziskovalno delo zelo pomembna pogodba. Poleg tega pa je nekako na kupu sporazumov,
               ki jih je potrebno ratificirati tudi vrsta pogodb, ki se dotikajo aktivnosti države
               potencialne v vesolju.</p>
               <p>Imamo kar tukaj imam seznam enih petih takih pogodb, to so pogodbe iz leta 60ih in
               70ih let in prav bi bilo, da se pogleda te pogodbe in, da se seveda čim prej pristopi
               ratifikaciji kajti Slovenija v naslednjih letih napoveduje nekatere tudi skupne z
               drugimi državami vesoljske projekte. Vendar tukaj naj bi šel v nobene podrobnosti.
               Gospod minister že v naprej hvala lepa za vaše odgovore.</p>
            </sp>
            <sp xml:id="SDT6-OZZP-redna-47-2014-02-26.sp13">

               <speaker>PREDSEDNICA JANJA KLASINC:</speaker>

               <p>Hvala tudi vam, kolega Bevk.</p>
               <p>Zdaj je na vrsti gospod Jerko Čehovin.</p>
            </sp>
            <sp xml:id="SDT6-OZZP-redna-47-2014-02-26.sp14">

               <speaker>JERKO ČEHOVIN (PS PS):</speaker>

               <p>Ja hvala, gospa predsednica.</p>
               <p>No moram povedati, da je to vprašanje že konzumirano s strani gospoda Sama Bevka. Sem
               pa za odgovor sam zelo zainteresiran, ker sem predsednik skupine prijateljstva za
               tujino in kot vem gospod minister ste tudi na razgovoru poklicali veleposlanika
               Ukrajine in bom z veseljem prisluhnil vašim obrazložitvam. Hvala.
               </p>
            </sp>
            <sp xml:id="SDT6-OZZP-redna-47-2014-02-26.sp15">

               <speaker>PREDSEDNICA JANJA KLASINC:</speaker>

               <p>Hvala.</p>
               <p>Gospa Sonja Ramšak.</p>
            </sp>
            <sp xml:id="SDT6-OZZP-redna-47-2014-02-26.sp16">

               <speaker>SONJA RAMŠAK (PS SDS):</speaker>

               <p>Hvala lepa.</p>
               <p>Tudi moje vprašanje se v bistvu nanaša na Ukrajino ne bom ponavljala tega kar sta že
               moja predhodnika dejala. Bi pa izpostavila nek drug vidiki, da nekako sem pogrešala v
               tem času, ko so se vseh teh dogodkov in tudi krvavih posledic demonstracij v
               Ukrajini, da se Slovenija nekako vsaj po medijskih objavah in to ni odzivala morda
               dovolj aktivno oziroma obsodila dejanj bivše bom rekla v narekovajih uradno
               izvoljenega vodstva Ukrajine. Predvsem, da se je tukaj kakšno je v bistvu res mnenje
               Slovenije in kako bo nastopala tudi v odnosu do novo izvoljene oblasti oziroma, ki bi
               naj začasno pač vodila Ukrajino. In ali bo Slovenija tudi uradno obsodila poboje
               demonstrantov v Ukrajini namreč kot vemo naj bi bile postavljene tudi zahteve glede
               postavitve oziroma vložitve obtožnic za obsodbo, da gre tukaj seveda tudi za zločine,
               ki bi se naj preganjajo tudi v Haagu. To je prvo vprašanje v drugem bi se naslonila
               na bi se nanašal na Afganistan, vemo sicer, da je danes tudi srečanje obrambnih
               ministrov, članic NATA v zvezi z pomočjo oziroma sodelovanje vseh v po letu 2014.
               Vemo, da se zaključuje ta vojaška pomoč oziroma sodelovanje v Afganistanu in pa
               seveda kako Slovenija načrtuje svojo udeležbo v Afganistanu po letu 2014 in ali bo
               poleg pomoči usposabljanja varnostnih sil Afganistana sodelovala tudi na drugih
               področjih. Predvsem pa tukaj mislim, da v bistvu bo priložnost, da je to lahko kot
               pomoč in pa tudi priložnost za sodelovanje morda v kakšnih projektih na področju
               gospodarstva in pa seveda tudi na drugih področjih vzpostavljanja pravne in pravične
               države Afganistan, demokratična država Afganistan. In pa še mogoče samo zadnje
               vprašanje to se pa kratko, kdaj lahko pričakujemo iz strani Ministrstva za zunanje
               zadeve tudi nekako predlog te strategije zunanje politike Republike Slovenije.
               Hvala.</p>
            </sp>
            <sp xml:id="SDT6-OZZP-redna-47-2014-02-26.sp17">

               <speaker>PREDSEDNICA JANJA KLASINC:</speaker>

               <p>Hvala.</p>
               <p>Besedo ima gospod Mitja Meršol.</p>
            </sp>
            <sp xml:id="SDT6-OZZP-redna-47-2014-02-26.sp18">

               <speaker>MITJA MERŠOL (PS PS):</speaker>

               <p>Hvala lepa, gospa predsednica. Dobro jutro vsem skupaj še zlasti ministru in njegovim
               sodelavcem in sodelavkam.</p>
               <p>Jaz se v svojem vprašanju rahlo odmikam od Ukrajine in drugih aktualnih vprašanj in
               se bolj skušam osredotočiti na vprašanje, ki bo verjetno tudi na prihodnji seji faca
               to je vprašanje jadransko jonske makro regije. Namreč mi smo ob pred tednom dni v
               Bruslju dobili na mizo dokaj zajetno gradivo, ki je zelo posodobljeno kar se tiče
               same strategije te makro regije. In ima nekih 4 do 5 stebrov v katerih, pri katerih
               so zlasti na področju geostateške pozicije Slovenije, Kopra in tako naprej videl
               dosti priložnosti za Slovenijo, da se v tej makro regiji uveljavi. Gre pa tudi seveda
               zato, da bi na področju same kulturno komunikacijskega stebra lahko tudi veliko
               prispevali k temu, da se stvari urejajo tudi na področju bližnjih sosed in tako
               naprej. Vidim pa, da je v tej strukturi makro regije še vedno izključena Makedonija
               in bi morda se tudi temu veljalo malce posvetiti čeprav vemo kdo sedaj predseduje.
               Tako, da bi bilo dobro malce razmisliti o tem, če bo to in, ker mi je dalo nekako
               slutiti, da morda evropska komisija dokončni sklep oziroma vsaj ta osnovni temeljni
               akt sprejemala že v mesecu maju bi me zanimalo koliko je Slovenija pravzaprav zdaj
               čisto konkretno pripravljena na sodelovanje o tej makro regiji še zlasti tudi tukaj
               pa se vračam k Ukrajini kjer je eno izmed teh načel oziroma delovnih načel tudi
               delovanje v zvezi z vzhodnim partnerstvom Evropske unije. Hvala lepa.
               </p>
            </sp>
            <sp xml:id="SDT6-OZZP-redna-47-2014-02-26.sp19">

               <speaker>PREDSEDNICA JANJA KLASINC:</speaker>

               <p>Hvala, gospod Meršol.</p>
               <p>Dr. Ljubica Jelušič, minister jaz bom izbrala malo več vprašanj zaradi tega, ker se
               jih je kar nekaj nanašalo na Ukrajino tako, da bi zato dala več možnosti. Izvolite
               dr. Jelušičeva.</p>
            </sp>
            <sp xml:id="SDT6-OZZP-redna-47-2014-02-26.sp20">

               <speaker>DR. LJUBICA JELUŠIČ (PS SD):</speaker>

               <p>Najlepša hvala, predsednica.</p>
               <p>Jaz se tudi zahvaljujem za ravno to zadnje kar si rekla, ker se moje vprašanje tudi
               navezuje oziroma dopolnjuje ostala vprašanja in podvprašanja v zvezi s situacijo v
               Ukrajini. Moje prvo vprašanje je torej povezano z tistim delom ukrajinske zgodbe, ki
               se mogoče sedaj zdi malo manj pod žarometi mednarodne javnosti in sicer gre za
               dogodke v vzhodnem delu Ukrajine, ki v bistvu sledijo z po vsej verjetnosti podobno
               intenziteto kot tiste, ki smo jih lahko opazovali v neposrednih prenosih iz
               Kijevskega trga Majdan. Namreč postavlja se tudi v mednarodnem okolju neke vrste
               vprašanje in strah pred tem, da ne bi Ukrajina razpadla. Potem glede na to, da se v
               vzhodnem delu razobešajo ruske zastave se pojavijo namigi o morebitni večji vlogi
               oziroma prisotnosti Rusije v vzhodnem delu Ukrajine in me zanima v zvezi s tem ali bo
               in kako Slovenija pokazala oziroma izrazila svoje stališče do ozemeljske celovitosti
               Ukrajine, po eni strani. Po drugi strani pa ali bi lahko morebiti Slovenija v teh
               razmerjih sil sedaj odigrala kakšno pomembnejšo posredniško vlogo. Glede na to, da
               velja za tradicionalno zaveznico Rusije tako v zvezi NATO kot v Evropski uniji.
               Slovenija namreč se zavzemala za strateško partnerstvo z Rusijo in bi morebiti zdaj
               bil pravi trenutek, da slovenska diplomacija komunicira oziroma poskrbi za neko
               vzpostavitev tudi opozoril posameznih držav članic Evropske unije in zveze NATO do
               Rusije in pa seveda do ruske morebitne ruske vloge v Ukrajini. Skratka zanima me, če
               je Slovenija pripravljena na kakšno pomembnejšo pobudo v zvezi s tem. Mislim pa tudi,
               da bi bilo prav, da se mi članice Evropske unije nekako poklonimo tem žrtvam, ki so
               padle v Kijevu in izven, ker so to v bistvu žrtve za Evropsko unijo, če smo pošteni.
               Te ljudje so bili ustreljeni zato, ker so oziroma pobiti, poškodovani zato, ker so
               demonstrirali in zahtevali priključitev Ukrajine k Evropski uniji.</p>
               <p>Drugo vprašanje ni povezano z nasilnimi spremembami v mednarodnih odnosih navezuje se
               namreč na situacijo na Škotskem in sicer na čas pred referendumom za Škotsko
               neodvisnost. Ta referendum bo sicer res septembra letos, kampanja se uradno še ni
               začela vendar je očitno, da se nekatere, nekatera stališča že počasi oblikujejo. Med
               drugim je očitno postavljeno vprašanje tudi za nas pomembno ali bo Škotska lahko
               neposredno postala članica Evropske unije po odcepitvi od Združenega kraljestva ali
               bo ta njena pot tlakovana z vsemi trni, ki jih poznamo zdaj pri drugih teh novih
               članicah, ki počasi skozi vsa poglavja pristopajo recimo zelo natančno spremljamo
               recimo pristopanje Črne Gore pa tudi drugih držav v Evropsko unijo. Skratka kakšno bo
               slovensko stališče glede neposredne vključitve Škotske kot polno pravne članice
               Evropske unije. Me zanima seveda v primeru, da bi prišlo do pozitivnega izida
               referenduma in potem razglasitve neodvisnosti Škotske. Ob tem bi pa opozorila, da se
               je predsednik Evropske komisije Barroso nekako vpletel v to Britansko, Škotsko
               vprašanje s tem, ko je rekel, ko je izjavil, da Škotska pot v Evropsko unijo v
               primeru referendumske podpore neodvisnosti, da bo zelo težka, če ne skoraj nemogoča.
               Skratka kakšno je pa slovensko stališče o tej stvari. Hvala.</p>
            </sp>
            <sp xml:id="SDT6-OZZP-redna-47-2014-02-26.sp21">

               <speaker>PREDSEDNICA JANJA KLASINC:</speaker>

               <p>Najlepša hvala.</p>
               <p>Še gospod Horvat.</p>
            </sp>
            <sp xml:id="SDT6-OZZP-redna-47-2014-02-26.sp22">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Drage kolegice in kolegi, lepo vas pozdravljam. Enako
               tudi gospoda ministra s svojo ekipo.</p>
               <p>Ja menda sem že 5 ali celo 6 tudi v zvezi z Ukrajino. Očitno je to, očitno je v
               Ukrajini dogajanje, ki nas vse skrbi. Jaz sem na Ukrajino in na dogajanje tam
               opozoril mislim, da na naši prejšnji seji v okviru vprašanj in pobud poslancev
               oziroma članov odbora za zunanjo politiko. Takrat še posebej nekako pod vplivom
               direktne informacije oziroma direktnega internetnega prenosa iz glavnega trga v
               Kijevu. Nekako med demonstranti oziroma bom takole rekel ljudstvu Ukrajine nekako s
               tem, da vihti tudi evropske zastave navdušuje prvič ob izredno dobro organiziranih
               demonstracijah. Drugič pa ob tem, da pravzaprav nekako najbolj prezentirajo evropske
               vrednote oziroma vrednote Evropske unije. Seveda, ko sem dobil sklic današnje seje z
               2. točko informacije o dogajanju v Bosni in Hercegovini se mi je takoj prižgala
               povezava na enega od člankov v enem od slovenskih dnevnikov, ki, ker je članek nosijo
               naslov Tuzla kot Kijev, Bosna kot Ukrajina je bilo v začetku tega meseca. Zdaj moje
               konkretno vprašanje gospod minister ali ste morda že bili kaj v kontaktu z vašimi
               kolegi, ministri za zunanje zadeve, Francije, Nemčije in Poljske kot vemo so bili v
               Ukrajini. Morda imate že tudi kakšne informacije torej sicer je bolj parlamentarna
               linija kar je pravkar zaključila obisk v Kijevu tudi delegacija evropskega parlamenta
               oziroma bolj točno Odbora AFET, ki jo je vodil gospod Elmar Brok. In še morda ob tej
               priliki tudi eno kot proceduralno vprašanje mi vsi poznamo Zakon o zunanjih zadevah,
               vemo kdo usmerja zunanjo politiko pa me zanima gospod minister kakšen je bom zdaj
               takole rekel tehnološki postopek v vaši hiši na Ministrstvu za zunanje zadeve. Kako
               minister s svojimi sodelavci oblikuje neko stališče do nekega mednarodnega, perečega
               vprašanja. Hvala lepa.</p>
            </sp>
            <sp xml:id="SDT6-OZZP-redna-47-2014-02-26.sp23">

               <speaker>PREDSEDNICA JANJA KLASINC:</speaker>

               <p>Hvala.</p>
               <p>Zdaj javil se je še gospod Mate, potem bi pa zaključili.</p>
            </sp>
            <sp xml:id="SDT6-OZZP-redna-47-2014-02-26.sp24">

               <speaker>DRAGUTIN MATE (PS SDS):</speaker>

               <p>Hvala lepa, predsednica.</p>
               <p>Jaz bi se na 3 stvari, treh stvari v bistvu dotaknil. Ukrajina je zelo na kratko, jaz
               bi želel v bistvu nek odziv ministra oziroma odgovor zakaj je bilo naše zunanje
               ministrstvo v tem času, ko se je to dogajalo v Ukrajini tako pasivno. Jaz sem
               pogrešal v javnosti odzivnost ministrstva, neka stališča države in mislim, da to ni
               najbolje. Mogoče se s kakšnimi stališči kakšnih kolegov, poslancev najbolj ne
               strinjam ali pa imam mogoče malo drugačen pogled. Vendarle se pa strinjam v točki, da
               bi Slovenija lahko ob nadaljnjem zaostrovanju razmer v Ukrajini do katerih bo skoraj
               gotovo prišlo predvsem za sosednjo Rusijo, ki Ukrajina neposredno meji na Rusijo.
               Vemo pa kakšne težave imamo v Moldaviji z rusko manjšino oziroma z delom, ki ga
               Rusija podpira. Vemo kakšne težave so v Gruziji z neposredno mejo in tudi tukaj bo
               zelo težko šlo zadeva kar tako mimo, še posebej, če vemo kako težka pogajanja so bila
               glede vojaških baz na krimskem polotoku tudi v preteklosti. Tako, da tukaj jaz
               mislim, da bo prišlo do zaostrovanj. In Slovenija lahko odigra zelo pozitivno vlogo
               predvsem zato, ker je majhna članica Evropske unije, ki na katero Rusija relativno
               dobrohotno gleda. In zato bi bilo odigrali kakšno vlogo ampak predvsem me zanima, če
               kakšno, kako se bo ministrstvo tudi v bodoče odzivalo na dogajanje in jaz pričakujem
               bolj aktivno vlogo in pa obveščanje slovenskih državljanov o tem kakšna so naša
               stališča. Dotaknil bi se pa še dveh stvari in sicer strategije slovenske  zunanje politike. Jaz sem sicer
               postavil pisno vprašanje ministru, dobil sem zelo korekten odgovor vendar me je pri
               tem odgovoru nekaj skrbi. Proces nastajanja nove strategije je zelo dolg. Razprave v
               tem parlamentu smo opravljali v maju lani, juniju lani, oktobra tako kot je tudi v
               odgovoru zapisano je strateški svet za zunanje zadeve razpravljal o tem in na žalost
               potem dalje ministrstvo piše, da se načrtuje končanje tega procesa do konca
               letošnjega leta. Zdaj smo februarja, odgovor sem dobil januarja. Takšno dolgo delo se
               toliko strokovnjaki, za toliko ambasadorji, ki so v Sloveniji, ki sedijo v različnih
               oddelkih služb je neprimerno. Mi nujno potrebujemo novo zunanjo politiko, novo
               strategijo. Vsi o tem govorimo, stara je več kot 10 let oziroma 14 let praktično tam
               od leta 2000 približno pa še pred tem so, je glavnina, ko smo še vstopali v EU pa v
               NATO. Tako, da ta proces se mi zdi neprimerno dolg in zato minister pričakujem, da
               boste tukaj ukrenili vse, da bodo vaši ljudje, ki so strokovno usposobljeni
               intenzivno na tem delali in, da do te strategije pridemo do poletja in, da imamo čim
               prej tudi delovni osnutek na mizi tukaj v Državnem zboru. In, da damo tudi naš
               prispevek k temu kar si ga želimo dati in želimo imeti dobro strategijo slovenske
               zunanje politike.</p>
               <p>In pa rad bi se dotaknil še enega vprašanja, ki sem ga že enkrat načel tukaj pa dobil
               odgovor, da se to pripravlja glede pravil in pravilnikov in zakonskih rešitev za
               detaširane delavce različnih ministrstev kjer sedaj prihajamo do absurdnih situacij,
               da opozorim na eno. Odpirajo se diplomatska delovna mesta v tujini, plačani so kot
               naši diplomati potem pa dobivajo od Evropske unije ali drugih inštitucij še skoraj
               enkrat toliko denarja in pridemo do situacije, da imamo recimo v Bosni detaširane 4
               ljudi z različnih ministrstev, ki imajo skoraj dvakratnik plače ambasadorja, ki
               zastopa državo v tej državi. Odgovornost teh oseb je pa bistveno drugačna in bistveno
               manjša in ne zastopajo predsednika republike, predsednika Vlade in seveda zunanjega
               ministra in vso slovensko državo. Dolgo odlašanje s tem jaz nisem videl tega osnutka,
               kakšna 2 meseca nazaj je bilo rečeno, da je ta zakonski predlog že na mizi, da ni. Mi
               ga nismo dobili in to me skrbi. Samo, da opozorim preden je bila ta rešitev pred
               nekaj časa uvedena niste vi minister kriv zato. Tako, da ne bo nesporazuma je, so ta
               pravila bila bolj jasna, ti ljudje so dobivali plačo, ki so jo dobivali v Sloveniji.
               To je tam, če gremo v neto plačo med 1.500 in 2.000 evri plus tistih 4.000, ki so jih
               dobivali od tujcev in so bili na isti plači kot ambasadorji. Sedaj je to, so ta
               ravnovesja popolnoma porušena predvsem pa me skrbi to, da Slovenija v takšnem obdobju
               kot smo sedaj v kriznem času plačujemo tako enormne zneske iz našega proračuna za te
               delavce, ki jih detaširamo. In vas sprašujem kdaj konkretno lahko dobimo, bomo dobili
               ta osnutek o katerem ste zadnjič 2 meseca nazaj govorili na mizo, v Državni zbor in,
               da se te zadeve končno uredijo. Hvala.</p>
            </sp>
            <sp xml:id="SDT6-OZZP-redna-47-2014-02-26.sp25">

               <speaker>PREDSEDNICA JANJA KLASINC:</speaker>

               <p>Hvala. </p>
               <p>Zdaj pa gospod minister. Jaz sem hotela še postaviti kaj pa sem rekla raje ne, ker je
               toliko vprašanj. Izvolite.</p>
            </sp>
            <sp xml:id="SDT6-OZZP-redna-47-2014-02-26.sp26">

               <speaker>KARL ERJAVEC:</speaker>

               <p>Ja hvala. Najprej bi vse lepo pozdravu, vse poslanke in poslance, predsednico.</p>
               <p>Tudi bi se zahvalil za vprašanja. Moram reči, da kar se tiče Ukrajine me moti to, da
               čutim, da se gremo opozicijo po opozicijo. Slišim, da ena stran ni zaznala, da bi
               Ministrstvo za zunanje zadeve karkoli storilo ob dogodkih v Ukrajini. Res je, da kot
               minister za zunanje zadeve nisem bil skupaj s francoskim, nemškim in pa poljskim
               ministrom v Ukrajini, ker sem pač takrat bil na delovnem obisku v Turčiji. Jaz imam
               tukaj en šopek izjav, ki jih je dajalo Ministrstvo za zunanje zadeve mogoče pač niste
               bili v tem času prisotni v
               Sloveniji pa niste mogli slediti našim izjavam. Pa lahko grem kar po vrsti ali pa vam
               jih lahko tudi dam te papirje. 18. februarja MZZ obsoja vnovičen izbruh nasilja v
               Ukrajini in poziva k iskanju političnega dogovora. Tako se glasi naslov. Ministrstvo
               za zunanje zadeve 19. poklicalo na pogovor veleposlanika Ukrajine. 20. veste, da je
               bilo zasedanje, izredna seja v Bruslju. Zunanji ministri EU za uvedbo sankcij proti
               odgovornim za nasilje v Ukrajini na tem zasedanju je pač tudi bila prisotna
               Slovenija. 21. Ministrstvo za zunanje zadeve pozdravlja dogovor med predsednikom
               Ukrajine in voditelji opozicije. Včeraj je bila novica minister Erjavec se je vpisal
               v žalno knjigo ob tragičnih dogodkih v Ukrajini tako da sem tudi izrekel sožalje za
               vse tiste žrtve, ki so padle v času nemirov v Ukrajini. Tako da jaz mislim, da ni
               dobro, da na takšnih temah, kot je Ukrajina se gremo na takšen način predstavljati
               pač kaj je bilo storjeno s strani Slovenije. Mi bomo svojo nalogo kar se tiče
               Ukrajine opravili. Mi se bomo angažirali v smeri, da bi se zadeve uredile, to lahko
               zagotavljam. Se pa strinjam, da kot opozicija kritizirate počasno delo glede
               strategije. Jaz moram povedati, da bo strategija to se pravi sama deklaracija, ki jo
               bo sprejel državni zbor, da bo v najmanj dveh mesecih tukaj na Odboru za zunanje
               zadeve in če bo procedura uspešno steklo, računam, da v drugi polovici leta bo ta
               strategija sprejeta in sprejemam to kritiko. Enako glede zakona o napotitvah. Jaz
               moram reči, da tudi mene osebno moti, da bi nekdo dvakrat dobil plačano za delo, ki
               ga opravlja. To se pravi ne vem iz naslova upravljanja dela za mednarodno
               organizacijo in še kot zaposlen Ministrstvo za zunanje zadeve. Ampak ne gre samo za
               te težave. Mi imamo tudi druge primere, ki sem jih zaznal, da na primer, ker skrbimo
               za to, da družina ostane skupaj pa je nekdo zaposlen in napoten v svojstvu
               Ministrstva za zunanje zadeve, nekdo je pa v istem kraju napoten oziroma dela za
               mednarodno organizacijo, imata skupaj stanovanje, ampak obe organizaciji plačujeta za
               stanovanje. To se pravi, kot da bi imela vsak svoje stanovanje najeto. To so takšne
               anomalije in to bo treba pregledati. Jaz moram reči, ad tudi intenzivno pošiljam našo
               inšpekcijo, da takšne primere pregleda, ker to se mi zdi zloraba. Po eni strani se
               trudiš, da je družina skupaj, po drugi strani se pa koristijo sredstva iz vseh možnih
               virov. Tako da tukaj lahko name računate, da bomo na tem področju naredili red. zdaj
               kar se tiče same Ukrajine, moram reči, da ta situacija je nastala zaradi neuspeha na
               vrhu v Vilni. Tam se je pričakovalo, da bomo podpisali asociacijski sporazum in pa
               prosto trgovinski sporazum z Ukrajino in še z nekaterimi državami. Seveda to se ni
               zgodilo, ni se pa zgodilo po mojem mnenju zato, ker Evropska unija se ni zadosti
               pripravila za vrh Vilne. Prvič sem prepričan glede na slabo gospodarsko stanje, da bi
               bilo hkrati potrebno zagotoviti tudi ustrezno finančno, ekonomsko pomoč in kot veste
               sedaj, ko so eskalirali te nemiri in ko prihaja skoraj do razpada države je Evropska
               unija hitro pohitela tudi s svojim angažmajem skupaj z mednarodno z Mednarodnim denarnim skladom in pa
               Svetovno banko, kjer se nabira nekje 25 milijard dolarjev za to, da bo država lahko
               naprej normalno funkcionirala. Veste pa, da Ruska federacija, ko je bil Januković na
               obisku pri Putinu, da pa so dobili takrat mislim, da je šlo za 12 ali 15 no ampak
               mislim, da je bilo samo 12 milijard nakazanih in to je bil razlog tudi, zakaj potem v
               Vilni ni prišlo do podpisa. To lahko potrdim, ker sem govoril s takratnim zunanjim
               ministrom Kozaro, sem ga spraševal, kaj se je zgodilo, da ta zadnji trenutek so se
               premislili. In šlo je izključno zato, ker ni bilo te finančne pomoči, ki so jo pa
               nujno potrebovali zato, da bi država funkcionirala. Zdaj kakšna je situacija v
               Ukrajini. Najprej moram reči, da ekonomska situacija je katastrofalna in da bo treba
               pohiteti s to finančno pomočjo. Potem naslednja nevarnost, ki predstavljen, je bila
               omenjena je tako imenovani separatizem. Vemo, da na vzhodnem delu je slika povsem
               <q>»kontra«</q>. Mi gledamo samo posnetke pač iz Kijeva in se ustvarja vtis, da je celotna
               država z Evropsko unijo s to evropsko perspektivo. Lahko vam pa povem, da je država
               razdeljena približno pol na pol in v lanskem letu veste, da je bil na uradnem obisku
               v Sloveniji zunanji minister Kozara in tudi kasneje podpredsednik vlade, gospod
               Volkov, to pa iz razloga, ker je bilo tukaj Evropsko prvenstvo v košarki in kot
               veste, Ukrajina je organizator prihodnjega Evropskega prvenstva v košarki in je pač
               prevzel tako imenovano štafeto in sem tudi izkoristil to, da sva imela uradno
               bilateralo in tam iz teh pogovorov se je zelo močno zaznalo, da je Ukrajina razklana,
               kar se tiče tega vprašanja in zato kot minister za zunanje zadeve sem v lanskem letu,
               ko so potekale aktivnosti pred vrhom v Vilni ves čas opozarjal, da potrebujemo tudi
               dialog z rusko federacijo. Moram reči, da ko sem bil na uradnem obisku v Moskvi pri
               Sergeju Lavrovu on mi je takrat zelo jasno povedal, da ruska federacija ne bo mirno
               spremljala kako poteka približevanje Ukrajine in še nekaterih drugih držav k Evropski
               uniji. Seveda lahko se pogovarjamo ampak se je treba pogovarjati tudi s strateškimi
               partnerji in tukaj bi tudi odgovoril gospe Jelušičevi, ki vidi nekako priložnost
               Slovenije, da se tukaj močneje angažira ravno v tem smislu, ker ruska federacija je
               strateški partner Slovenije. Mi imamo dobre odnose in bi lahko v političnem smislu
               marsikaj postorili. Ampak moram pa reči, da zdaj čakam naslednje zasedanje ministrov
               za zunanje zadeve Evropske unije v Bruslju in seveda, če se bo izkazala takšna
               potreba, bom tudi ponudil pač to svojo pomoč v smislu vzpostavitve tega nujno
               potrebnega dialoga. Moram pa reči, da do nemirov ni bilo nobenega posluha za takšno
               iniciativo. Jaz sem te stvari predlagal že pred novim letom, da je potrebno se
               pogovarjati tudi z rusko federacijo, ravno zato, ker vem, na kaj me je opozoril ruski
               zunanji minister in tudi, kaj sta mi povedala oba člana ukrajinske vlade, ki sta bila
               v lanskem letu na uradnem obisku tukaj v Sloveniji. Tako da mislim, da obstaja resna
               nevarnost, da pride do razpada države in je zelo težko napovedati, kaj se bo zgodilo.
               Stališče Slovenije je gotovo, da je treba ohraniti celovitost države, to je tudi stališče Evropske unije.
               Moram pa reči, da iz pogovorov vprašan sem bil kaj je bila vsebina obiska Catherine
               Ashton, ona se je tam pač srečala z vsemi predstavniki nekdanje opozicije, ker zdaj
               so v poziciji. Mislim, da bo jutri vzpostavljena nova vlada. moram reči, da tukaj je
               velik problem vzpostaviti ponovno zaupanje v policijo, ker pač je policija tudi
               odigravala svojo vlogo v času nemirov in je potrebno najprej opraviti
               prestrukturiranje policije in povrniti zaupanje. Ker če se to ne bo zgodilo, bo ta
               nered še naprej obstajal. Moram povedati, da je pač tudi imela pogovor z Julijo
               Timošenko, ki je bila kot veste tudi izpuščena, moram povedati tudi, da je bilo
               sodelovanje z našo odpravnico poslov z gospod Prah izjemno. Ona je recimo nam že v
               petek zvečer sporočila, da bo Julija Timošenka izpuščena. Tudi je odlično
               odreagirala, kar se tiče varnosti zaposlenih na naši ambasadi tudi nas je pravočasno
               opozarjala glede tega, kaj se dogaja, v smislu, da smo pravočasno tudi opozorili vse
               slovenske državljane, da naj ne potujejo v Ukrajino, v času, ko eskalacija še ni bila
               tako razvidna, ker treba je vedeti, da je pač ta eskalacija prišla ne glede na to, da
               so demonstracije že tri mesece, ampak do hudega streljanja in strasti s strani
               ostrostrelcev je pa prišlo čez noč. V enem hipu. Se ni postopoma stopnjevalo, ampak
               je šlo hipno. Pri tem seveda se je zdelo, da je pomemben dogovor, ki so ga uspeli
               podpisati z asistenco vseh treh ministrov, to se pravi Francije, Nemčije in pa
               Poljske in pa opozicija in Januković. Takrat se je zdelo, da se bo našla politična
               rešitev, vendar smo videli, da po tem je prišlo pa do eskalacije nasilje. Sedaj je
               stanje takšno, da ustava je iz leta 2004, so šli na to starejšo ustavo, kjer so tudi
               odvzete pristojnosti določene pristojnosti predsedniku države. Pravilno ste tudi
               ugotovili, da je začasni predsednik države Turčinov. Zdaj se pripravlja sej pravim
               prvi politični korak je ta prehodna vlada. Tukaj ni povsem jasno, kdo bo začasen
               predsednik vlade. Kot veste, sta dva kandidata. Po drugi strani razmere postajajo
               tudi delikatne zato, ker ena ta najmočnejša stranka, Stranka regij na zahodnem delu,
               je pravzaprav povsem razpadala. Tudi je že 70 poslancev pač zapustilo to stranko in
               to tudi spreminja politična razmerja. Seveda želi se čim prej izvesti volitve. Na
               predsedniških volitvah lahko pričakujete, da bo kandidiral znani boksar Kličkov in pa
               verjetno tudi Julija Timošenko. Iz pogovor, ki jih je imela Catherine Ashton izhaja,
               da ne glede na to, kdo bo zmagal, da ne bo tukaj nastal kakšen političen problem.
               Recimo Julijana Timošenko je rekla, tudi, če izgubim predsedniške volitve bom
               čestitala Kličkovu, če bo pač on protikandidat. Tako da to so pomembna sporočila.
               Moram pa reči, da smo pa zaskrbljeni, kar se tiče stališča Timošenke, ki meni, da bi
               morala zveza NATO stabilizirati
               zadeve. Seveda to bi pa imelo širše posledice, ker ruska federacija pa ne bi se
               strinjala. Moram pa reči, da tudi ni stališče za enkrat takšno, da bi zveza NATO
               tukaj odigravala kakršnokoli vlogo. Ampak saj pravim znotraj Ukrajine so tudi
               različni pogledi, na kakšen način pač rešiti to situacijo. Zdaj kaj je bilo na
               izrednem zasedanju ministrov za zunanje zadeve 20. februarja. Tam je bila sprejeta
               izjava, da je treba takoj ustaviti nasilje, spoštovati človekove pravice in da je
               treba nujno preiskati vse kršitve, ki so bile storjene. Kot veste je tudi nov
               parlament zahteval in izdal tiralico proti nekdanjemu predsedniku države. Seveda za
               enkrat se ne ve, kje se nahaja. Potem takrat je svet tudi pozval obe strani k
               dialogu. To je potekalo hkrati. Tisti dan, ko so bili vsi trije zunanji ministri v
               Kijevu, lahko povem, da najprej je kazalo, da sploh ne bo prišlo do teh pogovorov in
               da se bodo morali vrniti v Bruselj. Vendar potem je prišlo do teh pogovorov, potem
               tam je bilo sprejeto stališče, da je treba čim prej oblikovati novo vlado. To se upam
               bo jutri zgodilo. Izvedbo demokratičnih volitev in pa sprejete so bile tako imenovane
               mi rečemo ekonomske sankcije ampak gre v bistvu za ciljno usmerjanje sankcije, ki bi
               vključile zamrznitev premoženja in pa prepoved potovanj za tiste, ki so odgovorni za
               nastalo situacijo, zlasti za kršitev človekovih pravic in za prekomerno uporabo sile
               in pa seveda je to tudi povezano z vsemi tistimi, ki so pač s korupcijskimi dejanji
               prišli do enormnega bogastva. To lahko pač iz medijev spremljate, na primer kakšno
               bogastvo so si nabrali pač nekdanji oblastniki v Ukrajini. Tako da moram pa reči, da
               je bilo to tudi vprašanje. Ni pa še narejen seznam, dokončen seznam, na katere osebe,
               na katera podjetja, na katere pravne osebe se to nanaša. Tega ta seznam se zdaj
               finišira, ker pač je treba res da je seznam korekten in da se dotakne ekonomskih
               sankcij tistih, ki so dejansko kršitelji človekovih pravic in ki so s koruptivnimi
               dejanji pač si nabrali veliko premoženja. Bom še mogoče pogledal, če sem karkoli. Ja
               zdaj mogoče kaj pravzaprav protestniki pričakujejo, kaj pričakuje tako imenovana
               civilna družba. Oni pričakujejo hitro implementacijo sankcij o katerih sem govoril.
               Potem hiter podpis tega pridružitvenega sporazuma vendar tukaj opozarjam, da hitenje
               ne bi bilo dobro zato, ker je stališče znotraj Evropske unije, če bi sedaj na hitro
               podpisali takšen pridružitveni sporazum, ki ne bi bil politično usklajen, da ne bi
               imel dobre prihodnosti. Po drugi strani pa zato, ker ni za pričakovati, da bo
               gospodarska situacija na kratek rok se izboljšala, bodo čez čas ljudje mnenja, da pač
               tak pridružitveni sporazum ni nič prinesel za boljše življenje Ukrajincev. In zato je
               mnenje nekako, da je treba tukaj imeti sistematičen pristop. Moje mnenje pa je, da je
               potrebno tudi v dialogu z rusko federacijo videti, kako doseči pač neko politično soglasje. Treba je pa vedeti.
               Civilna družba je evropsko usmerjena. Njihove zahteve gredo tudi na primer v smeri
               vizemske liberalizacije, potem celo v perspektivo članstva. Jaz moram reči recimo, ko
               sem govoril s takratnim zunanjim ministrom Ukrajine, oni niso razumeli podpis
               pridružitvenega sporazuma kot začetek poti v članstvo Evropske unije. Ampak oni so
               razumeli to kot približevanje v ekonomskem in tudi v političnem smislu, v smislu
               sodelovanja z Evropsko unijo in tudi moja teza je, da ta prostor bi moral se odpreti
               tako za EU kot za rusko federacijo in kot za države. Tukaj gre za nek globalni
               interes, ki bi ga morala imeti in ruska federacija in Evropa in te države, kot so
               Ukrajina, Moldavija, Gruzija in tako dalje, da ne naštejem vseh teh držav. Je pa
               civilna družba tudi pričakuje, da se bo preiskalo odgovornost tistih, ki so
               povzročili to nasilje. Ja še ena nevarnost se pojavlja. In sicer zahteve po tem, da
               je treba nujno obračunati z vsemi, ki so sodelovali z nekdanjo oblastjo. To pa lahko
               tudi privede do nezaželene situacije, če bi se na nivoju prebivalstva začelo dogajati
               obračun, to bi lahko pripeljalo tudi do državljanske vojne in zaradi tega se tukaj
               poziva pač na strpnost in da se ne radikalizirajo stališča, ker treba je pa vedeti,
               da tudi na trgu Majdan so bile nekatere zelo radikalne skupine, ki bi pa lahko seveda
               samo dodatno prispevale k še večjemu kaosu, neredu in pa nasilju, ki bi seveda imela
               posledično kršitve človekovih pravic. Morda toliko za enkrat, upam, da sem odgovoril
               na tiste bistvene zadeve. Moram pa reči, da se situacija še razvija, odvija, mi jo
               spremljamo, mi bomo pač tudi javnost obveščali. Je pa res problem, koliko potem
               mediji povzemajo. Ampak kolikor sem spremljal TV Slovenijo in tudi Pop tv mislim, da
               so kar veliko časa namenjali tudi dogodkom v Ukrajini. Manj pa namenjajo pozornosti
               pač vlogo Ministrstva za zunanje zadeve. Ampak tukaj pač jaz nimam moči tega
               spremeniti. Verjamem pa, da če bi bili še bolj intenzivni v razreševanju te situacije
               bi pa gotovo bila večja pozornost medijev. Ampak v tem trenutku mislim, da moramo
               počakati tudi, da vidimo, kaj se bo zgodilo. Se pa strinjam, da naša vloga bi lahko
               bila dobrodošla v smislu dialoga z rusko federacijo. Moram pa opozoriti, da znotraj
               Evropske unije so nekatere države, ki zavračajo dialog v zvezi s tem vprašanjem z
               rusko federacijo. Mislim na katere baltske države in tudi skandinavske. Tako da tukaj
               je določena težava. Toliko glede Ukrajine. Potem je bilo od gospoda Bevka vprašanje
               glede pogodbe o Antarktiki. Tukaj ste pravilno ugotovili, da to ni naša direktna
               pristojnost, da mi pač izpeljujemo postopek. Jaz moram reči, da v zvezi s to zadevo
               smo mi v kontaktu z ministrstvom, ki je pristojno za okolje in da nekako imamo
               zagotovilo, da bodo še enkrat to zadevo pogledali in preučili. Imam pa občutek, da ni
               prav velike vneme z njihove strani, ampak o.k. bomo videli, kaj bojo. Glede na to, da
               pač je to zadeva,  ki je že
               dolgo na dnevnem redu, glede drugih pogodb pa bom tudi pogledal zadevo. To je
               verjetno povezano z izstrelitvijo satelita, če sem prav razumel vaše vprašanje. Tako
               da to bomo pogledali pri pristojnih ministrstvih.</p>
               <p>Gospod Meršol je vprašal v zvezi z jadransko-ionsko makroregijo. Moram reči, da je to
               tretja regija, ki se vzpostavlja. Veste, da imamo tisto baltsko regijo in podonavsko,
               sedaj se oblikuje jadranska-ionska makroregija. Moram reči, da smo imeli v Atenah
               srečanje s komisarjem Hanom v zvezi s to zadevo. Tukaj gre za tri temeljne stebre. En
               steber je gospodarsko sodelovanje in turizem, naslednji je prometna in energetska
               infrastruktura in tretji steber je varstvo Jadrana. Moram reči, da aktivnosti dobro
               potekajo in da je nekako v proceduri mnenje, da bomo junija naslednje leto prišli do
               oblikovanja te tretje jadransko-ionsko makroregije. Ta je pomembna zlasti zato, ker
               omogoča črpanje evropskih sredstev na podlagi predloženih programov. Države, ki
               sodelujejo v tej makroregiji so Italija, ki je nekako tudi nosilna. Ona je ves čas
               vodila iniciativo, skupaj tudi s Slovenijo, potem je Hrvaška, Črna gora, potem
               Grčija, Albanija, Srbija, Bosna in Hercegovina. To so države, ki bodo oblikovali to
               makroregijo. Makedonija ni vključena, razlog so pa nerazrešeni odnosi z Grčijo.</p>
               <p>Bi pa izkoristil to priložnost, da povem, da smo tudi začeli z novo iniciativo za
               alpsko makroregijo. To je četrta makroregija, ki bi se oblikovala. Tukaj gre pa za
               države, ki ležijo v Alpah in gre za Avstrijo, Slovenijo, Nemčijo, Italijo, Monako,
               Francija, mislim, da sem vse naštel. To je pa tudi zelo perspektivna makroregija.
               Prvič zato, ker je treba vedeti, da Alpe, tam so glavne vodne zaloge za Evropo,
               zlasti za članice Evropske unije. Potem je tukaj velik interes v prometni
               infrastrukturi in velik interes razvijanja turizem podeželja, ta kmečki turizem in pa
               varovanje Alp, ker vidimo kaj se dogaja v zvezi s temi klimatskimi razmerami.</p>
               <p>Gospa Jelušič me je spraševala v zvezi s Škotsko. Moram reči, da je to vprašanje
               preuranjeno. Prvič naenkrat je to interno vprašanje Velike Britanije, drugič,
               počakati je treba na referendum, potem bomo pa videli kakšna bo pravzaprav volja
               ljudi ampak zaenkrat se mi zdi, da gre za interne zadeve združenega kraljestva in pa
               ljudi, ki bodo sodelovali na referendumu. Izjave predsednika komisije, moram pa reči,
               da vprašanje koliko bodo aktualne glede na to, da imamo evropske volitve, da bo
               verjetno nova komisija in po vsej verjetnosti je tudi nov predsednik komisije. Zaradi
               tega menim, da je to vprašanje preuranjeno. Moram pa reči, da smo ga mi analizirali,
               obravnavali znotraj ministrstva ampak je bila naša ocena, da je prezgodaj, da bi
               izrekli kakršnakoli stališča.</p>
               <p>Gospa Ramšakova me je pač, v uvodu sem povedal, da se mi zdi, da smo v redu
               odreagirali ampak to je tudi lahko stvar subjektivne  ocene. Mogoče pa res lahko še kaj bolj bili aktivni v
               zvezi z Ukrajino ampak osebno mislim, da smo korektno izvrševali svoje pristojnosti,
               kot Ministrstvo za zunanje zadeve.</p>
               <p>Glede strategije zunanje politike sem povedal. Poglejte, mi resno delamo dva
               dokumenta. Ena deklaracija, ta bo malo krajša, to bo obravnaval Državni zbor. In
               drugi dokument bo pa zelo podroben. Lahko mi pa verjamete, da ni enostavno pisati teh
               dokumentov, ker na načelni ravni se hitro strinjamo, ko pa je treba zelo konkretno
               pisati, je pa vsak stavek ga je treba pretehtati. Moram pa reči, da sem zadovoljen
               vsaj v tej smeri, da povsod, kjer smo ga dali v javno razpravo, je bil deležen
               pozitivnih mnenj. Moram pa tako, čisto pošteno povedati, vsebina te strategije je
               rezultat dela tudi preteklih mnogih skupin, ki so želeli izdelati to strategijo, pa
               se je potem nekje na politični ravni zadeva ustavila. Mislim, da v strokovnem smislu
               je tekst dober, seveda ga bo pa treba potem prilagoditi, da bo tudi politično
               sprejemljiv za vse politične stranke, ki so v parlamentu. Imam občutek, da je čas, da
               dozorijo, da bomo uspeli to storiti.</p>
               <p>Kar se tiče Afganistana moram reči, da tukaj kaj več novega, kot do sedaj ne morem
               povedati. Jaz bi samo to posebej poudaril, da še vedno ni podpisan ta bilateralni
               varnostni sporazum med ZDA in Afganistanom. Ta je temelj za to, da bomo sploh lahko
               imeli pravo pravno podlago za nadaljevanje prisotnosti Slovenije v okviru Zveze NATO
               v Afganistanu. Kakšna bo pa naša prisotnost, pa veste, da smo že na vrhu NATA v
               Chicagu takrat se zavezali, da bo Slovenija prispevala pol milijona dolarjev in to za
               obdobje 2015 – 2017, ki bo namenjen za vzdrževanje afganistanskih nacionalnih
               varnostih sil. Moram reči, da ta prispevek je bistveno manjši, kot je bil dosedanji
               prispevek, ko smo tam prisotni z vojsko, z opremo in tako dalje.</p>
               <p>Vsi bi tudi želeli, da bi Slovenija bila bolj prisotna tudi v gospodarskem smislu
               ampak treba se je zavedati tudi naše omenjenosti. Naše gospodarstvo je majhno, nima
               teh kapacitet, da bi lahko v tako oddaljene kraje, kot je Afganistan, delal resne
               projekte. Mislim, da nimamo tega potenciala, žal, ampak takšna je moja ocena tudi kot
               minister za zunanje zadeve, ki zelo veliko delam na področju gospodarske diplomacije.
               Moram reči, naš domet so sosednje države, potem ruska federacija, neke srednje Azije,
               Turčija, EU, potem pa se že konča. Tisto kar pa se dela v južni Ameriki, Južni
               Afriki, Kitajska je pa zelo zanemarljivo in zato si težko predstavljam, da bi tam ne
               vem kaj počeli. Morda je kakšno podjetje, ki bi bilo zainteresirano ampak v tem
               trenutku ga še nisem videl. Tam lahko mi bolj pomagamo v smislu vzpostavlja
               demokratičnih institucij, tukaj imamo izkušene strokovnjake, potem verjetno v
               programih deminiranja, <gap n="…"/><stage>/Nerazumljivo./</stage><gap n="…"/> bi lahko bil tukaj bolj prisoten in tudi
               načrtujemo v tej smeri. Glede Afganistana zelo težko zdaj kaj novega povem.</p>
               <p>Gospod Horvat je primerjal situacijo Bosno in Hercegovino z Ukrajino. Vidim, da je
               odsoten. Moram reči, da ni ista situacija. Gre za to, da v Bosni in Hercegovini
                   ni dvoma, da si vsi želijo
               v Evropsko unijo. V Ukrajini pa tega stališča ni. Tam ni enotnosti, tam so Ukrajinci
               razdeljeni. Zahodni del bi <gap n="…"/><stage>/Glas iz dvorane./</stage><gap n="…"/> v Bosni uradna politika je vsa za EU,
               toliko sem pa imel teh bilateralnih pogovorov, da lahko to rečem. Koliko je s figo v
               žepu pa ne vem ampak poglejte, jaz si ne predstavljam, da bi en del Bosne in
               Hercegovine ali pa Bosna in Hercegovina, da nebi bila v perspektivi del Evropske
               unije. Mislim, da slej ko prej se bo to zgodilo in vprašanje let, vprašanje
               pripravljenosti kandidatk. To je pa to.</p>
               <p>Glede Zakona o napotitvah imam tukaj zadnjo informacijo, kje smo. V tem trenutku mi
               nadaljujemo usklajevanje na delovni ravni z Ministrstvom za notranje zadeve, ker so
               pač oni pristojni za sistem plač. Oni imajo tisto posebno službo in iščemo ustrezne
               rešitve, ker je treba spoštovati obstoječe predpise, hkrati pa ne sme priti do nekih
               novih nesorazmerij zaradi tega. To je en del zgodbe o Zakonu o napotitvah, drugi del
               je pa kako preprečiti nekatere zlorabe, ki se lahko zgodijo.</p>
            </sp>
            <sp xml:id="SDT6-OZZP-redna-47-2014-02-26.sp27">

               <speaker>PREDSEDNICA JANJA KLASINC:</speaker>

               <p>To je v glavnem bilo vse, je pa gospod Bevk želel še eno kratko dopolnilno
               vprašanje.</p>
            </sp>
            <sp xml:id="SDT6-OZZP-redna-47-2014-02-26.sp28">

               <speaker>SAMO BEVK (PS SD):</speaker>

               <p>Hvala za besedo. Ja, v zvezi s pristopom k pogodbi o Antarktiki. Mislim, da gre tukaj
               predvsem za znanstveno raziskovalno področje, ne toliko za okoljsko ampak v tem
               primeru pobude 21 slovenskih znanstvenikov, predvsem za sodelovanje na znanstveno
               raziskovalnem področju, v povezavi z Antarktiko. Hvala lepa.</p>
            </sp>
            <sp xml:id="SDT6-OZZP-redna-47-2014-02-26.sp29">

               <speaker>PREDSEDNICA JANJA KLASINC:</speaker>

               <p>Hvala. Jaz bi med tem, ko smo mi burno spraševali ministra <gap n="…"/><stage>/Glas iz dvorane./</stage><gap n="…"/> bom
               takoj dala, samo če dovolite, minister, bi v naših vrstah pozdravila predstavnika
               dveh kabinetov, predsednika države in predsednice vlade, gospoda Makovca in gospoda
               Grka.</p>
               <p>Zdaj pa izvolite gospod minister.</p>
            </sp>
            <sp xml:id="SDT6-OZZP-redna-47-2014-02-26.sp30">

               <speaker>KARL ERJAVEC:</speaker>

               <p>To je gotovo tudi vprašanje, ki vas zanima, kako bo Slovenija sodelovala s
               humanitarno pomočjo v Ukrajini. Treba je vedeti, da tam je bilo zaprošeno, da bi
               države pomagale zlasti ko gre za ranjene. Moram povedati, da je preko 700 ranjenih,
               po uradnih podatkih, mislim pa, da je preko 80 oseb izgubilo življenje. To so pač
               uradni podatki, vprašanje če so povsem točni. In tukaj zlasti pričakujejo pomoč, da
               bi sprejeli ranjence. Lahko povem, da ostale države imajo naslednje načrte. In sicer
               Nemčija bo sprejela ranjence, Češka 10 ranjencev, enako Danska, potem Francija,
               Estonija, Madžarska. Madžarska bo na primer sprejela 15 do 17 ranjencev, Poljska naj
               povem, da je 30 ranjencev pripravljena sprejeti, 8 jih je, ker minister
               <gap n="…"/><stage>/Nerazumljivo./</stage><gap n="…"/> sabo vzel, ko je bil na pogovorih v Kijevu. Moram pa reči, da imajo
               težavo, ker so brez dokumentov. Mi tudi načrtujemo, mi bi tudi radi sprejeli določeno
               število ranjencev, ker imamo za to ustrezne institucije, moram pa odkrito povedati,
               da je problem denar in da bomo skušali pač ta sredstva dobiti pri podjetjih, ki
               poslujejo na ukrajinskem trgu oziroma v tem delu Evrope. Upam, da bomo uspeli ta
               sredstva pridobiti in da bomo 
               pač tudi mi zraven, ko gre za to humanitarno akcijo. Mislim, da bi bilo prav, da smo
               zraven.</p>
            </sp>
            <sp xml:id="SDT6-OZZP-redna-47-2014-02-26.sp31">

               <speaker>PREDSEDNICA JANJA KLASINC:</speaker>

               <p>Najlepša hvala. Bi še želel kdo? Kolega Mate.</p>
            </sp>
            <sp xml:id="SDT6-OZZP-redna-47-2014-02-26.sp32">

               <speaker>DRAGUTIN MATE (PS SDS):</speaker>

               <p>Hvala lepa. Jaz bi tudi nekaj na kratko. Najprej bi se zahvalil ministru za vse to
               kar je povedal, kar so do sedaj na ministrstvu počeli. Veliko teh stvari javno ni
               bilo znanih, zato sem jaz tudi to spraševal. Tudi naša vprašanja so temu namenjena,
               tako da mislim, da ni res, da se delimo na opozicijo in koalicijo, ko sprašujemo
               glede Ukrajine in tudi nebi bilo prav, da bi se delili.</p>
               <p>Bi pa želel glede te humanitarne pomoči mogoče nekaj reči. Sama pomoč ranjencem nebi
               smela biti problematična. Ministrstvo za zdravje ima sredstva s katerimi pomaga
               zdravljenje tistim tujcem, ki so v Sloveniji, zbolijo in nimajo potrebnih zavarovanj
               in nastanejo stroški za nujno medicinsko pomoč, tako da tam je nek denar in s tem
               koordiniranjem znotraj resorjev mislim, da bi bilo prav, da je Slovenija tudi pri tem
               aktivna, ker vendarle na tak način pokažemo na nek relativno skromen način, prispevek
               k temu, da skrbimo za neko varnost, tako da upam, da boste uspeli z novo ministrico,
               tudi vi ste do pred kratkim to delo delali, tako da veste ali pa so vas verjetno
               seznanili o teh sredstvih, tako da mislim ,da se da najti nekaj. Predvsem pa mislim,
               da je Slovenija veliko do sedaj naredila tudi v rehabilitacijskih postopkih, recimo v
               pomoči ljudem iz Gaze in tudi iz drugih delov sveta, kjer je pač naš vrhunski
               inštitut Soča prispevala k temu in tukaj je neko polje, kjer lahko Slovenija res
               veliko prispeva in upam, da bomo šli v to smer. Res sem vesel, da ste nam povedali
               kakšne napore ste tudi sami, kot minister delali, zato da bi prišlo do teh pogovorov
               tudi z Rusijo. Upam, da boste s tem nadaljevali, zato ker to je pravzaprav edina pot,
               ne glede na to, da so nekatere države, vem kakšna stališča imajo baltske države okrog
               tega, vendar problema ne bomo rešili, če bomo glavo tiščali v pesek. Hvala.</p>
            </sp>
            <sp xml:id="SDT6-OZZP-redna-47-2014-02-26.sp33">

               <speaker>PREDSEDNICA JANJA KLASINC:</speaker>

               <p>Najlepša hvala.</p>
               <p>Predlagam, da zaključimo to točko dnevnega reda in predno preidemo na naslednjo
               točko, ki bo potekala za zaprtimi vrati, interno, dajem pet minut odmora, da lahko
               naše tehnične službe prilagodijo razmere za delo. Hvala. <stage type="time">Odprti del seje je bil
                  končan 26. februarja 2014 ob 9.40.</stage>
               </p>
            </sp>
         </div>
      </body>
   </text>
</TEI>