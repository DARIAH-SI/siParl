<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-KZPTZČPIEM-nujna-18-2014-04-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">B0AA6DB530A7DB16C1257D1F005A8BC8</idno>
               <idno type="custom" subtype="day">0F5B0CA849A45900C1257CC8003D56F7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=0F5B0CA849A45900C1257CC8003D56F7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KZPTZČPIEM-nujna-18-2014-04-28.KZPTZČPIEM" n="18">
               <name>nujna seja</name>
               <date when="2014-04-28"/>
            </setting>
         </settingDesc>
         <particDesc>
            <listOrg>
               <org xml:id="SDT6-KZPTZČPIEM-nujna-18-2014-04-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KZPTZČPIEM-nujna-18-2014-04-28.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">18. nujna seja</stage>
            <stage type="date">(28. april 2014)</stage>
            <stage type="chairman">Sejo je vodila Eva Irgl, predsednica komisije.</stage>
            <stage type="time">Seja se je pričela ob 08.05.</stage>
            <stage type="mag"/>


            <sp xml:id="SDT6-KZPTZČPIEM-nujna-18-2014-04-28.sp1">

               <speaker>PREDSEDNICA EVA IRGL:</speaker>

               <p>Dobro jutro, lepo pozdravljeni.</p>
               <p>Pričenjam 18. nujno sejo Komisije za peticije ter za človekove pravice in enake
               možnosti. Lepo pozdravljam članice in člane komisije, lepo pozdravljam tudi vse
               vabljene na to sejo. Obveščam vas, da kot nadomestni člani komisije s pooblastili
               sodelujejo, namesto gospe Janje Napast je z nami gospod Dragotin Mate, ki ga lepo
               pozdravljam na naši komisiji. Prehajamo na določitev dnevnega reda seje. S sklicem
               seje ste prejeli naslednji dnevni red. Peticija skupina svoboda vstajnikom. Ker k
               dnevnemu redu seje ni bilo predlogov za razširitev oziroma za umik katere od
               predlaganih točk je določen dnevni red seje kot je bil predlagan s sklicem. Še preden
               začnem z obravnavno te točke dnevnega reda naj samo pojasnim, da bomo sejo morali
               zaključiti najkasneje ob 8.50, ker se ob 9.00 uri začne seja Državnega zbora.</p>
               <p>Prehajamo na obravnavo <title>1. TOČKE DNEVNEGA REDA – PETICIJA SKUPINE SVOBODA
                  VSTAJNIKOM.</title> Na sejo sem vabila naslednje goste, gospoda Matjaža Hana kot
               vodjo poslanske skupine Socialnih demokratov in kot predlagatelja zahteve. Podpisnike
               peticije dr. Gregorja Viranta, ministra za notranje zadeve, danes ga ni z nami. Dr.
               Senka Pličaniča, ministra za pravosodje, ga lepo pozdravljam, generalno policijsko
               upravo ter gospo Majo Dimitrovski, predsednico Preiskovalne komisije za ugotovitev in
               oceno delovanja ekstremističnih skupin. Prejeli ste naslednje gradivo zahtevo
               poslanske skupine Socialnih demokratov z dne 18. 4. 2014 in sedaj ste na klop prejeli
               še dodatno gradivo skupine svoboda vstajnikov za zasedanje Komisije za peticije ter
               človekove pravice in enake možnosti. Preden dam besedo naprej naj pojasnim naslednje.
               Obveščam vas, da sem glede na to, da tako iz peticije kot zahteve poslanske skupine
               Socialnih demokratov izhaja, da podpisniki peticije ostro zanikajo kakršnokoli
               povezavo z anonimnim pismom na podlagi katerega je bila sklicana 8. seja Preiskovalne
               komisije za ugotovitev in oceno delovanje ekstremističnih skupin. Kot predsednica
               Komisije za peticije ter za človekove pravice in enake možnosti sem zaprosila
               predsednico navedene preiskovalne komisije, da nam še pred našo nujno sejo posreduje
               navedeno anonimno pismo, da se bomo z njim lahko na tej nujni seji seznanili oziroma
               že prej. Tako, da bo lahko naša komisija opravila celovito obravnavo o navedeni temi.
               Menim namreč, da gre za temo, ki jo bomo težko opravili, če nimamo tudi tega
               anonimnega pisma na katerega se podpisniki peticije pravzaprav sklicujejo. Gre za
               ključni dokument zoper katerega podpisniki peticije tudi ostro protestirajo. O
               zaključnih razprave kot veste moramo obvestiti tudi predsednika Državnega zbora zato
               je še kako pomembno, da zadevo res temeljito in celovito obravnavamo.</p>
               <p>Od preiskovalne komisije oziroma njene predsednice sem nato prejela odgovor, da nam
               brez sklepa naše komisije navedenega anonimnega pisma ne bodo posredovali. Kolikor je
               meni znano, to ne bi bilo potrebno storiti vendar bom spoštovala željo predsednice
               komisije in bomo v nadaljevanju dali na glasovanje tudi takšen sklep. Sedaj pa gospod
               Mate, želite proceduralno, izvolite.</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp2">

               <speaker>DRAGUTIN MATE (PS SDS):</speaker>

               <p>Hvala lepa, gospa predsednica, lepo pozdravljeni državni sekretar, minister,
               namestnica generalnega direktorja in seveda predvsem vabljeni iz Maribora.</p>
               <p>Jaz seveda imam zdaj težave pri tem kako nadaljevati z delom. Namreč jaz imam pred
               seboj dopis, ki ste ga ravnokar citirali in, ki govori o tem seveda podpisan s strani
               predsednice preiskovalne komisije, ki ni želela odstopiti dopisa vaši komisiji. V
               tem, meni je anonimka namreč znana zato, ker sem jo prejel kot član še vedno član
               trenutno do danes mislim, da preiskovalne komisije. Prejel sem jo pa tudi kot
               predsednik komisije za nadzor obveščevalnih služb kakšna je vsebina te anonimke. In
               seveda prav bi bilo, da bi bili vsi člani te komisije seznanjeni z anonimko zato, da
               bi potem vedeli točno o čem govorimo. Začuden sem, da se je predsednica komisije
               gospa Dimitrovski odločila, da vam tega ni posredovala, ta dokument po njeni
               odločitvi v preiskovalni<stage type="mag"/> <stage>(nadaljevanje)</stage>
               komisiji ni nosil nobene stopnje tajnosti, ni nosil niti zaščito po Zakonu o varstvu
               osebnih podatkov in zato seveda menim, da tukaj gre za nek manever, ki je popolnoma
               nepotreben. Težko si razlagam zakaj je do tega prišlo in seveda pri tem nastane
               težava. Ostali kolegi, ki in tudi vi, ki niste videli te anonimke imate seveda zdaj
               težavo govoriti o tem. Jaz se opravičujem gostom iz Maribora oziroma staršem, ki
               mogoče niso vešči teh zapletov, ki se nam tukaj dogajajo nenehno v Državnem zboru in
               se jim to zdi mogoče malo nenavadno ali pa čudno. Ampak vendarle poslanci moramo biti
               seznanjeni z vsemi dokumenti, ki se tičejo razprave o nekem vprašanju in glede na to,
               da se vi sklicujete v vašem dopisom na to anonimko, jo zanikate in seveda opisujete v
               samem dopisu tudi nekatere elemente iz njega, je skrajno nenavadno, da nam neka druga
               komisija v Državnem zboru ni želela oziroma ni želela ostalim članom tega dokumenta
               posredovati še posebej, če ta dokument ni, ne nosi nobene stopnje tajnosti. To je, to
               so običajni zapleti, ki se nam tukaj v Državnem zboru dogajajo. Temu bi ljudje, ki
               nas gledajo ali pa vi, ki nas kdaj tudi poslušate rekli, da gre za nagajanje drug
               drugemu in dejansko gre zato. Saj jaz tako menim ali pa za neko porednost, če tako
               rečemo v stilu kakšne poslanke, ki uporablja takšne besede in seveda sedaj imamo
               težavo. Vi ste prišli sem, jaz sem prišel sem zato, ker vas želim slišati zato sem
               tudi nadomeščal eno od naših poslank, ki sicer sedi tukaj v tej komisiji zato, ker me
               zanima, zelo me zanima kaj imate povedati in, ker nočem biti pristranski pri teh
               zadevah. Sedaj se pa soočam z nekim nenavadnim dejstvom, da vsaj trije, štirje, pet
               članov formalno ni bilo seznanjenih s tem dopisom in ne vedo kaj piše v njem. Oni
               lahko vedo kaj so mediji pisali o tem, lahko si ustvarijo mnenje o tem vendar eno je
               kaj pišejo mediji, eno kaj jaz interpretiram, gospa Dimitrovski ali kdorkoli od vas.
               In drugo je kaj dejansko piše v tisti anonimki, na kakšen način je zapisano in seveda
               na takšen način je gospa predsednica izredno težko delati. Jaz si ne predstavljam
               kako bomo danes imeli lahko zelo dobro in poglobljeno razpravo, če dokumenti, ki so
               nujno potrebni zato, da lahko z njimi na podlagi katerih pač bi opravili temeljito in
               dobro razpravo niso na razpolago vsem članom vaše komisije. Zato res, gospa
               predsednica jaz predlagam, da vendarle o tem glasujemo in, da preden nadaljujemo z
               resno razpravo se pridobi ta dokument in se vsi z njim seznanijo. In seveda to je
               težava, težava, ki jo pa imamo gospa predsednica je pa seveda ta, da imamo tukaj 5
               ljudi. Mislim, da 5 ljudi iz Maribora, ki so prišli v to relativno dolgo pot v
               zoprnem vremenu in mogoče je za razmisliti, da vendarle jim damo besedo, da nekaj
               povedo danes, da bi potem v nadaljevanju lahko v eni naslednjih sej opravili res
               temeljito razpravo, ko bo seveda sprejet sklep, če bo sprejet. In, če bo potem gospa
               Dimitrovski bila pri volji, da nam odstopi ta dokument, če ne pa se gospa predsednica
               obranite na eno drugo komisijo, ki vam bo z veseljem odstopila ta dokument.
               Hvala.</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp3">

               <speaker>PREDSEDNICA EVA IRGL:</speaker>

               <p>Najlepša hvala za to razpravo, gospod Mate.</p>
               <p>Moram povedati, da se v celoti strinjam z vami in z vašim predlogom, da dam takšen
               sklep na glasovanje. To sem tudi že v začetku povedala, da bom storila glede na to,
               da se podpisniki peticije, ki so danes tudi z nami dejansko opirajo na anonimko in
               pravijo, da nimajo nikakršne povezave z anonimnim pismom. To celo ostro zanikajo,
               menim, da bi se člani in članice komisije morali seznaniti s to anonimko. Glede na to
               kar ste povedali gospod Mate, da ni nobene stopnje tajnosti označene na tej anonimki
               menim, da je še toliko bolj nenavadno, da nam predsednica komisije gospa Dimitrovski
               ni želela posredovati tega anonimnega pisma. Vsekakor <stage type="mag"/> <stage>(nadaljevanje)</stage> bomo mi glasovali o tem sklepu, ker je o tem, gospa
               Potrata smem zaključiti ali smem. Ali smem zaključiti vam bom seveda dala
               postopkovno, še vedno sem tako storila in tako je tudi po poslovniku. Dovolite pa mi,
               da najprej končam svojo misel. Torej glede na to, da predsednica komisije
               preiskovalne, glede ekstremizmov nam ni posredovala anonimnega pisma in, ker menim,
               da je to prepotrebno za celovito razpravo in glede na to tudi, da so nam podpisniki
               peticije sedaj posredovali še dodatno gradivo. Torej gradivo skupine svoboda
               vstajnikov za zasedanje komisije za peticije ter za človekove pravice in enake
               možnosti menim, da se je potrebno tudi s tem dokumentom seznaniti in seveda ga tudi
               bolj detajlno prebrati. Takšen sklep bom seveda dala na glasovanje in najprej bom pa
               dala besedo proceduralno je želela, gospa Potrata izvolite.</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp4">

               <speaker>MAG. MAJDA POTRATA (PS SD):</speaker>

               <p>Hvala, gospa predsednica.</p>
               <p>Ker mi še niste dali priložnosti, da bi pojasnila zakaj sem zahtevala sklic te nujne
               seje domnevam, da bom to…</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp5">

               <speaker>PREDSEDNICA EVA IRGL:</speaker>

               <p>...še pride v nadaljevanju, gospa Potrata…</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp6">

               <speaker>MAG. MAJDA POTRATA (PS SD):</speaker>

               <p>...priložnost dobila. Bi pa vendarle morala opozoriti na to, da se doslej Komisija za
               peticije ter za človekove pravice in enake možnosti nikoli ni ukvarjala z anonimnimi
               pismi. In z anonimnimi vlogami zaradi tega, ker temelj peticij je, da je peticija
               podpisana, ker edino na ta način lahko dobijo podpisniki peticije tudi odgovor. Če je
               namreč peticija anonimna potem se ne ve na koga nasloviti odgovor, ko sem vlagala
               ali, ko smo vložili zahtevo za sklic nujne seje smo vse kar je oprli na peticijo
               skupine svoboda vstajnikom. Zato mislim, da obstajajo razlogi oziroma možnosti za
               obravnavo te točke dnevnega reda. To ne nazadnje kaže tudi to, da ste sejo sklicali
               pustim zdaj ob strani, da ste jo sklicali v ponedeljek ob 8.00 zjutraj in se zaradi
               tega tudi opravičevali Mariborčanom mislim pa, da Mariborčankam, ki so morale tako
               zgodaj priti na sejo ob zavedanju, da jo imamo lahko samo tri četrt ure in, da smo
               četrt ure časa že porabili. Menim torej, da mi lahko razpravo opravimo ne glede na to
               ali posedujemo anonimno pismo ali ne, ker gre preprosto zato, da je vse kar je v
               zahtevi napisano in kar je v peticiji napisano take narave, da napoveduje v razpravi
               razkritje tistih argumentov, ki jih pa osebe, ki nosijo ime in priimek in, ki so
               sprožile to peticijo nameravajo na naši komisiji tudi pojasniti. Menim torej, da ni
               nobenega razloga, da seje ne bi začeli in vsaj ta del osnovne razprave opravili, da
               ne bo občutka, da smo iritirali tiste, ki so z nekaterimi dejanji v preteklosti že
               tako ali tako bili iritirani. Moj predlog torej postopkovni je, da omogočite začetek
               razprave brez odlašanj in brez postopkovnih tako kot je bila beseda sicer neprimerna
               opravljena ampak brez postopkovnih zapletov. Hvala.</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp7">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>To govorijo o postopkovnih zapletih tisti, ki jih navadno vedno radi povzročajo.
               Ampak poglejte, gospa Potrata, če bi dobro poslušali tako mojo razpravo kot
               proceduralni predlog gospoda Mateja potem bi mogoče ujeli tudi to, da smo povedali,
               da bomo dali besedo predstavnikom peticije in seveda vam bom uvodoma, gospa Potrata
               dala tudi vam besedo kot predlagateljici te točke dnevnega reda vam bom dala ampak še
               prej gospa Potrata, še prej gospa Potrata pa bomo odločali o sklepu, ki sem ga že
               prej povedala in sicer Komisija za peticije ter za človekove pravice in enake
               možnosti poziva preiskovalno komisijo za ugotovitev in oceno delovanja
               ekstremističnih skupin, da nam posreduje anonimno pismo na podlagi katerega je bila
               sklicana 8. seja preiskovalne komisije za ugotovitev in oceno delovanja
               ekstremističnih skupin, da se bo z njim lahko<stage type="mag"/> <stage>(nadaljevanje)</stage> v okviru zahtevanja 18. nujne seje na temo peticija
               skupine svobode vstajnikom seznanila tudi Komisija za peticije ter za človekove
               pravice in enake možnosti. Menim, da je potrebno takšen sklep dati na glasovanje.
               Dejstvo je namreč, da se sami podpisniki te peticije, ki katero želite, da danes
               obravnavamo sami sklicujejo na to anonimno pismo. In menim, da je prav, da članice in
               člani komisije imajo vpogled v to pismo, da si to preberejo in potem na podlagi tega
               lahko izoblikujejo celovito informacijo. Tako sem razumela tudi proceduralni predlog
               gospoda Mateja in menim, da je ravnal odgovorno in pravilno.</p>
               <p>Torej jaz bom dala sedaj takšen sklep na glasovanje, če se, če pač ne bomo uspeli na
               tej preiskovalni komisiji potem hvala za nasvet, gospod Mate bomo zahtevali anonimno
               pismo od druge preiskovalne oziroma od druge komisije. Torej dajem na glasovanje
               sklep, ki sem ga prebrala. Začenjam z glasovanjem. Glasujemo.</p>
               <p>Kdo je za? <stage>(3 člani.)</stage> Je kdo proti? <stage>(4 člani.)</stage></p>
               <p>Ugotavljam, da sklep ni sprejet.</p>
               <p>Zanimivo kakšna ravnanja se dogajajo tukaj na tej naši Komisiji za peticije ter za
               človekove pravice in enake možnosti niti celovite informacije ne moremo dobiti, da bi
               opravili, da bi razpravo lahko opravili. Gospod Mate, izvolite želeli ste
               proceduralno.</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp8">

               <speaker>MATE DRAGUTIN (PS SDS):</speaker>

               <p>Ja, gospa predsednica jaz sem zelo presenečen nad tem načinom glasovanja. Vendar zelo
               težko se opravi celovita razprava, če ne pridobimo vseh podatkov. Predvsem podatkov
               na katere se sklicujejo tisti, ki so se podpisali pod peticijo in jo poslali v
               Državni zbor. Jaz si ne predstavljam, da sedaj eden pač nadomestni član v tem
               trenutku je seznanjen z to, z tem dokumentom ostali pa niso in seveda lahko o tem
               razpravljajo brez kakršnegakoli dvoma. Meni se zdi to skrajno nenavadno in seveda
               mislim, da razprava širša razprav brez tega dokumenta ni mogoča. To ne pomeni, da
               seveda ne moremo poslušati ljudi, ki so prišli iz Maribora, da nam povedo kar imajo
               za povedati vendar bodo se zelo težko izognili temu, da ne bodo omenjali anonimke. In
               anonimka ni predmet obravnave komisije, je samo del, je samo del gradiva, ki ga
               moramo imeti. Saj mi ne obravnavamo tukaj zdaj anonimko, ki je prišla na druga
               delovna telesa v tem Državnem zboru. Zato jaz predlagam predsednica, da vendarle
               skušate to gradivo pridobiti v nadaljevanju preden se začne razprava med poslanci na
               o tej temu in, da šele potem se opravi neka resna razprava. To je moj proceduralni
               predlog. Hvala.</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp9">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Naj pojasnim, da bomo seveda to gradivo kot Komisija za peticije ter za človekove
               pravice in enake možnosti pridobili menim, da je tako prav, da se članica in člani s
               tem tudi seznanimo. Kot sem pa že prej povedala in kot ste tudi gospod Mate vi
               povedali bom najprej seveda dala besedo predlagateljici potem pa še podpisnikom
               peticije nato pa bom sejo prekinili. Izvolite, gospa Potrata.</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp10">

               <speaker>MAG. MAJDA POTRATA (PS SD):</speaker>

               <p>Hvala lepa, gospa predsednica.</p>
               <p>Poslanska skupina Socialnih demokratov se je odločila zahtevati sklic nujne seje
               Komisije za peticije ter za človekove pravice in enake možnosti, ker je po odloku o
               ustanovitvi delovnih teles peticija in obravnava peticij temeljna naloga odbora
               oziroma komisije. Pravica do peticije je tudi ustavna kategorija in sodila bi tako
               kot moji kolegici in kolegi v poslanski skupini Socialnih demokratov, da je obravnava
               peticij prva skrb te komisije. Ko je peticija svoboda vstajnikom prispela na naslov
               predsednika Državnega zbora ni bila sklicana redna seja Komisije za peticije ter za
               človekove pravice in enake možnosti. Pa tudi, ko je bil sklic kasneje objavljen je za
               16. maj napovedana <stage type="mag"/> <stage>(nadaljevanje)</stage> redna
               seja, na kateri bodo obravnavane samo peticije od 1. januarja, do zadnjega februarja
               letošnjega leta. To se pravi, da bi za obravnavo peticije morali čakati še dolgo,
               dolgo časa, ker tudi 16. maja to ne bi bilo na vrsti vprašanje ali bi bila ta
               peticija uvrščena v juniju ali juliju, ko se začno parlamentarne počitnice, zato smo
               se tudi zaradi odmevov v javnosti, predvsem pa zaradi vsebine te peticije v poslanski
               skupini odločili, da zahtevamo sklic nujne seje. Naj kot argument o tem, da je treba
               peticijo na nujni seji obravnavati kot utemeljitev povem samo to, da tudi peticije,
               ki so bile v obravnavi v lanskem letu oziroma, ki so prispele lani od septembra do
               konca leta, so bile obravnavane na nujni seji. To je torej argumentacija zakaj sklic
               nujne seje, saj bi bilo normalno, da se peticije obravnavajo na redni seji.</p>
               <p>Zdaj pa kar zadeva vsebino zahteve za sklic. Tisti, ki ste to kratko zahtevo
               prebrali, ste lahko iz zahteve ugotovili, da zahteva temelji samo na peticiji in da
               je tudi iz zahtev peticije predlaganih dvoje sklepov. Pri tem vas moram prositi za
               to, da upoštevate, da je prvi predlagani sklep potreben redakcijskega popravka in
               sicer je tam v 4. vrstici umanjkal vstavek »in ga šteje za nedopusten poseg v
               posameznikovo integriteto«. To je bilo popravljeno, vendar pri vlaganju gradiva je
               bil nepopravljen sklep vložen. Prosim, če to upoštevate pri prvem sklepu.</p>
               <p>Drugi sklep je pa formuliran tako, da smo ga oprli na peticijo. Besedje je vzeto iz
               peticije. Se pravi, od tistega, da komisija obsoja vsakršne kršitve človekovih pravic
               in kaj komisija potem predlaga. Jaz v zvezi s tem že zdaj napovedujem, da bo ta
               predlagani sklep domnevam da v razpravi pa tudi dobil za to oprijemališče, kasneje
               popravljen zaradi tega, ker se velika večina nas, ki sodelujemo v peticijski komisiji
               takega glagola obsojati, izogibamo. Štejemo pa, da je vsakršna kršitev človekovih
               pravic nedopustna in tudi nesprejemljiva.</p>
               <p>Tako, da kaj bomo še po razpravi predlagali kot sklep bom seveda v pisni obliki tako,
               kot je treba, to tudi predlagala. Vsekakor pa kot rečeno štejem, da je peticija
               osnova za našo razpravo. predlagala sem tudi, da podpisnike skupine Svoboda
               vstajnikom povabite na to sejo in ker gre za to, da so pred nami ljudje z imenom in
               priimkom, ki branijo čast in svoje dobro ime, torej tudi svojo identiteto, ne vidim
               nobenega razloga za to, da te razprave ne bi mogli opraviti.</p>
               <p>Za sklic te nujne seje smo se odločili tudi zaradi tega, ker smo do sedaj v Državnem
               zboru kar nekajkrat bodisi s poslanskimi vprašanji ali z razpravo opozarjali na
               nekatere probleme, ki smo jih kot poslanci ali kot pričevalci dogajanj mariborske
               vstaje skušali razčistiti. To je tako vprašanje uporabe <stage type="mag"/> <stage>(nadaljevanje)</stage> policijskih ukrepov, zlasti posredovanja
               helikopterja, saj se spomnite tistega vprašanja ali je helikopter posebno motorno
               vozilo. Res so o tem razpravljale tudi nekatere komisije Državnega zbora na zaprtih
               sejah. O teh stvareh je mogoče kaj prebrati tudi v poročilu varuhinje človekovih
               pravic. Ampak iz spoštovanja do peticije torej je prav, da naša poslanska skupina
               sledi tej želji in tudi opravimo razpravo in menim, da imamo relevantne sogovornike
               in to razpravo lahko opravimo. Hvala.</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp11">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospa Potrata, za to dodatno obrazložitev točke dnevnega
               reda. Sedaj, kot sem že rekla, bom dala besedo predstavnikom staršev, torej
               podpisnikov peticije. Sprašujem kdo bo v imenu predstavnikov staršev spregovoril,
               potem pa bom sejo prekinila. Izvolite. Pa če se še lahko predstavite za magnetogram.
               Izvolite.</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp12">

               <speaker>METKA KELBIČ:</speaker>

               <p>Seveda, lepo pozdravljeni! Sem Metka Kelbič. Sem prihajam najprej kot mama in kot
               predstavnica staršev. Moram reči, da teh 30 minut, ko sedim tu, se sprašujem
               pravzaprav kje sem. Vsi, ki hodimo v službe, se na to pripravimo. Tako, da žal sem
               malo razočarana. Moram povedati, da sem vedno bolj ogorčena in da smo mi predvsem
               tukaj zato, ker smo starši prizadeti, da je nekdo lahko zlorabil naše ime, ker mi, če
               bi karkoli napisali tako, kot smo se zdaj odločili, bi se pod tem tudi podpisali.
               Mislim pa, da so naši fantje in mi z njimi skupaj dali skozi eno kalvarijo od 3.
               decembra že predpreteklega leta, o kateri marsikdo ne more niti sanjati. Če se
               najprej vprašamo zakaj so fantje šli na te proteste. Situacija v naši državi je na
               žalost takšna, da jim pač ni preostalo drugega in so šli v upanju, da bo to prineslo
               nekaj boljšega, da bo to za njih nekaj dobrega, na protest, nekateri tudi v glavnem
               iz radovednosti. In kaj se jim je tam zgodilo? Moram reči, da po teh nekako
               neselektivnih aretacijah, če bi slišali zgodbe fantov na kakšne načine so bili
               prijeti, pravzaprav ne moreš verjeti, da so jih sploh odpeljali. V glavnem so to
               fantje, ki se niso ne upirali, ki so bili radovedni, ki so bili v mestu Maribor tako,
               kot tistega večera, ne vem, to pa 15 tisoč ljudi ali koliko jih je že bilo, prijeti
               na način, ne morem reči…</p>
               <p>Ne vem kaj se je dogajalo tisti večer s policisti, da so na tak način reagirali.
               Fantje so bili zmerjani, fantje so bili pretepeni, pripeljani na policijsko postajo,
               mislim, da je bilo okrog 120 ljudi v garaži z vezicami poškodovani, niso jim nudili
               zdravstvene oskrbe. O tem, da starši nismo bili obveščeni kje naši otroci so, ne
               morem vam opisati kako se počutiš, ko prideš zjutraj in vidiš, da otroka ni, ni ga
               zvečer, kličeš ga na mobitel, ga ne dobiš, ne veš kje otrok je, potem te drugo ob
               poldan obvestijo, da je na policijski postaji, da pa bo izpuščen in da ne rabiš in da
               ne moreš do njega, moram poudariti, da veliko otrok, kar nekaj otrok je imelo
               zdravstvene težave, ki jih niso upoštevali; od astmatičnega napada, ki ga je imel
               eden od fantov, od ledvičnih težav, moj sin ima težko dieto, od rojstva prirojeno
               okvaro genetsko, Fenilketonurija, za katero mora držati strogo dieto in tudi spiti
               vsak dan preparat, poseben nadomestek za nadomestilo vseh prehrambnih stvari, ki jih
               sam pač ne sme zaužiti. To je pač izviselo tiste dni.</p>
               <p>Da ne bom predolga, ker vidim,<stage type="mag"/>
               <stage>(nadaljevanje)</stage> da čas kar gre. Po teh 48 urah in po tem, da so jim pač izdali ovadbo,
               da so preprečevali uradni osebi uradno dejanje in so jih… Je bil moj sin po tem
               izpuščen iz pripora in v soboto zvečer na podlagi ponovitvene nevarnosti ponovno
               priprt in pridržan v priporu 28 dni. Kaj to pomeni za mladega fanta, da ga zaprejo in
               dajo v pripor? Čeprav pravzaprav sploh ni vedel zakaj in tej obiski v priporu… 14 dni
               smo se pogovarjali z njimi preko steklene stene. Fantje so bili označeni kot najhujši
               kriminalci, na obtožnici pa je pisalo, da mora v pripor zaradi ponovitvene nevarnosti
               zato, ker njegove osebnostne lastnosti kažejo na to, da bo to dejanje zagotovo
               ponavljal. Rada bi, da mi pokažejo mnenje strokovnjaka, ki je to ugotovil v tem času,
               da je moj otrok takšna osebnost, da bo ta dejanja ponavljal, dejanja, ki ga sploh ni
               storil. In tudi vsi ostali fantje. Enega strokovnjaka, ki ga je pogledal, ki ga je
               testiral, ki je opravil z njim razgovor in je ugotovil, da so osebnostne lastnosti
               naših fantov takšne, da so morali zaradi tega biti 28 dni v priporu.</p>
               <p>Mi smo pisali prošnje, vloge, da naj dajo fante v hišni pripor, če so res storili ne
               vem kaj. Vse je bilo zavrnjeno. Na podlagi zdravniških potrdil smo želeli, da bi šli
               v hišne pripore, ker se mi zdi, da bi tam lažje poskrbela za dieto mojega sina, ki je
               pa zelo zahtevna, pa žal nam ni bilo ugodeno. Na Silvestrovo, ob treh popoldan so
               bili fantje spuščeni. Takrat smo mislili, da smo vsega hudega rešeni. Žal sem pač
               naivna, moram danes temu reči, ker sem verjela v pravno državo in zaupala v sodišča
               ampak moram povedati, da 8. januarja, ko so se začele obravnave… fante so dali v
               skupino, skupino v kateri se niso poznali, bili prijeti na različnih koncih mesta, so
               bili skupina, ki je preprečevala uradni osebi uradno dejanje in smo dali skozi 32
               obravnav, na katerih so fantje sedeli od devetih zjutraj, pa tudi do pol osmih zvečer
               z dvema po 20 minutnima pavzama, kar se mi je zdelo za te mlade fante… ne vem se
               izraziti… skrajno nečloveško, no. Zato, ker biti skoncentriran toliko časa in
               podajati izjave. Sodnica je v sodbi napisala, da so fantje bili sami sebi v
               nasprotju. Fantje so govorili, da so bili skupini. Seveda Maribora je bilo takrat 10
               tisoč ljudi. To je bila skupina. Avtomatsko so se temu tako izrazili. Vse je bilo
               obrnjeno proti njim. Žal pa moram povedati, da so nekateri policisti pričali proti
               njim in sicer tako, da je bilo ugotovljeno, da so krivo pričali. Zanima me kaj se je
               zgodilo s temi policisti. Ali potem res še lahko verjamemo policistom, ki so trdili,
               da so videli v temi fante, da so imeli vizualni kontakt preko mosta z njimi, da so
               videli čez te vezirje. Moram poudariti, da ostro obsojam nasilje in da večina fantov
               ni bila nikoli vpletenih v nobene prekrške in tukaj so jih pa označili različne so
               imeli vzdevke, če temu tako rečem, protestniki. Ne vem, 'kriminalci', 'huligani'.</p>
               <p>Ni lahko iti po cesti in se nekako srečevati z ljudmi, ko se v večeru pojavlja tvoj
               sin kot huligan. Jaz sem s sinom doma na štiri oči opravila razgovor, v katerem mi je
               rekel: »Mami, jaz nisem naredil nič tega večera. Bil sem na protestih,<stage type="mag"/> <stage>(nadaljevanje)</stage> opazoval sem in če bi kar koli
               storil, verjemi bi bežali, mi pa nismo bežali. In bili so prijeti na brutalen način,
               tudi fizično so z njimi obračunali, večina jih je imela poškodbe podplutbe. Bili so
               priprti eni trideset, eni osemindvajset, eni dvajset, različno, odvisno od tega kako
               so spisali te obtožnice pa katerih so jih potem ponovno strpali v pripor. Mislim, da
               je pripor ena najtežjih oblik odvzema svobode, če temu tako rečem. Kaj je to pustilo
               na fantih, kaj to pomeni za njihovo prihodnost? Kaj pomeni, če bodo označeni, odnosno
               so označeni kot huligani in kriminalci, kakšna prihodnost jih čaka, kakšne možnosti
               imajo za zaposlitev? Kaj to pomeni za našo družino, za vse naše družine, kaj to
               pomeni finančno za nas, da smo si najemali odvetnike? Da smo peljali dvaintrideset
               sodnih obravnav? Da je sodnica napisala v sodbo, da so fantje sposobni nositi
               stroške, ker so zdravi… Dajte jim službo potem bodo pa vrnili ta denar.</p>
               <p>Moram reči, da smo iskreno in globoko razočarani nad sistemom, zato smo se tudi
               odločili, ko so nas iz svobode vstajnikov nekako pozvali in nas povezali. Starši
               nismo bili povezani, starši nismo vedeli kam se naj obrnemo, nismo vedeli na koga se
               naj obrnemo in kako se naj obnašamo v dani situaciji. Žal mi je, da država nekako ne
               zavzame stališča in se zavzame za vsakega državljana. Naši fantje so izviseli.</p>
               <p>Jaz žal, če bi imela možnost bi mojega sina poslala v tujino ampak on je žal takšen
               patriot, da še vedno verjame. Mi še vedno obesimo za državni praznik zastavo, zato
               ker njemu država nekaj pomeni. Rad bi postal poklicni gasilec pa ne verjamem, da bo
               zdaj ob tej obsodbi, ki jo ima, imel to možnost. Meni je vseeno kdo je napisal to
               anonimko samo če so imeli obraz to spisati naj imajo obraz tudi in se naj pokažejo.
               Naj dajo skozi kalvarijo, ki smo jo dali mi. Nobenemu je ne privoščim sploh pa ne, ko
               ti otrok doma v solzah pove, da ni naredil nobenega dejanja za katerega ga obsojajo.
               In se mi zdi skrajno ne »fer«, da je sodnica od prvega dne bila naperjena proti
               fantom. Sedela sem na sodnih obravnavah, nikoli prej v življenju nisem bila na
               sodišču, ne morem verjeti, da se je kaj takšnega lahko dogajalo. In če je, in če
               obstaja kje kakšen sodnik bi bila zelo vesela, da se fantom sodi dejansko po tem, po
               pravici. V obtožnici jim je pisalo da imajo nesporne fotografije in helikopterske
               posnetke iz katerih je razvidno, da so fantje ta dejanja počeli. Sedela sem na
               sodišču, ko smo gledali te posnetke. Eno uro smo gledali v temo slišali samo vzklike
               in parole iz protestov in ko je obramba vprašala zakaj gledamo to je tožilec dejal,
               da bomo dobili vtis kako je bilo na protestih.</p>
               <p>Ne morem vam niti povedati, ko smo gledali helikopterske posnetke, enega fanta se ni
               prepoznalo, iz teh posnetkov. To so bele silhuete v katerih se je videlo premike
               ljudi, enega fanta se ni dalo prepoznati v tej množici, enega posnetka niso imeli,
               čeprav so policisti potem sami dejali, da ko so pisali te obtožnice slikovnega in
               tega materiala sploh niso imeli na vpogled, to so dobili šele kasneje. </p>
               <p>Moram reči, da smo skrajno razočarani, hkrati pa sem hvaležna, da sem danes lahko
               prišla sem, da sem vam lahko to povedala. Zato, ker sem v prvi vrsti, tako kot sem
               rekla mama in bom to ostala dokler bo moj otrok nekje. Mislim, da je to, to.
               Hvala.</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp13">

               <speaker>PREDSEDNICA EVA IRGL:</speaker>

               <p>Najlepša hvala. Hvala, ker ste delili to zgodbo z nami. </p>
               <p>Mislim da je želel proceduralno gospod Breznik potem pa bom zaključila oziroma
               prekinila sejo. Izvolite, gospod Breznik.</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp14">

               <speaker>FRANC BREZNIK (PS SDS):</speaker>

               <p>Spoštovana predsednica, hvala za besedo.</p>
               <p>Jaz bi, res sem prisluhnil vaši zgodbi, mislim da je poučna. Sam moram<stage type="mag"/> <stage>(nadaljevanje)</stage> priznati, da sem proteste
               spremljal, morda ne iz prvih vrst ampak vseeno. Verjamem, da so protesti, ki so
               naperjeni proti ljudem, ki delajo ljudem krivico, soljudem, da so legitimni seveda
               sam nikoli nisem podpiral nasilja.</p>
               <p>Bi pa rad dodal nekaj, vedno sem bil bolj operativen. Jaz sem prisluhnil ampak rad bi
               povedal, da tisti, ki so predlagali današnjo sejo so člani operativne vlade. Niso
               člani ampak so člani koalicije, ki imajo operativno vlado. Poglejte, gospa, če bi bil
               jaz trenutno v koaliciji poslanec bi takoj mojega ministra poklical ali je to za
               notranje zadeve ali za pravosodje, bi se sestali z vami na Vladi, bi takoj sprožili
               notranjo preiskavo v policiji, takoj, v temu trenutku, ne bi vas vlačili ob osmih
               zjutraj sem na komisijo in bi takoj preko te preiskave z vsemi tistimi kontra dokazi,
               ki jih imate sprožil notranjo preiskavo v policiji. Ravno zaradi tega, ker je med tem
               časom se sklenila vlada torej imamo sedaj drugega notranjega ministra, ki lahko vidi
               ali je bivši notranji ravnal pristransko ali je ravnal v skladu z nekimi normami, v
               skladu tudi s tisto silo na protestih ali se je zoperstavil z dosti večjo silo ali s
               približno enako silo ali je uporabil, ali je prekoračil tudi glede sredstev, torej
               materialno tehničnih sredstev svoja pooblastila na protestih in to bi lahko odkrili.
               Imajo notranjega ministra, državljanska lista ima notranjega ministra, ima celo
               pravosodnega ministra, ki / Nerazumljivo./ opcije.</p>
               <p>Torej, lahko bi sprožili, v temu trenutku točno to in lahko bi na operativno čim
               najkrajšem času dosegli morda neko spremembo. Mi vas danes poslušamo, želimo ni bi
               jaz to tudi predlagal v okviru svojega proceduralnega torej za tisto kar sem se
               zavzel torej repliko, proceduralnega vprašanja, da bi prosil, da imamo to relevantno
               vlado in bi tudi predlagal, gospa predsednica, da dava eno, ne vem, eno mnenje, kakor
               koli da Vlada v temu trenutku takoj postopa in da sproži notranjo preiskavo. In bo to
               na najhitrejši način lahko vam dalo vsaj neko zadoščenje ali pa neko operativno
               možnost, da pridete resnici do dna, kar mislim, da je vaš cilj, legitimen cilj.</p>
               <p>Najlepša hvala.</p>
            </sp>
            <sp xml:id="SDT6-KZPTZČPIEM-nujna-18-2014-04-28.sp15">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospod Breznik za to.</p>
               <p>Sedaj pa prekinjam sejo in o nadaljevanju boste obveščeni. Srečno. <stage>(SEJA JE BILA
                  PREKINJENA 28. APRILA 2014 OB 8.48.)</stage>
               </p>
            </sp>
         </div>
      </body>
   </text>
</TEI>
