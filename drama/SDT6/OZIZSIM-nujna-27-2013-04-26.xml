<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZIZŠIM-nujna-27-2013-04-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E05D47C7CA4B5CFFC1257D1F005A7302</idno>
               <idno type="custom" subtype="day">7904A45774E882D1C1257B590030BE04</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=7904A45774E882D1C1257B590030BE04</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZIZŠIM-nujna-27-2013-04-26.OZIZŠIM" n="27">
               <name>nujna seja</name>
               <date when="2013-04-26"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZIZŠIM-nujna-27-2013-04-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZIZŠIM-nujna-27-2013-04-26.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">27. nujna seja</stage>
            <stage type="date">(26. april 2013)</stage>
            <stage type="chairman">Sejo je vodil Jožef Kavtičnik, predsednik odbora.</stage>
            <stage type="time">Seja se je pričela ob 8.30. </stage>


            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Dobro jutro vsem prisotnim! Pričenjam 27. nujno sejo Odbora za izobraževanje,
               znanost, šport in mladino. Vse članice in člane ter prisotne lepo pozdravljam!</p>
               <p>Obveščam vas, da so zadržani in se seje ne morejo udeležiti naslednji člani: Laszlo
               Göncz.  Poslanca Andreja Čuša
               nadomešča poslanec Zvonko Lah. Med nami pa pozdravljam novo članico odbora mag.
               Mirjam Bon Klajnšček.</p>
               <p>Obveščam vas, da so danes na seji prisotni s strani Ministrstva za finance gospa
               Irena Roštan, z Ministrstva za izobraževanje, znanost in šport dr. Mirko Pečarič,
               Urad za makroekonomske analize in razvoj pa predstavlja<gap n="..."/> Prosim? Je kdo tukaj?
               Torej, vabili smo jih, morda se nam bodo še pridružili.</p>
               <p>S sklicem seje ste prejeli dnevni red: Osnutek nacionalnega reformnega programa za
               leto 2013-2014. Ker v poslovniškem roku nismo prejeli predlogov za spremembo dnevnega
               reda, je določen, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - OSNUTEK NACIONALNEGA REFORMNEGA PROGRAMA
                  ZA LETO 2013-2014.</title>
               </p>
               <p>Gradivo ste prejeli 24.4.2013 in je bilo objavljeno na spletni strani Državnega
               zbora. Vlada se je seznanila s predlogom nacionalnega programa in pooblastila
               Ministrstvo za finance, da ga posreduje v usklajevanje Državnemu zboru in
               Ekonomsko-socialnemu svetu. Vlada bo usklajeno besedilo določila po vseh
               procedurah.</p>
               <p>Predlagam, da nam predlog za uvod predstavi Ministrstvo za finance. Prosim, da se
               vsak govorec prijavi in predstavi, zaradi magnetograma.</p>
            </sp>
            <sp who="SDT6:MavkoMitja">

               <speaker>MITJA MAVKO:</speaker>

               <p>Hvala lepa, predsedujoči. <stage>(Mitja Mavko, državni sekretar Ministrstva za finance.)</stage></p>
               <p>Kot ste sami omenili, pred vami je osnutek Nacionalnega reformnega programa, ki ga je
               v torek sprejela Vlada in ga posredovala, kot je to navada vsako leto, v proces
               konzultacij, predvsem s pristojnimi odbori Državnega zbora in Ekonomsko-socialnim
               svetom, s socialnimi partnerji. Če dovolite, bi z našega vidika predstavil najprej
               pregled dokumenta, strukturo in ključne reformne ukrepe, ki so predvideni v
               naslednjem srednjeročnem obdobju, potem bi pa besedo predal kolegu z Ministrstva za
               izobraževanje, ki bo mogoče bolj specifično predstavil ukrepe, ki zadevajo ta
               odbor.</p>
               <p>Kot rečeno, Nacionalni reformni program je eden izmed dveh ključnih dokumentov, ki ju
               mora pripraviti vsaka država članica na začetku postopka tako imenovanega evropskega
               semestra, gre za usklajevanje makroekonomskih politik na EU ravni. Skupaj s programom
               stabilnosti ju mora vsaka država članica posredovati Evropski komisiji in Svetu EU do
               konca aprila. Pri nas je letos izjemoma odobren zamik zaradi nastopa mandata nove
               Vlade, tako bomo to naredili v začetku maja.</p>
               <p>Letos je prvič predpisana struktura dokumenta, ki v začetku povzema makroekonomski
               okvir, ki mu je priča vsaka država, kot boste videli iz dokumenta, ki je pripravljen
               na podlagi UMAR-jevega prispevka. V naslednjem srednjeročnem obdobju predvidevamo
               zmerno okrevanje,  torej, letos
               se nadaljujejo negativne stopnje rasti v gospodarstvu. Napoved Umarja je za 1,9%
               padec BDP, ki pa se potem drugo leto približno stabilizira in s stopnjami rastmi med
               1 in 2% v letih 2015 in 2016 nadaljuje. Drugi del dokumenta naslavlja priporočila, ki
               jih je Slovenija dobila v preteklem letu. Slovenija je lani prejela 7 priporočil v
               okviru evropskega semestra. Ta se nanašajo večinoma na potrebo po nadaljnji
               javnofinančni konsolidaciji, na ukrepanje na področju bančnega sektorja, na
               izboljšavah v poslovnem okolju ter kar nekaj priporočil na področju urejanja trga
               dela. Slovenija v dokumentu predstavi napredek na vseh teh 7 področjih in mi menimo,
               da je bil napredek narejen na vsakem od teh 7 področij, kar še ni bilo narejeno, pa
               potem predstavljamo naprej v poglavju, ki je ključno in to je ukrepi za naprej, to je
               v 6 poglavju, kjer so navedena ključna področja, kjer je ukrepanje še potrebno.</p>
               <p>Na tem mestu velja opozoriti, da je v postopku ocen držav članic s strani Evropske
               komisije v letošnjem letu Evropska komisija prvič tudi resneje pripravila analizo
               makroekonomskih neravnotežij v državah članicah. In Slovenija je bila skupaj s še eno
               državo članico, to je Španijo, s strani Evropske komisije pripoznana, kot država, ki
               ima presežna makroekonomska neravnovesja. Evropska komisija se je odločila, da v
               danem trenutku ne sproža še nadaljnjih postopkov, ki so po veljavni ureditvi sicer
               možni, temveč da tako Sloveniji kot Španiji priložnost, da v teh ključnih dokumentih
               predstavita kako bosta ukrepali na področjih, ki se nanašajo na makroekonomska
               neravnotežja in s tem pričujočim dokumentom želi vlada to nasloviti. Ključna
               področja, ki so vir nestabilnosti v slovenskem makroekonomskem okolju so nam vsem
               poznana. To je bančni sistem, kjer vlada napoveduje nadaljnje hitro ukrepanje na
               področju stabilizacije s hitro izpeljavo postopkov v zvezi s slabo banko. Tako, kot
               je bilo predvideno v obstoječem zakonodajnem okviru. Drugo področje, ki je izrazito
               problematično v makroekonomskem okolju je prevelika zadolženost slovenskega
               podjetniškega sektorja. Tretje področje, ki je nadaljnje problematično je cel sklop
               poslovnega okolja. Tu so zadeve večplastne, od sistema določanja plač v gospodarstvu
               do insolventne zakonodaje do odpravljanja administrativnih ovir. Evropska komisija
               nadalje priporoča tudi po sprejeti reformi trga dela ukrepe na specifičnih področjih,
               kjer bi bilo nadaljnje ukrepanje potrebno. Del tega se nanaša na urejanje reguliranih
               poklicev, del tega na odpravljanje segmentacije na trgu dela, predvsem zaradi vpliva
               študentskega dela.</p>
               <p>Toliko z moje strani uvodoma. Pa bi predlagal, če kolega Ministrstva za izobraževanje
               doda konkretne ukrepe s tega področja.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za povedano.</p>
               <p>Besedo predajam predstavniku Ministrstva za izobraževanje dr. Mirku Pečariču.</p>
               <p>Prosim.</p>
            </sp>
            <sp who="SDT6:PečaričMirko">

               <speaker>DR. MIRKO PEČARIČ:</speaker>

               <p>Hvala, predsednik, za besedo.</p>
               <p>Torej, v okviru našega ministrstva smo bili zadolženi, da predstavimo konkretne
               spodbude, ukrepe s področja, kot prvo raziskav in razvoja. Tukaj vemo, da je prvi
               cilj evropske strategije 
               vlaganje treh procentov BDP-ja v raziskave in razvoj do leta 2020. Podatki iz leta
               2011 kažejo, da porabimo za to področje pri nas 2,47 % BDP-ja, skratka temu cilju se
               počasi približujemo. Največ sredstev k vsem tem izdatkom so seveda prispevale
               gospodarske družbe, se pravi zasebni sektor, približno 62 %, državni viri 31 in pa
               sredstva iz tujine 7 %. Ob zmanjšanju integralnega proračuna seveda so pomemben vir
               hkrati seveda tudi razna druga sredstva, se pravi, predvsem sredstva iz strukturnih
               skladov in pa učinkovitejša raba razpoložljivih sredstev. Kot partner se seveda
               ministrstvo vključuje v različne raziskovalne projekte na ravni Evropske unije, kjer
               poskušamo pač s kombiniranjem nacionalnih in evropskih sredstev priti do čim boljše
               oziroma optimalne rabe razpoložljivih sredstev. Naj povem, da prek povezovanja in
               izgradnje raziskovalne infrastrukture, vzpostavljamo pogoje, kjer se bodo
               raziskovalnim organizacijam pač povečale možnosti za konkretnejše sodelovanje z
               gospodarstvom. V tem okviru mislim predvsem na projekte evropskega raziskovalnega
               prostora oziroma ERANET projekte, kjer sodelujejo tudi podjetja. Seveda s tem se
               ustvarja ta tako imenovani trikotnik znanja med izobraževanjem, raziskavami in pa
               podjetništvom. V okviru teh ERANET projektov v letošnjem letu ministrstvo načrtuje
               vključitev v štiri takšne tovrstne projekte in pa seveda želi si nadaljevati razpise
               v že potekajočih projektih in s tem povezanih skupnim načrtovanjem za boljšo uporabo
               raziskovalnih resursov. V okviru oziroma cilj, eden izmed ciljev raziskovalne in
               inovacijske strategije razvoja Slovenije 2011-2020 je tudi okrepiti spodbude za
               povečanje zasebnega vlaganja v raziskave in razvoj. V tem delu bo približno 60 %
               sredstev namenjenih v projekte sodelovanje z gospodarstvom. Potem nadaljevali bomo s
               spodbujanjem zaposlovanja oziroma usposabljanjem raziskovalcev in razvojnikov v
               gospodarstvu. Pripravlja se tudi nov razpis za sofinanciranje mladih raziskovalcev,
               tako da jih bomo poskušali čim več izmed njih ohraniti na, bi rekel, na domačih tleh
               oziroma v okviru dejavnosti za katere so se seveda tudi izobraževali in usposabljali.
               V kontekstu izboljševanja institucionalnega okolja bomo vzpostavili novo mrežo v
               okviru obzorja 2020. V okviru povezovanja raziskovalne infrastruktura, tako imenovana
               ES Free se pa izvaja načrt razvoja raziskovalnih infrastruktur, kjer naj bi bilo v
               letih 2013 in 2014 realiziranih pet projektov. Toliko v okviru raziskav in
               razvoja.</p>
               <p>Če preidem na področje izobraževanja. Torej cilj iz strategije, eden od ciljev je s
               področja izobraževanja, da se ne bi delež, da delež zgodnjih osipnikov naj ne bi
               presegal 5 %. Tukaj Slovenija beleži iz leta 2011 4,2 %, torej skorajda da dosegamo
               ta cilj, pri čemer si seveda pomagamo z vrsto ukrepi, ki so se izkazala kot
               učinkovita, uspešna, od učne pomoči, dopolnilnega pouka, notranje diferenciacije
               pouka, podaljšanja, osnovnošolskega izobraževanja, individualnega načrt
               izobraževanja. Skratka, ti ukrepi tečejo in kot vidimo po rezultatih so tudi uspešni.
               Poleg tega seveda so tudi na voljo drugi ukrepi za nizek delež osipnikov. Torej, da
               se lahko tudi ostali vključijo, kdor je končal recimo 7. razred osnovne šole in
               izpolnil osnovnošolsko obveznosti in izpolnjuje ostale pogoje se lahko vključi v
               nadaljnji postopek izobraževanja oziroma dokončanja svoje izobrazbe. Tukaj bi v
               okviru te preventivne naravnanosti v osnovnih in srednjih šolah poudaril program
               projektnega učenja mladih, ki je namenjen torej mladim med 15-im in 25-letom, torej,
               ki so, torej nekako izpadli iz različnih razlogov iz tega šolskega sistema in si
               seveda po določenem obdobju želijo doseči javno veljavno izobrazbo. Načrtuje se tudi
               izvajanje programov, kjer bi povečali fleksibilnost samih programov,  npr. eden od delovnih naslovov bi
               lahko bil <q>"Šola druge priložnosti"</q> in da bi povečali odprtost izobraževalnih poti in
               dvignili ustrezno razen pismenosti, tako v klasičnem smislu kot v e-oblikah.</p>
               <p>Naslednji cilj je, da naj bi 40% mlajše populacije med 30 in 34 letom imelo terciarno
               izobrazbo. Tudi tukaj smo dokaj blizu temu cilju. Torej v letu 2011 smo beležili
               37,9%, v drugem četrtletju v letu 2012 pa se je ta procent dvignil na 39,1%. Torej v
               tem okviru bomo poskušali doseči ta cilj tudi z ukrepi, ki so že na voljo, od
               ohranjanja in povečanja visoke dostopnosti visokošolskega izobraževanja, z ukrepi za
               povečanje učinkovitosti študija, zagotavljanjem brezplačnega rednega študija na prvi
               in drugi stopnji enkrat vsaj v življenju. Torej, potem z vključevanjem manj
               zastopanih oziroma depriviligiranih skupin prebivalstva v visoko šolstvo z
               vzpostavitvijo transparentnega sistema socialnih transferjev za študij z izboljšanjem
               samih pogojev za študij in pogojev za koriščenje pravic, ki izhajajo iz statusa
               študenta. Vsi ti ukrepi so predvideni tudi v Resoluciji nacionalnega programa
               2011-2020. Ob tem bi omenil še projekt EVŠ, torej informacijski sistem, ki omogoča
               preglednost in spremljanje visokošolskega prostora v Sloveniji. Torej, v okviru tega
               projekta bomo program beležil vse informacije o javnih visokošolskih zavodih, o
               programih, študentih, diplomantih in s tem omogočal enoten pregled oziroma enotno
               vstopno točko za vse tudi ostale pravice, ki so povezane s statusom študenta.
               Skratka, ta informacijski sistem je, bi rekel, nek doprinos, pomoč k sami gospodarski
               situaciji, predvsem s tega vidika, ker naj bi preprečeval tako imenovane fiktivne
               vpise in iz tega izvirajoče vse posredne pravice, ki izhajajo iz statusa študenta.
               Kot rečeno, Slovenija bo s tem pridobila nek centralni vir podatkov o statusu
               študentov in druge podatke, ki so potrebni za preverjanje pravic do študija in
               finančnih pomoči. Hvala lepa.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. Prehajamo na razpravo članic in članov odbora. Če ima kdo željo po
               razpravi naj se prijavi. Kolegica Novak.</p>
            </sp>
            <sp who="SDT6:NovakLjudmila">

               <speaker>LJUDMILA NOVAK (PS NSi):</speaker>

               <p>Nekoč sem poslušala nemškega strokovnjaka, ki se veliko ukvarja tudi z
               izobraževanjem, in mi je za vedno ostal stavek, da neka izobrazba je dobra šele
               takrat, ko si sposoben s to izobrazbo ustvariti zase in še za nekoga delovno mesto.
               In se mi zdi, da v naši družbi, ko je sploh pomanjkanje tega občutka ali želje po
               podjetništvu in podjetnosti, da bi morali to hkrati, tudi sicer sem videla, da so
               tudi ti cilji zapisani notri. Ampak mislim, da bi morali to še posebej okrepiti.
               Najprej usposabljanje, izobraževanje za poklice, ki jih dejansko potrebujemo v naši
               družbi in potem tudi možnost, da nekdo, ki se izobrazi, da je podjeten, pripravljen
               tudi ustvariti zase delovno mesto. Vemo, da, še posebej za mlade, jih kronično
               primanjkuje. In mislim, da na ta način s spodbujanjem pri ustanavljanju malih in
               srednjih podjetij lahko veliko naredimo za našo družbo. In potem tudi še tesnejše
               povezovanje izobraževanja in našega gospodarstva. Vemo, da imajo najboljša podjetja
               svoje razvojne centre, nekatera pa si tega ne morejo privoščiti. In predvsem v takem
               primeru se mi zdi zelo nujno, da se izobraževanje še tesneje povezuje z
               gospodarstvom.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. Gospa mag. Majda Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo. Jaz se ne bom spuščala v tisti del, ki nam ga je pojasnjeval državni
               sekretar iz Ministrstva  za
               finance zaradi tega, ker je jasno, da je okvir določen in vanj posegam, ni mogoče.
               Mene bolj zanima vsebina, ki zapolnjuje ta okvir, in ker je pač to delovno področje
               našega odbora, bi se usmerila predvsem na izobraževanje, znanost in raziskave. Tisto
               kar berem v tem nacionalnem reformnem programu, je zame predvsem pomembno to, da iz
               njega razbiram odmik od razmišljanja, da je izobraževanje, znanost, pa seveda jaz bom
               dodala tudi kultura, pa šport, stvar porabe. Tukaj pa v tem programu berem, da lahko
               ti segmenti tudi pomembno pripomorejo ne tudi, ampak pomembno pripomorejo k razvoju
               pa tudi ustvarjanju novih zaposlitvenih možnosti in zaradi tega sem v tem delu zelo
               zadovoljna in tudi mislim, da bi evropska presoja morala bolj poudarjati tisto, kar
               smo v naših razmerah Že dosegli in po čemer presegamo Evropo. To je predvsem delež
               osipnikov pod 5%. To že leta traja, da imamo delež osipnikov manjši, kar pomeni
               zavestno ustvarjanje poti za izobraževanje in do izobraževanje in to gre ravno v
               tisti smeri, kako posamezniku omogočamo, da se vključuje v trg dela, ker je vprašanje
               ali je vsak zgodnji izstop iz izobraževanja res zacementirana karierna pot ali
               stopnja preko katere posameznik več ne more in to v tem nacionalnem programu je zame
               silno pomembna stvar. če nadaljujem tam, kjer je gospa podpredsednica odbora končala,
               namreč koliko je posameznik sposoben ustvarjati zaposlitvene možnosti zase, bom pa iz
               izobraževanja segla v področje kulture, ker se kultura s tem ne bo posebej ukvarjala,
               če berete tam v tistem šestem poglavju, kjer so posebne možnosti, tudi vidite, da se
               odpirajo priložnosti ali da ta Vlada vidi priložnosti za samo zaposlene, za sklepanje
               pogodb z javnimi zavodi. v preteklosti je bila ravno ta možnost zelo zaprta in
               ogroženost samozaposlenih v kulturi, zlasti v kulturi je bila precejšnja. Še nova
               zakonodaja, pokojninska, pa je dodatno ošibila ta segment. Zdaj jaz ne bom o kulturi
               več govorila, ampak tam se mi zdi, je mogoče brati tudi tisto, kar je zadnjič bilo
               mogoče slišati, spoštovani predsednik, ko sva se s komisarko Redingovo sešla, kako se
               odpirajo te možnosti tudi v okviru Evropske unije v naslednje finančne perspektive,
               kako se povečujejo sredstva v Evropskem proračunu, ravno za področje kulture in tudi
               področje izobraževanja. Toliko glede tega.</p>
               <p>Se mi pa zdi v redu, da se je pretreslo nekatere ali pregledano nekatere zahteve
               prejšnjega nacionalnega reformnega programa iz leta 2012, 2013 in tukaj dodalo, kjer
               je za razvoj Slovenije bistveno in tukaj je bilo že omenjeno s strani državnega
               sekretarja dr. Pečariča, pri vlaganjih v raziskave in razvoj. On je citiral podatek
               iz leta 2011. Jaz bi pa opozorila, da vidim razliko v letu 2013 ravno v tem, da
               napoveduje povečanje obsega sredstev za raziskave in razvoj po letu osipa sredstev.
               Ker, če tako gledamo, se boste spomnili, rebalans je za leto 2012, je na postavki
               raziskovalni programi in projekti znižal sredstva za skoraj 10 milijonov. Pri
               agregatu znanstvene in raziskovalne dejavnosti pa skoraj za 30 milijonov. To pomeni,
               da je zdaj vendarle v raziskavi in razvoj usmerjen pogled, in če spet iz leta 2011
               izhajam,  ko je bil 0,96% bruto
               domačega proizvoda iz javnih sredstev za raziskave in razvoj namenjeno, cilj je pa 1%
               iz javnih sredstev, 2% pa iz zasebnih oziroma iz virov gospodarskih družb, se mi zdi,
               da se znova bližamo bolj tisti meji, ki je postavljena tudi v evropskih strateških
               dokumentih.</p>
               <p>No, zelo močna je tudi zaveza Vlade pri promociji poklicnega izobraževanja in
               tesnejšemu povezovanju izobraževalnih institucij z gospodarstvom. Vidim odprto pot
               tudi v tistem, da se manjši raziskovalni inštituti vpenjajo v univerze. Torej, cela
               vrsta takih ukrepov je, ki jih je mogoče vendarle videti, da ta načelna usmeritev v
               dvig kakovosti visokega šolstva in poudarek raziskovalni dejavnosti najde na
               različnih mestih ustrezne odgovore.</p>
               <p>Seveda nisem omenila vsega, kar je v tem programu mogoče prebrati. Zdi se mi, še
               enkrat, odločilnega pomena, da sledimo temeljnemu strateškemu dokumentu s tega
               področja, to je Nacionalni program visokega šolstva ter raziskovalne in inovacijske
               strategije Slovenije, da je dobilo zelo pomembno mesto tudi vseživljenjsko učenje in
               da ob skrbi za odličnost, kakovost in prebojnost ne pozabljamo tudi na tiste, ki jih
               življenje pušča ob robu in jim z vseživljenjskim učenjem ter z nekaterimi drugimi
               ukrepi omogočamo v okviru tistega poglavja <q>"zaposlovanje"</q> vključevanje, da dobijo
               tudi tisto, kar je za to, da si dejaven, silno pomembno, boljšo samopodobo. Zato bi
               si želela, da bi to, kar je zapisano v Nacionalnem reformnem programu za leti 2013 in
               2014 lahko ob pregledu ugotovili, da je večino tega, kar je zapisano, tudi doseženo.
               Hvala.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. </p>
               <p>Želi še kdo? Kolega Dragan Bosnić, prosim.</p>
            </sp>
            <sp who="SDT6:BosnićDragan">

               <speaker>DRAGAN BOSNIĆ (PS PS):</speaker>

               <p>Za začetek, ta prva opcija, in sicer vlaganje v raziskave in razvoj ter povezava, o
               čemer je kolegica Novakova govorila. Meni je še v spominu vprašanje, ki ga je sedanji
               minister Stepišnik naslovil na prejšnjega ministra, gospoda Žigo Turka, ko sta ravno
               o tem debatirala in sta se ujela glede tega bazena gospodarstva, ki bi dalo neko
               pobudo in potem neke smernice. Tako da to vidim dobesedno kot neko realizacijo
               nadaljevanja tega, kar je zagotovo dobro, pa tudi znesek, ki se tu predvideva.</p>
               <p>Bi pa na eno drugo stvar opozoril, in sicer na ta osip, 5% delež. Mi namreč tu
               sledimo v Nacionalnem reformnem programu nekemu zakonu minimuma, pa ne bi želel, da
               me narobe razumete. Gre za to, da se z vsemi temi metodami in metodologijo
               dopolnilnega pouka, diferenciacij in podobno, da se pomaga tistim 5% v Gausu, da
               gredo naprej po logiki in nihče naj ne bi ostal zadaj. Mogoče bi osebno raje videl še
               neko naravnanost na tistih 5, se pravi, na tistih 5 proti vrhu, kjer bi tudi s temi
               programi njih dodatno premaknili še naprej. Seveda, stvar prioritete pri tem programu
               je ravno v tem, da se ta osip manjša, da vsak najde nekaj, za kar je sposoben oziroma
               se potem ustrezno izobrazi. Namreč mislim, da pri teh 5% zgoraj mogoče zadeva ni
               najbolj zaživela in nekako čakajo tiste, da se pri tej notranji diferenciaciji
               ulovijo. To bi mogoče kot neko vizijo,  če na ta način gledam ta program, mogoče kazalo na nek
               način z nekim by passom tudi spraviti v sistem. Z bolonjsko pa je bil že v štartu
               mogoče nek problem, ki ni bil dorečen. Spomnimo se samo terminov <q>" bachelor of
               science"</q> in podobnih, ki se vlečejo iz nekega obdobja, pa še do zdaj niso razčiščeni.
               Toliko pač moj neki pomislek na sicer sam NRP, ki se mi pa zdi o.k. Hvala.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. Besedo dajem kolegu Zvonku Lahu. Prosim.</p>
            </sp>
            <sp who="SDT6:LahZvonko">

               <speaker>ZVONKO LAH (PS SDS):</speaker>

               <p>Hvala lepa, gospod predsednik, za besedo. Jaz nisem član tega odbora, ampak današnja
               tema mislim, da je tako splošna, da ko sem zadnji dve razpravi poslušal o finesah, o
               kulturi, tukaj notri v tem gradivu pa piše, da smo v takšnem razkoraku in bo verjetno
               tak šok prišel pri financiranju, tudi izobraževanja, da je potrebno verjetno začeti
               razmišljati od temeljev, ne o finesah, o osipih 5% gor ali dol. Bom samo primer
               povedal, da smo imeli v Novem mestu okroglo mizo okoli izobraževanje. Je en dvakratni
               doktor, ki je že 30 let profesor, razlagal tako: <q>"Ne vem kaj delajo v osnovnih šolah
               in v srednjih šolah, vendar to kar pride na fakultete, kar na koncu tudi diplomira
               samo 10% bi jih moralo diplomirati, da bi imeli prave strokovnjake, nič več, pa gre
               vse skozi. In tisti, ki imajo diplomo, potem mislijo, da vse znajo, pa ne znajo nič.
               Mi izobražujemo samo visoko usposobljene sužnje. Če pogledamo strukturo našega
               gospodarstva izvozno usmerjeno. Kaj mi delamo? Kaj je Revoz Novo mesto? Kaj je TPV,
               pa ne vem kaj še vse? Razen Krke v Novem mestu, ki ima svoj razvoj in je tudi firma.
               Od Revoza družba nima nič, samo zaposlene, ves kapital gre v Francijo. In kar se tiče
               zaposlovanja. Moja nečakinja je delala na podjetju za posredovanje zaposlenih in je
               rekla: "</q>Ne TPV, ne Revoz, ne Krka ne zaposluje diplomantov novomeških fakultet, ne
               smem niti ponuditi, ker drugič ne bodo več spraševali, samo univerzitetna izobrazba
               iz Ljubljane.<q>" Direktor gradbenega podjetja, eden redkih, ki se je še obdržal, je
               rekel: "</q>Pri nas tisti, ki ima spredaj dr ga ne vzamemo v službo. Mi rabimo človeka,
               operativca, ki zna kaj narediti, ne takšne, ki misijo, da vse znajo." On mi je sam
               povedal. In poglejte koliko imajo takšnih zaposlenih. On rabi človeka za teren, ki se
               znajde, ki zna kaj narediti, ki je v praksi tudi kaj naredil. S tem podpiram razpravo
               kolegice. Pa poglejmo ven, poglejmo v Avstrijo, 1500 evrov je nagrada vajenca v
               tretjem letniku, več kot je potem plača v podjetju. Starši takšnih so ponosni, da se
               otroci izučijo, da nekaj znajo narediti. Sam sem bil 17 let obrtnik in 13 let župan
               in ne mi govoriti o stvareh kako raziskave, znanje, ne vem kam gremo. Jaz sam sem
               najprej v podjetju risal, konstruiral, potem sem pa začel z obrtjo in največje
               veselje pri meni je bilo, ko sem tisto kar sem risal par let v firmah znal tudi
               narediti in da je bila stranka s tem zadovoljna. To je bil zame največji uspeh, več
               kot ne vem kakšen dobiček od tistega, ko sem plačilo dobil od svojega dela. Imam tri
               otroke in meni ni cilj, da bodo otroci imeli dobro službo, da jih bom zaposlil, ampak mi je cilj, da znajo kaj
               narediti. In dva od treh si že sama praktično ustvarjata svoj prihodek. In tako
               moramo gledati tudi naprej. Osnovna izobrazba, pravijo, srednješolska je dovolj.
               Potem izobrazba naprej mora biti pa znanje, uporabno, ki ga lahko pri svojem delu
               potem sam nadgrajuje in vsak posameznik in je bolj uspešen. Ne pa kar tako na zalogo,
               pa še družboslovne smeri v glavnem.</p>
               <p>Poglejmo poklicno izobraževanje, mizarje, šivilje, zidarje, koliko je vpisov. Zakaj
               se nihče na vpraša v čem je problem? Tukaj v garažni hiši sem videl Kitajčka, kako je
               z rezilko rezal fuge po tleh, dva naša sta pa zraven stala in ga gledala, pred
               kakšnim pol leta. Zakaj nihče ne pogleda koliko dijakov, ki je končalo srednjo šolo,
               gimnazijo ni šlo na maturo? Zakaj se nihče ne vpraša, nimamo evidence, koliko Romov,
               ki jim tako plačujemo izobraževanje je končalo osnovno šolo? <gap n="..."/><stage>/oglašanje iz klopi./</stage>
               Ne, tega podatka ni. Vprašal sem varuhinjo človekovih pravic, ko smo imeli
               problematiko okoli tega. Samo da nekaj damo, da je mir. Kakšni so pa rezultati, to pa
               ni pomembno. Verjemite mi, lepo je razpravljati o detajlih, ampak meni izgleda tako
               kot da se zaletavamo v posamezno drevo, gozda pa ne vidimo. To je zelo narobe. In še
               kar naprej. Imam občutek, da se obnašamo kot gospodar, ki je na kmetiji zašel v
               krizo, ki ne vidi rešitve, pa gre na veselico in se napije in malo zapoje in
               zažvižga, ampak jutri je nov dan, pride streznitev, boli glava od enega in od
               drugega, od problemov in od pijače. Verjemite mi, v tej situaciji smo. In odziv ljudi
               na terenu letos, ljudje niso neumni, verjemite mi, se prilagajajo na to krizo. Klical
               me je naš svetnik in me vprašal, kakšna je situacija. Rekel sem, malo več si
               semenskega kupi letos kot prejšnja leta. To je bil moj odgovor. Poglejte na terenih.
               Sem tudi preveril po trgovinah. Vrtičkarjem, ko delijo zemljo, je vrsta taka, ne
               boste verjeli. Ljudje se zavedajo, da bodo morali na nek način preživeti. Ampak
               koliko časa nas bodo trpeli, se sprašujem, če bomo tako delali kot delamo. Od nekdaj
               je kmet, če mu na njivi neka kultura ni uspevala, pa je sosedu dobro uspevala,
               povprašal soseda zakaj pa njemu to uspeva, ne da je trmasto vztrajal na nekih
               poizkusih kar naprej. Zakaj ne bi mi pogledali<gap n="..."/> Verjetno ste brali, ko so vprašali
               šest veleposlanikov, kakšna je situacija pri nas in kakšen naj bi bil izhod iz te
               krize. Predlagali so, poglejte k sosedom v Avstrijo. Saj določene stvari, ki jih je
               Marija Terezija pri nas sprejela in dosegla še sedaj veljajo in edine so, ki še
               stojijo več kot sto let. Vse, kar smo naprej <gap n="..."/><stage>/Nerazumljivo./</stage> smo šli na slabše.
               Danes sem poslušal po radiu kaj je naša premierka slišala zunaj. Da se moramo bolj
               odpreti tujim investicijam. Sami naše gospodarstvo očitno ni sposobno, da bi odprlo
               nova delovna mesta, ker je preveč zadolženo ima preveč problemov s seboj. Zakaj pa
               tuji ne pridejo? Zakaj naši bežijo v Avstrijo? Kup detajlov je, pa se jih nihče ne
               dotakne.  Pa zelo enostavne
               bi bile rešitve, samo čez mejo poglejmo, okrog gradbenih dovoljenj, kakšen pok mira,
               koliko časa rabimo, kdo se vse vtika, kdo je vse pameten pri izdaji teh dovoljenj,
               umeščanju objektov v prostor, občinski prostorski načrti. Državni projekti ne
               generirajo nova delovna mesta. Nova delovna mesta generira gospodarstvo. Za
               gospodarstvo pa pripravljajo podlago občine s svojimi prostorskimi načrti in s
               komunalno infrastrukturo. Kje smo? Samo poglejmo. In slej kot prej bomo soočeni s tem
               dejstvom in bomo morali od spodaj gor graditi državo, vam povem. Če smo pokvarili s
               tem, da je preveč občin, da je treba ukiniti občine, da bomo zmanjšali število
               zaposlenih v javnem sektorju, samo štiri tisoč je zaposlenih v občini.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Gospod Zvonko, saj jaz vam ne bom jemal besede. Lahko samo<gap n="..."/> Ne, samo da vas
               opozorim, da ste na Odboru za izobraževanje, znanost in šport. Tako da, samo toliko.
               Drugače pa je tematika absolutno takšna o kateri bi se lahko pogovarjali veliko, itn.
               Hvala.</p>
            </sp>
            <sp who="SDT6:LahZvonko">

               <speaker>ZVONKO LAH (PS SDS):</speaker>

               <p>Bom zaključil. In poglejte, seveda tematika je, ampak jaz sem pozorno poslušal
               predstavnike Ministrstva za finance, ker tam je bistvo, tudi te današnje seje. In vam
               povem, če se ne bomo na hitro odzvali temu, tako kot se odzivamo, ne bomo stvari
               rešili še nadaljnjih pet let, do takrat pa bomo čisto na psu, če ne bomo iz polžje
               hitrostjo, hitrost sprememb spremenili v nadzvočno, se ne bomo rešili. Edina rešitev
               je potem, da iz tujine nekdo pride, pa nam direktno pove kaj moramo narediti in v
               kolikem času moramo to narediti. To bo edina rešitev, ampak takrat bo šlo pa
               verjetno, bo to vprašanje tudi suverenost naše države. Zato bi želel, da razmišljamo
               res malo drugače, ker tole je napisano do 2013-2014. Ali se je kdo vprašal, kaj pa
               2015, 2016 pa naprej do 2020? Ker sedaj postavljamo osnove in ti ukrepi, ki so tukaj
               napisani, mislim da, milo rečeno, tako kot nekatere naše reforme zato, da pač je za
               silo, za enkrat, kakšni bodo učinki, je pa vprašanje. Hvala.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za povedano. Odprli ste kar veliko stvari, ki jih je treba obravnavati na
               vseh odborih, ne samo na tem.</p>
               <p>To je pa reformni program 2013-2014, ki seveda sledi programu do 2020, ampak mi
               govorimo danes o 2013-2014, tako da ne moremo odpirati vsega. Torej, besedo dajem
               mag. gospe Lejli Hercegovac.</p>
            </sp>
            <sp who="SDT6:HercegovacLejla">

               <speaker>MAG. LEJLA HERCEGOVAC:</speaker>

               <p>Lepo pozdravljeni predstavniki Vlade, spoštovane kolegice in kolegi! Res govorimo o
               nacionalnem reformnem programu, ki je del cikla, usklajevanja ekonomskih politik in
               strukturnih reform članic Evropske unije. To kar imamo pred seboj, ta osnutek, je
               zelo dober zato, ker govori o kratkoročnih ukrepih kot spodbujanju
               internacionalizacije, izboljšanje kakovosti visokega šolstva in dolgoročni ukrepi za
               izboljšanje sodelovanja visokošolskih institucij z gospodarstvom in negospodarstvom.
               Potem postopno povezovanje univerz z manjšimi javnimi raziskovalnimi zavodi, potem pa
               seveda vse življenjska karierna orientacija in ukrepi aktivne politike zaposlovanja.
               Regijski karierni centri za osnovno šolstvo in srednje šolstvo, napredek pri
               doseganju glavnih ciljev je seveda do 2020. Lahko govorimo splošno, lahko govorimo
               res usmerjeno. Mene so pa vedno učili, da imamo in to tudi zdaj mislim, po tolikih
               letih izobraževanja, da smo imeli, da še imamo dobro šolstvo.  Človeški faktor je problem. Koliko znanja
               vzamemo iz ene šole in od enega profesorja je stvar nas, našega odnosa, našega načina
               učenja in sploh načina razvoja človeka. Koliko povezujemo naše znanje z
               gospodarstvom, pa je tu res treba ločiti poklicni nivo in univerzitetni nivo, je spet
               človeški faktor. Jaz trdim, da veliko mladih študentov, učencev ali univerzitetno
               izobraženih je želelo, volontiralo in bilo na določenih mestih, ampak niso imeli šans
               priti. Mogoče tudi v vašo firmo, gospod Lah, za izobraževanja. Torej, naš človeški
               faktor je tak, da ne sprejemamo drugih, ne želimo oddajati znanja, ne dajemo dobrih
               primerov praks, da spodbujamo in odpiramo naša okolja za izobraževanje drugih. In
               zakaj ni poklicnih usmeritev še več. Res je, mi kakorkoli bi želeli v nacionalnem
               programu narediti tako, da država dobi poklicne, število poklicne izobrazbe in
               univerzitetne, to kar rabimo. Vsak človek ima pravico izbirati kaj bo v življenju
               počel. Ampak, če bomo mi spoštovali poklicne nivoje, tako dostojno kot se šika, bodo
               ljudje šli in to delali. Mi ne spoštujemo poklicne izobrazbe, mi ne spoštujemo tudi
               nekatere univerzitetne izobrazbe. Po čez govorimo, da ne znajo. Jaz pa vedno mislim,
               da vsak človek zna, ampak mu je treba dati okolje in pokazati priložnost, da to
               pokaže.</p>
               <p>Tako, da ta nacionalni program je zelo dober, z malenkostmi ga bomo še naprej od 2014
               usklajevali, ampak res jaz to, kar sem prebrala, je zelo dober in se zahvaljujem
               vladi, da ga je pripravila. </p>
               <p>Hvala.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa, gospa Lejla.</p>
               <p>Besedo dajem Branku Kurnjeku.</p>
            </sp>
            <sp who="SDT6:KurnjekBranko">

               <speaker>BRANKO KURNJEK (PS DL):</speaker>

               <p>Hvala za besedo, gospod predsednik. Spoštovani vsi prisotni.</p>
               <p>Jaz na Nacionalni reformni program, ki se tiče izobraževanja, kakšnih pripomb nimam.
               Bi se pa navezal na oziroma sem dobil eno iztočnico, ki jo je povedal gospod Lah,
               pravzaprav bi se z njim na nek način strinjal, ko je rekel, da recimo dobimo samo 10%
               dobrih diplomatov, od vseh tistih, ki diplomirajo. Glejte, mogoče pa je to dobra
               številka. Če dobimo mi med 100 ljudmi 10 dobrih strokovnjakov, mogoče smo v nekem
               svetovnem povprečju. Ne vem. Niti ni pomembno. V čem vidim jaz problem? Problem v
               naši državi vidim kako teh 10% strokovnjakov v državi obdržimo. In tukaj bi želel
               recimo da vlada nekako najde neke smernice, neke programe kako te ljudi obdržati.
               Zdaj, saj vemo, tisti ki gredo dalje, recimo postanejo mladi raziskovalci, uspešno
               doktorirajo, so strokovnjaki, potem nimajo možnosti za zaposlitev v kakšnih
               podjetjih, tako kot ste rekli, doktorjev ne zaposlujejo. Torej, tisti, ki imajo dr.
               spredaj, temu smo marsikje priča. Na fakultetah pa ne pridejo do prostih delovnih
               mest, ker pač poznamo sistem delovanja na fakultetah, kjer recimo 30 let ali še več
               sledijo kakšnemu že dolgo zasedenemu mestu.</p>
               <p>Torej, jaz bi mogoče pričakoval od vlade ali lahko tukaj najde kakšne smernice kako
               te ljudi zadržati v naši državi, torej da ne bo prišlo do bega možganov ne samo
               delovne sile, ampak tudi delavci, ki niso visoko izobraženi odhajajo iz naše sredine,
               ampak res bega možganov na najvišji stopnji.</p>
               <p>Tu bi želel kakšen odgovor ali obstajajo kakšni programi na tem nivoju.</p>
               <p>Hvala lepa.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za vaš prispevek.</p>
               <p>Besedo dajem Branku Smodišu.</p>
            </sp>
            <sp who="SDT6:SmodišBranko">

               <speaker>BRANKO SMODIŠ (PS SD):</speaker>

               <p>Hvala za besedo, gospod predsedujoči. Lep pozdrav vsem prisotnim.</p>
               <p>Veseli me, da v tem nacionalnem programu gre toliko za raziskave in razvoj. Imam pa
               tukaj eno vprašanje ali mogoče glede, Ministrstvo za  izobraževanje bo imelo kar veliko dela glede
               poklicnega izobraževanja. Kot je bilo že prej rečeno, nekateri poklici so povsem
               degradirani, nimajo nobenega spoštovanja, na primer, od natakarja, kuharja, zidarja,
               in tu bo zelo težko. To je tudi eden od problemov, da se otroci ne vpisujejo v te
               šole. Drugi problem pa je, mislim, tudi v tem, če se spomnimo leta 1995, ko so
               propadale firme, se je bilo v tehnične šole vpisovati, po domače povedano, greh,
               posebej tam, od koder sam prihajam, s podeželja, iz vzhodne Slovenije, ker je vse
               propadlo. Sedaj trenutno manjka strojnih inženirjev. In če se bodo zdaj spet vsi
               vpisovali v določene poklice, pa bo čez 10 let mogoče teh ljudi preveč. Tako da tu
               čaka ministrstvo kar veliko dela še za promocijo in da se bo pravilno odločilo.</p>
               <p>Naslednje. Kot sem rekel, prihajam s podeželja. Gospod je prej omenil <q>"kmet"</q>. Poznam
               veliko kmetov, s spoštovanjem, ki imajo višjo, visoko šolo in so tudi v kmetovanju
               uspešnejši od tistih, ki tega nimajo. Poznam večino kmetov in se še nihče ni šel
               napit, kot ste rekli. Se pač usede za računalnik, gre na internet in gleda, kje, kako
               in kaj lahko naredi.</p>
               <p>Naslednja stvar, podjetniki, obrtniki. Glejte, moji kolegi so tudi obrtniki in
               podjetniki, ampak zaposlijo človeka s srednjo izobrazbo, delati pa mora dela, ki so
               za visoko izobraženega. In mislim, da bi bilo dobro, da bi podjetniki zaposlili
               izobražene ljudi, da bi firme, kot ste rekli prej, imele svoje razvojne oddelke -
               zakaj ne bi imel tudi manjši podjetnik kakšnega takega razvojnega oddelka.</p>
               <p>In tretja stvar. Moj posel je bil v tujini. Zelo veliko sem sodeloval s tujimi
               partnerji, ker sem imel nemški trg. In včasih me moti, ko se primerjamo z Avstrijo,
               Nemčijo. Tudi drugi vemo, kako je tam, in tudi ni tako vse enostavno. Moram pa reči,
               da je zelo veliko mojih kolegov z višjo, visoko ali pa akademsko izobrazbo odšlo v
               tujino in so tam spoštovani, ker naše šole so v Avstriji in Nemčiji spoštovane. Hvala
               lepa.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa.</p>
               <p>Besedo dajem kolegu Ivanu Grillu.</p>
            </sp>
            <sp who="SDT6:GrillIvan">

               <speaker>IVAN GRILL (PS SDS):</speaker>

               <p>Hvala lepa.</p>
               <p>V tem nacionalnem programu, kdor ga je prebral, v bistvu ne vidimo nič novega. To so
               znane zadeve in problem v naši družbi je v tem, da tega mi ne izvajamo. V tem je
               problem. In to ni nekaj novega, kar bomo od jutri ali pa od danes naprej skušali
               zasledovati.</p>
               <p>Glejte, ves čas se pogovarjamo - 8 ali 9 let sem v Državnem zboru poslanec -, več
               vlagati v raziskave in razvoj, to je tisto, na kar stavimo. Strinjam se, da je v tem
               lahko neka perspektiva, ampak za kaj se ta sredstva namenjajo, je pa problem. Ali se
               namenijo res za take raziskave in razvoj, ki potem omogočajo neko dodano vrednost na
               raznih področjih. Tu smo zdaj slišali, da je bistveno več, mislim, da 62%, sredstev
               namenjenih za raziskave in razvoj s strani privatnega sektorja. Ampak sem prepričan,
               da je izplen teh porabljenih sredstev bistveno večji kot tisti del, ki ga financira
               država. Ker zelo smotrno verjetno privatni sektor ali pa podjetja namenjajo sredstva
               v svoje projekte. Glejte, Krko se večkrat omenja. Verjetno vam je znano, da Krka
               namenja skoraj 10% od prihodkov v raziskave in razvoj, to je blizu 100 milijonov
               evrov na leto. Ampak vsako leto vidimo v Krki tudi rezultat teh raziskav in razvoja,
               da se jim prihodek povečuje za kar od 5 do 6% vsako leto. In oni tistega denarja ne
               porabljajo kar tako, kot se kakšnemu znanstveniku zdi. Enako je z Lekom, enako je
               tudi s TPV-jem, recimo, to so tisti paradni konji, ki v Sloveniji zdaj nekako štrlijo
               ven.  In bi bilo prav zanimivo
               dobiti neko analizo, kakšni so pa izpleni sredstev, ki jih porabljajo tisti, ki se
               javljajo za razpise za javna sredstva namenjena za raziskave in razvoj. Ali je to
               samo nek poligon, da z razno raznimi idejami pridejo do denarja, izplen tega je pa
               majhen. Če je temu tako, mehki projekti kot pravi kolega. Če je temu tako se bojim,
               da lahko še ne vem koliko sredstev povečujemo, pa ne bo tistega pričakovanega
               izplena. Tako, da bi tukaj verjetno veljalo v tej smeri zadeve nekoliko analizirati,
               pa potem tudi bolj ciljno postopati. Zdaj, kar se tiče pa našega, glejte
               izobraževanja, strinjam se s tem, da so poklici pri nas med mladimi necenjeni, celo,
               glejte, bilo je večkrat slišati, tudi starši so svojim otrokom omenjali, če se ne boš
               učil, boš moral pa delati. To je problem, ki smo ga ustvarili v zadnjih 20-ih letih
               in to je velik problem, ki ga ne bomo enostavno odpravili in bi morali, glejte, te
               zadeve začeti v vrtcu otrokom nekako predstavljati vse te poklice. Vsak poklic je
               vreden spoštovanja in promovirati poklice že v vrtcih, v osnovnih šolah. V srednjih
               šolah je že to nekoliko pozno. Glejte, jaz sem prav užaloščen, ko sem zdaj mesec, dva
               nazaj gledal jumbo plakate recimo na Dolenjskem, ko so vabili študente k vpisu. Ampak
               to na družboslovne šole. Mi imamo že zdaj strukturno brezposelnost, preveč imamo
               družboslovno izobraženih ljudi. In tisto, kar je prej kolega omenil, da je mogoče
               izplen 10 % diplomantov ali pa doktorjev ali pa dajmo reči o diplomantih lepa
               številka. Ampak, kaj je z 90-imi %, ki so ravno tako diplomanti. Teh imamo pa na
               Zavodu za zaposlovanje, tisti diplomant ne bo šel delati, koliko stane, da ga
               izobrazimo, pa tudi potem. A ta ne bo potem šel delati za nekaj, kar se mu zdi, da ni
               primerno njegovi izobrazbi. In pomeni, da šolamo in zapravljamo denar za poklice, ki
               potem seveda ne prosperirajo. In tukaj so stvari, ki jih moramo začeti temeljito
               temeljito spreminjati danes, pa bodo rezultati verjetno čez nekaj let šele. In to je
               nekaj, kar bi bilo treba mogoče nekoliko bolj še definirati, predvsem pa izvajati,
               tako vlada, kot tudi vsi ostali. Hvala lepa.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa tudi za vaš prispevek. Besedo dajem kolegu Mihaelu Prevcu.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa za besedo. Vsem skupaj lep pozdrav. Sicer ni bilo veliko časa, da bi se
               bolj natančno poglobil v ta osnutek nacionalnega reformnega programa, pa vendarle sem
               ga pregledal tudi na področju izobraževanje in si nekaj stvari zabeležil, zapisal.
               Tako kot so nekateri pred menoj ugotovili, da ne prinaša nič novega, predvsem mogoče
               sem pričakoval več konkretnih rešitev, več konkretnih bom rekel nekih smernic, je pa
               res opravičilo temu je to, da je, da to ni nek dolgoročni program, da je to
               kratkoročni program, ki je omejen na leto 2013 in 2014.</p>
               <p>Mogoče nekaj stvari, najprej s področja srednjega šolstva. Ta program se pravzaprav
               sklicuje na tiste ukrepe, ki so bili že sprejeti oziroma ki so bili v preteklem letu
               v postopku sprejetja. Tukaj imam v mislih predvsem novele zakona o poklicnem in
               strokovnem izobraževanju, pa zakon o gimnazijah, pa zakon o slovenskem ogrodju,
               klasifikacijah, odkrivanje in pa ogrodju o kvalifikacijah. Glejte, vsi  ti zakoni so bili ne nazadnje
               tudi v postopku koalicijskega usklajevanja. In prejšnja vlada je bila seveda trdno
               odločena, da te zakone pripelje do konca. Žal se to ni zgodilo, ampak vendarle vidim,
               da v tem Nacionalnem reformnem programu pač obstaja velika želja, težnja, da se
               zadeve v tej smeri tudi nadaljujejo in v tej smeri ta kratkoročni nacionalni reformni
               program tudi pozdravljam. Zalo mi je všeč, in se mi zdi dobro, da je v tem
               nacionalnem reformnem programu govora o nadaljnji popularizaciji poklicnega in
               strokovnega izobraževanja. Vemo, da je v preteklem obdobju, sploh v času
               ministrovanja gospoda Turka, da smo imeli na tem odboru cel kup žolčnih razprav.
               Prejšnja koalicija je bila deležna številnih kritik, predvsem v tem smeri, ko se je
               prejšnji minister odločil za povečanje vpisa predvsem v poklicne programe in znižanje
               vpisa na gimnazijske programe. Tu je minister naletel na velik odpor prejšnje,
               takratne opozicije. V Slovenski ljudski stranki smo ob teh debatah bili prepričani,
               da je pri tovrstnih ukrepih treba biti še bolj radikalen, in ne nazadnje tudi za ceno
               izgube kakšne izmed gimnazij, ki so bolj v spodnji lestvici kakovosti izobraževalnega
               procesa. Vemo, da je kar nekaj takšnih gimnazij po Sloveniji, kjer je kakovost
               izobraževanje precej na nizki stopnji.</p>
               <p>Ukrepi za večjo popularizacijo poklicnega in strokovnega izobraževanja se morajo
               začeti, to seveda pogrešam v tem nacionalnem reformnem programu se morajo začeti že v
               osnovni šoli. Vsaj v drugi triadi, če ne v tretji. Ker žal se še vedno dogaja, pa
               hvala bogu vedno manj. Spomnim se, ko smo še mi hodili v osnovno šolo, so nam tako
               starši, kot učitelji govorili učite se, da vam ne bo treba delati. Poglejte, kakšna
               je slika danes. Danes imamo veliko število visoko izobraženih ljudi pa jim tudi ni
               treba delati, ker ne dobijo zaposlitve. Zato bo tu treba dati bistveno večji poudarek
               v smeri spodbujanja poklicnega izobraževanja.</p>
               <p>Mogoče še nekaj stvari s področja visokega šolstva iz tega osnutka nacionalnega
               reformnega programa. Ta program ugotavlja, da je bila v preteklosti analiza trga, ta
               je bila, kot veste, opravljena pod prejšnjim ministrom Turkov, da ugotavlja, da gre
               za bistveno razhajanje med potrebami trga dela in vpisom v visokošolske institucije.
               Takrat, to se pravi, v prejšnji opoziciji niste želeli prav dosti slišati o tej
               analizi. Seveda sedaj v tem nacionalnem reformnem programu pa sami ugotavljate, da je
               pri oblikovanju vpisne politike in določitvi letnega razpisa za vpis v programe
               visokega šolstva treba upoštevati tudi dolgoročne projekcije razvoja Slovenije in
               trga dela. Mimogrede, ko je prejšnja vlada o tem govorila je bilo rečeno, da gre za
               napad na razum, poseg v posameznikovo svobodno izbiro in še kaj. Ob tem seveda
               sprašujem ministra oziroma ministrstvo, želel bi konkreten odgovor v tem smeri, ali
               bo upošteval navedeno analizo trga dela, ki ga omenja v tem nacionalnem reformnem
               programu? Ali bo zniževal število vpisnih mest na neperspektivnih  področjih, to je bistveno, na
               neperspektivnih področjih, to se pravi tistih področjih, ki so v tej analizi
               opredeljeni kot neperspektivni. Pa mogoče še nekaj.</p>
               <p>Poglejte, pri deležu visoke izobrazbe, pri deležu terciarne izobrazbe starih med 30
               in 34 let, to je bilo tudi ugotovljeno v tej analizi, smo praktično že dosegli cilje
               Evropske unije. Do leta 2020 je zapisno, da naj bi bil 40% delež ljudi z visoko
               izobrazbo. V Sloveniji smo že leta 2012 skoraj na 40%, nekoliko manj. Seveda, saj to
               se lepo sliši, ampak problem pa je, ker za tako visoko izobražene kadre žal ni
               delovnih mest, kar je vsekakor posledica napačno vodene izobraževalne politike iz
               preteklosti vseh vlad, ne samo zadnje, ne samo predzadnje, ampak vseh vlad in vseh
               ministrov v preteklosti. Kaj nam pomaga najvišji delež visoko izobraženih ljudi v
               Evropski uniji, če so potem ti ljudje odvisni od državne pomoči, opravljajo
               priložnostna dela, za katere je zahtevana bistveno nižja stopnja izobrazbe, nimajo
               rešenega stanovanjskega problema, se ne odločajo za družino zaradi svojega položaja
               in tako dalje.</p>
               <p>In mogoče samo še dve stvari. Enkrat sem postavil poslansko vprašanje še prejšnjemu
               ministru glede informacijskega sistema. To se pravi, vemo, da informacijski sistem
               visokega šolstva zamuja, kar je razlog, da se še vedno omogoča fiktivno vpisovanje na
               visokošolske in višje programe, ki državo stanejo 50 do 100 milijonov evrov na leto.
               Takrat mi je minister obljubil, da je vse odvisno od tega, to se pravi od
               informacijskega sistema visokega šolstva, minister je rekel, da je to v pripravi, da
               bo s tem pospešil in žal v tem programu nisem zasledil tega interesa, pa te
               želje.</p>
               <p>Potem imam mogoče še zadnje vprašanje v zvezi s tem, kako bodo potekali projekti za
               fleksibilnejše prehode med izobraževanjem in zaposlitvijo? To je eno vprašaje.</p>
               <p>Potem naprej. Kako bodo potekali projekti za krepitev mobilnosti učencev, dijakov,
               strokovnih delavcev, učiteljev, svetovalne institucije in univerze in nazaj?</p>
               <p>To so vprašanja, ki jih tudi nekako nisem dobil v tem načrtu.</p>
               <p>In mogoče samo še ena zadeva okoli znanosti, področja znanosti. V zvezi z povzemanjem
               resolucije raziskovalni in inovacijski strategiji 2011-2020 nisem zasledil nič
               konkretnega, zato me zanima nekaj stvari. To se pravi, tam je rečeno samo to:
               <q>"Nadaljevali bomo s spodbujanjem zaposlovanja oziroma usposabljanja raziskovalcev in
               razvojnikov v gospodarstvu."</q> Seveda, kako, na kakšen način, kdaj? Vemo, da ima
               Slovenija najvišji delež raziskovalcev, ki so zaposleni v javnih inštitucijah, zato
               je ta namera še kako dobrodošla in več kot potrebna. Vendar pa želim, da minister
               konkretno pove na kakšen način namerava to tudi izpeljati. To so tiste dileme, to so
               tista vprašanja, ki so se mi porajala ob takšnem hitrem pregledu tega nacionalnega
               reformnega programa. Hvala lepa.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa tudi za vaš prispevek. Besedo dajem kolegici Janji Napast.</p>
            </sp>
            <sp who="SDT6:NapastJanja">

               <speaker>JANJA NAPAST (PS SDS):</speaker>

               <p>Hvala lepa. Lepo pozdravljeni vsi skupaj!</p>
               <p>Jaz sem pregledala ta 
               nacionalni program in moram povedati, da sem opazila to, da če preletimo čisto vse
               prijeme oziroma je večinoma prijemov lahko vidimo, da se je spopadala tudi naša vlada
               s temi ukrepi in cilji in ustavila bi se samo pri tistih pomembnejših segmentih, ki
               se mi zdijo dobro, da bi jih poudarili, vsaj z vidika mlajše populacije. Tukaj piše,
               da v prihodnje načrtujete izvajanje programov s katerimi bi povečevali fleksibilnost
               izvajanja programov formalnega izobraževanja, na primer šola druge priložnosti. Pa me
               zanima ali je to podobno kot do sedaj poznamo večerne šole recimo ali je kaj
               podobnega. Na kakšen način se razlikujejo ti programi. Izvajali bi se naj tudi
               programi za dvig različne pismenosti in tukaj se mi zdi še posebej pomembno to, da
               poudarimo, da je ravno tukaj razlika med dobrimi in slabimi študenti, pa ne glede na
               to kaj so študirali ali je to ekonomija, ali so matematiki ali so biologi itn. To pa
               predvsem zaradi tega, ker opažam tudi sama, da preveliko je študentov z visoko, višjo
               izobrazbo, ki imajo samo ta naziv in to diplomo, ki jo pridobijo na preveč lahek
               način in tukaj so te razlike med tistimi študenti, ki so pismeni in ki niso pismeni,
               pa mi je žal za tudi tako označevanje oziroma pojmovanje. Mogoče bi se osredotočila
               tudi na ta vaš drugi cilj, da bo 40% mlajše populacije, med 30 in 34 letom imelo
               terciarno izobrazbo, pa bi se navezala tukaj na pripravljalni načrt vpisa za novo
               študijsko leto in seveda povezljivo tudi s financiranjem študijskih programov, ker to
               je problematika, predvsem naše ekonomsko st in financiranje tistih študijskih
               programov, ki niso toliko tržno usmerjeni oziroma nimajo niti toliko število
               študentov, pa vseeno bi jih bilo potrebno financirati. Pa me zanima, kako ste si
               zamislili te omejitve vpisa. To je potrebno nujno spremeniti pri določenih programih,
               pa mogoče nekatere programe malo bolj promovirati. Saj tukaj je mogoče ta problem pri
               nas, da ne znamo preskočiti tega praga otopelosti, kaj se dogaja tudi na tem trgu
               študentov in zaposlovanja mladih.</p>
               <p>Pri problematiki zaposlovanja mladih, je predvsem odvisna od našega podjetnega in
               tržnega okolja ter ponudbe mladih, kar na njihovo zaposljivost nedvomno vpliva tudi
               pridobljena izobrazba, ampak ravno to poudarjajo čisto vsi, to razlikovanje med
               teoretičnim znanjem in potem praktičnim znanjem, kar je pri slovenskih študentih še
               posebej potrebno izpostaviti. Sicer poznamo različne projekte za učenje, za mlajše
               odrasle, institucionalno vzpostavljanje itn., ampak tukaj bi poudarila tudi to, da
               recimo poznam primer prijateljice, ki je študirala na filozofski fakulteti,
               zaključila prvi letnik programa klasične filologije in primerjalnega jezikoslovja, pa
               se je potem odločila zaradi določenih okoliščin, da gre študirat v tujino in na
               nizozemskem so recimo, poznajo to praktično, pravzaprav povezujejo to praktično
               znanje že med študijem. Tja je šla študirati komunikologijo in tukaj je zanimivo, ker
               pri nas recimo že pred vpisom na komunikologijo, recimo jaz sem razmišljala o tej
               usmeritvi, so nas opozarjali, da bomo zelo težko zaposljivi itn. No, tam je ta moja
               prijateljica začela delati v tretjem letniku v enem podjetju  in se soočila z delom že med študijem in je
               prišla na trg popolnoma pripravljena in je zdaj zaposlena, se mi zdi, da je celo na
               isti firmi ostala. Tako da, mogoče malo tako, no. Saj je veliko takšnih primerov,
               ampak to mi je bilo predvsem zanimivo zaradi tega, ker recimo če pogledamo
               komunikologe v Sloveniji, ki so tudi nezaposljivi, to.</p>
               <p>In potem bi mogoče več pozornosti dala temu intelektualnemu delu, čeprav vem, da je
               trenutno finančno stanje zelo kontra temu obrnjeno, ampak še vedno poudarjam to, da
               je v raziskave in razvoj še posebej potrebno namenjati več pozornosti, kajti le samo
               ti nas bodo na koncu, po eni strani v zasebnem sektorju tudi peljali naprej.</p>
               <p>Mogoče bi se tukaj osredotočila tudi na študentsko delo in financiranje študentskih
               organizacij. Jaz bi vas pozvala, da razmislite o financiranju takšnih in drugačnih
               mladinskih organizacij. Ene so upravičene, ene ne, do določenega števila sredstev
               pridobljenih in tako naprej, tako da prihaja do zlorab financiranja in tudi takšnih
               oblik študentskega dela. In mogoče bi začeli razmišljati tudi o večjem vrednotenju v
               referenčnem smislu študentskega dela, kajti študentje pridejo brez kakršnihkoli
               potrdil ali kakršnihkoli, razen pač izkušenj. Treba bi bilo urediti tudi to bazo
               študentov, recimo, ki imajo status študenta in tako naprej oziroma tisti, ki so
               upravičeni do študentskega dela. Prihaja tudi do različnega izkoriščanja dela na
               črno, lahko rečemo, in na primer, imamo tudi nekatere ki delajo preko napotnic pri 30
               in tako naprej, pa do tega niso upravičeni.</p>
               <p>Ja, že na začetku mandata smo v okviru strukturiranega dialoga izpostavili to
               sodelovanje, neposredno z mladinskimi organizacijami in šolami, da bi mogoče šole
               malo bolj posvečale pozornost tem mladinskim organizacijam v regiji in okolju. Tako,
               da zdi se mi, da se je treba začeti zavedati o teh poklicnih konotacijah in
               regulativnih poklicih in raznolikosti poklicev in vrednotenju različnih poklicev,
               kajti vsak, čisto popolnoma vsak učenec je sposoben rešiti vsako nalogo, tukaj je
               samo tista časovna komponenta odvisna koliko časa kateri učenec potrebuje.</p>
               <p>Hvala lepa. To je to.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa.</p>
               <p>Razpravo počasi zaključujemo.</p>
               <p>Besedo dajem še mag. Majdi Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik.</p>
               <p>Moram reči, da je razprava kolegice Napast spodbudna v tistem delu, ko govori o
               nujnosti popravkov dosedanjega vrednotenja in dela študentskega dela. In jaz upam, da
               je to tudi napoved, da bo opozicija napovedno reformo tega segmenta trga dela
               podprla. Ker veste, da sem bila v neki drugi koaliciji, v nekem drugem času, ko je
               bila reforma trga dela v tem segmentu pripravljena pa je bila averzija do te reforme
               zelo velika in referendum je potem storil svoje.</p>
               <p>Ampak, rada bi razpravljala o tem, da govori o nacionalnem reformnem programu
               2013/2014. In smo pred enim letom govorili o nacionalnem reformnem programu
               2012/2013. In mene zanima predvsem tisto v čemer se ta reformni program razlikuje od
               tistega, ki je bil v prejšnji vladi za leto 2013 napovedan. In sem nekaj teh reči že
               povedala, bi jih pa bilo mogoče tudi še najti in  povedati, kaj od napovedi prejšnjega nacionalnega
               programa se je uresničilo, kaj se ni in kaj je zdajšnji reformni program opustil. Vam
               bom povedala en sam tak segment - vpeljava tablic v osnovne šole, ki je bila
               napovedana. V tem reformnem programu ni omenjena, zaradi tega, ker je to velik
               strošek ob tem, ko govorimo o veliki nujnosti po racionalizaciji. Je pa to zame
               povezano z nekim drugim ciljem, ki je povezan z bralno pismenostjo, in po moje morajo
               iti klasični pristopi v korak z modernimi. In ni mogoče opustiti pri bralni
               pismenosti tudi usposabljanja s tiskanimi viri, pa tudi usposabljanja za digitalne
               oblike, zaradi tega, ker se ve, da je koncentriranost, kakovost branja pri teh
               novodobnih metodah manjša kot pri tistih klasičnih; oboje mora biti, ker je končna
               stopnja povečanje bralne pismenosti. Bralna pismenost pa se meri tudi po tem, to je
               treba povedati, koliko se posameznik vključuje v različne oblike izobraževanja,
               koliko zna brati obrazce, koliko zna uporabljati tudi vse nove instrumente. Tako da
               bralna pismenost pravzaprav presega tisto, kar morebiti kdo meni, da je to samo
               branje natiskanih virov.</p>
               <p>Rada bi rekla takole, ne samo enkrat, večkrat sem opozorila, da smo del Evrope in del
               evropske strategije je doseganje 40% stopnje vključenosti v terciarno izobraževanje
               in tudi doseganje diplom terciarnega izobraževanja za populacijo v starosti od 30. do
               34. leta. Zato si ne predstavljam, da bi Slovenija lahko zaobrnila tok dogajanja,
               tako kot so nekateri menili, da je preveč teh, ki so vključeni v visoko
               izobraževanje. Mi težko dosegamo uspehe pri postopnem dvigovanju izobrazbene ravni.
               Ker zdaj izstopa iz trga dela tisti del populacije, ki je morebiti štel srednješolsko
               izobrazbo za končni cilj. Hvala bogu, da se zdaj postopnost dviguje.</p>
               <p>Še nekaj bi rada rekla. 30 let sem delovala v izobraževanju, zato mi ni tuje to, da
               vsaka naslednja stopnja prenaša odgovornost za slabše znanje na poprejšnjo. In enako
               tudi zaposlovalci kažejo nezadovoljstvo z znanjem, ki ga prinašajo iz šol. Ampak
               dejstvo je, da spričevalo in diplomo dobimo za tisto, kar smo delali v šoli. To ni že
               hkrati tudi dokument, ki govori o naši poklicni usposobljenosti. Za to je
               pripravništvo, za to je še marsikaj drugega, kar nas potem usposobi.</p>
               <p>In še tisto, o čemer je govoril gospod Kurnjek, pa tudi gospod Bosnić, Gausova
               krivulja je vsepovsod. Imamo delež tistih, ki so zelo, žal, slabši, in imamo delež
               tistih, skoraj primerljiv, zato je 10% zelo visok odstotek, soglašam s kolegom
               Kurnjekom, primerljiv, vmes je pa vse tisto, kar je gnetljivo. In ne vidim
               perspektive v tem, da si bomo dokazovali, kako zanič so naše diplome, kako zanič je
               naše izobraževanje in kako nič ne znajo naši diplomanti. To preprosto ni res. In prav
               bi bilo, da ob tem upoštevamo ravno to, s čimer sem začela - nekoč je bila gimnazija
               tista, ki je posrkala najboljši del generacije, zdaj je to podiplomsko izobraževanje
               oziroma izobraževanje na drugi bolonjski stopnji in doktorski  študij. S tem, ko pa odpiramo vstopne možnosti,
               bi pa enako, in to je v reformnem programu tudi zapisano, morali v enaki meri skrbeti
               za kakovosti izobraževanja. In tu je zapisano, da je kakovost izobraževanja cilj. Jaz
               mislim, da je z Nakvisom in z vsemi temi ukrepi akreditacije in spremljanja kakovosti
               odprta možnost za zagotavljanje kakovosti, ne rečem, da je vse že doseženo, ampak v
               to moramo vlagati in težiti k večji kakovosti. Mislim pa, da si režemo vejo sami
               sebi, če vse dajemo v nič, kar je bilo v izobraževanju doseženo. Kakšna je pa
               absorpcijska sposobnost trga dela je pa drugo vprašanje. In mislim, da je zelo
               pomembno v tem programu brati tudi prizadevanja za internacionalizacijo slovenskega
               visokega šolstva in hkrati tudi za mobilnost. Ampak bi rekla tako, kot je gospod
               Kurnjek rekel, ne smemo pristati samo na odliv možganov, ampak moramo doma ustvarjati
               tudi ustrezno okolje. In jaz sem prepričana, da če bo pri nas izobrazba dobila tudi
               širšo družbeno verifikacijo kot pomemben dejavnik razvoja, bo tudi to okolje bolj
               spodbudno za vračanje tistih, ki so za krajši čas odšli v tujino, in bodo verjetno
               pripravljeni tudi za malo manjši denar kot v tujini, ampak morali bodo v svojem
               okolju dobiti več veljave in več spodbude. Jaz si ne predstavljam, da ta nacionalni
               reformni program obsega vse. Tu so samo ukrepi navedeni. Niso tudi izvedbene možnosti
               povedane. Bi vas pa spomnila na to, da je v okviru vseživljenjskega učenja ravno tam
               odprtih vrsta možnosti za to, da pobiramo ravno te, ki jih življenje pušča ob robu.
               Zato se mi zdi, ne samo zdi, ampak vem, da je tudi program ljudskih univerz v Evropi
               pohvaljen program ravno zaradi tega, ker je usmerjen v izvajanje programov osnovne
               šole, to kot brezplačne osnovne šole in tudi tistih programov, ki niso tržno preveč,
               bi rekla, atraktivni, ker ne prinašajo velikih prihodkov. So pa za družbo izredno
               pomembni, zato je javna sredstva zanje treba zagotavljati. Meni se je zdelo tudi
               vedno zelo pomembno ohranjati projektno učenje mladih. Recimo, če sedaj poslušate in
               sledite, kako so tudi v okviru socialnega podjetništva odprte nekatere dejavnosti, ki
               vključujejo tudi to izobraževanje druge priložnosti. In to bi morali podpirati, da bi
               dosegli večjo poklicno ali aktivnost. Ker eden od ciljev premagovanja strukturne
               brezposelnosti je tudi ta, povečati delež aktivnega prebivalstva. In tu je treba
               najti tudi nekatere alternativne možnosti. Mogoče se komu zdi, da so to filigranski
               pristopi ali taki drobni pristopi, ampak so tudi pomembni, ker tudi ustvarjajo. Tako
               kot je težavna izkušnja slehernega brezposelnega človeka, je hkrati tudi zelo
               pomembna sleherna priložnost za zaposlitev za vsakega posameznika. Jaz sklepe, ki
               bodo iz te razprave sledili mislim, da podpiram in sem želela samo povedati, da je
               tudi od nas politikov in političark zelo pomembno ali bomo ustvarjali ustrezno okolje
               za priznavanje pomembnosti izobraževanja. Hvala.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala tudi za ta prispevek. Smo na robu sklepčnosti, zato  predlagam sklepe. Sam bi se tudi, sem se želel in
               mislil vključiti v razpravo, vendar bom to prepustil na eni od naslednjih sej, ki jo
               pričakujem kmalu, kjer bomo odprli bolj tematsko problematiko tudi glede poklicnega
               izobraževanja, sodelovanja izobraževanja z gospodarskimi družbami itn., med
               podjetniški izobraževalni centri, ustanavljanje centrov uporabnih znanj itn. Tako da,
               bomo imeli že možnost in priložnost bolj poglobljeno tudi govoriti o problematiki
               izobraževanja. Vesel pa sem, da smo tukaj v tem odboru člani in članice, ki poznamo
               izobraževanje, ki želimo, da bi izobraževanje dobilo tisto veljavo v naši družbi kot
               mu gre.</p>
               <p>Zato predlagam naslednje sklepe. Odbor za izobraževanje, znanost, šport in mladino se
               seznani z osnutkom nacionalnega reformnega programa 2013/2014. Želi kdo o tem
               razpravljati?</p>
               <p>Potem dajem omenjeni sklep na glasovanje. Prosim.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>In drugi sklep. Odbor predlaga Vladi, naj prouči predloge in pripombe iz razprave na
               seji odbora ter na njihovi podlagi oblikuje končno besedilo osnutka nacionalnega
               reformnega programa za 2013-2014. Želi kdo razpravljati? Ne.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je tudi ta sklep sprejet.</p>
               <p>Zaključujem 27. nujno sejo in se vam zahvaljujem za udeležbo in za vaše prispevke.
               Hvala. <stage type="time">Seja je bila končana 26. aprila 2013 ob 10.04.</stage>
               </p>
            </sp>
         </div>
      </body>
   </text>
</TEI>