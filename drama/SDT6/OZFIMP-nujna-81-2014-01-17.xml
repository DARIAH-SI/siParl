<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZFIMP-nujna-81-2014-01-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4748A91FF53BD0F2C1257D1F005A834E</idno>
               <idno type="custom" subtype="day">855D6E9536D2A46DC1257C66003982A9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=855D6E9536D2A46DC1257C66003982A9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-nujna-81-2014-01-17.OZFIMP" n="81">
               <name>nujna seja</name>
               <date when="2014-01-17"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-nujna-81-2014-01-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-nujna-81-2014-01-17.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">81. nujna seja</stage>
            <stage type="date">(17. januar 2014)</stage>
            <stage type="chairman">Sejo je vodil Bojan Starman, predsednik odbora.</stage>
            <stage type="time">Seja se je pričela ob 13.05.</stage>
            


            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Vse skupaj prav lepo pozdravljam in pričenjam 81. sejo odbora. Čakali smo še gospoda,
               da smo sklepčni. Opravičil se je gospod Battelli in gospod Jožef Horvat. Namesto
               poslanca Ivana Grila pa je prisoten gospod Ljubo Žnidar. Kot ste bili obveščeni z
               današnjim dopisom, sem predlagal razširitev dnevnega reda z obravnavo naslednje točke
               dnevnega reda.</p>
               <p>Točka 2, zahtevam zahtevo Mestne občine Koper za oceno ustavnosti zakona o davku na
               nepremičnine, s predlogom za začasno zadržanje. Prehajamo na odločanje o predlogu za
               razširitev. Želi kdo razpravljati? Če ne, aja, ni razprave, potem pa glasujemo o
               predlogu za širitev današnje seje. Pričenjam glasovanje. Zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(0 članov.)</stage></p>
               <p>Predlog za širitev je bil sprejet.</p>
               <p>Prehajamo na 1. točko dnevnega reda, to je zahteva skupine poslank in poslancev, prvo
               podpisan je Jože Tanko, za oceno ustavnosti zakona o davku na nepremičnine. Zahtevo
               za oceno ustavnosti skupin poslank in poslancev, prvo podpisani Jože Tanko, zakona o
               davku na nepremičnine, je Ustavno sodišče Državnemu zboru posredovalo 23.12.2013 in
               določilo 25 dnevni rok za izjavitev Državnega zbora glede zahteve. Odboru je bilo v
               zvezi z zahtevo posredovano mnenje Vlade in pa Zakonodajno-pravne službe, zato so
               izpolnjeni poslovniški kriteriji za obravnavo. V skladu z 245. členom poslovnika
               Državnega zbora, bo odbor kot matično delovno telo podal svoje mnenje o navedeni
               zadevi. K obravnavi te točke so vabljeni predstavnice in predstavniki Ministrstva za
               finance in Zakonodajno-pravne službe. Kot dodatno gradivo k točki pa ste prejeli
               mnenje Vlade Republike Slovenije z dne 15.1.2014, ter mnenje Zakonodajno-pravne
               službe z dne 16.1.2014. Najprej dajem besedo predstavnici Zakonodajno-pravne službe,
               gospa Lenča Arko, želite besedo? Izvolite.</p>
            </sp>
            <sp who="SDT6:ArkoFabjanLenča">

               <speaker>LENČA ARKO FABJAN:</speaker>

               <p>Hvala za besedo. Torej, danes sta na dnevnem redu dve vsebinsko povezani zadevi in
               Zakonodajno-pravna služba je pripravila mnenje tako do zahteve za oceno ustavnosti
               zakona o davku na nepremičnine, ki ga je vložila skupina poslank in poslancev in
               sicer tako glede predloga za začasno zadržanje, izvrševanje izpodbijanega zakona, kot
               tudi do samih vsebinskih zatrjevanj, kakor tudi do zahteve Mestne občine Koper za
               začasno zadržanje izvrševanja zakona.</p>
               <p>Zdaj, samo mnenje je pripravljeno na podlagi vloge Zakonodajno-pravne službe po
               poslovniku Državnega zbora, v postopkih za oceno ustavnosti pred Ustavnim sodiščem.
               In sicer nastopa zakonodajalec kot nasprotna stranka v postopku in mora pripraviti
               svojo obrambo. Po sami vsebini obravnavani zadevi nista novi in je prav v tem tednu
               je bil že obravnavan predlog za začasno zadržanje zakona, ki ga je podalo Združenje
               občin Slovenije. V primerjavi razlogov s katerimi je bilo utemeljeno začasno
               zadržanje Združenju občin Slovenije in razlogov, ki jih je navedla skupina poslank in
               poslancev, gre v bistvu za vsebinsko enake navedbe. Glede na to, da se je odbor
               strinjal s pripravljenim mnenjem Zakonodajno-pravne službe na zahtevo Združenja občin
               Slovenije, je odgovor ponovljen. In sicer, glede na to, da tehtanje posledic v
               primeru zadržanja izvrševanja zakona in primeru nezadržanja izvrševanja, govori v
               prid nezadržanja.</p>
               <p>Zdaj, da še pojasnim zakaj smo odgovor ponovili, ne pa se samo sklicevali. Pred
               Ustavnim sodiščem zadeve še niso združene, se obravnavajo samostojno in iz ustaljene
               ustavno-sodne presoje izhaja, da v primeru ločenega obravnavanja zadev ne zadošča
               sklicevanje na navedbe, ki so bile podane v neki drugi zadevi, temveč je treba
               navedbe v posamezni zadevi izrecno navesti. Glede same vsebine očitkov zakaj gre za
               neustavnost zakona, je bistvene razloge  in oceno podala že Vlada. Glede na to se je
               Zakonodajno-pravna služba v svojem odgovoru osredotočila na zahteve, za katere iz
               ustaljene ustavno-sodne presoje zakonov na področju davkov izhaja, da jih mora
               zakonodajalec upoštevati. Mnenje ugotavlja, da so te zahteve pri obdavčitvi
               nepremičnin bile upoštevane, zaradi česar izpodbijana ureditev ni v neskladju z
               Ustavo.</p>
               <p>Glede na to, da sem poudarila, da gre za vsebinsko povezani zadevi, bi še tu glede 2.
               točke dnevnega rada povedala, da je sestavni del odgovora tudi že pripravljeni
               odgovora tudi že pripravljeni odgovor glede zadržanja celotnega zakona, to pa zato,
               ker tudi Mestna občina Koper, čeprav izpodbija samo posamezne določbe zakona,
               predlaga zadržanje celotnega zakona. Je pa v tej zadevi Mestne občine Koper rok za
               odgovor glede vsebinskih zatrjevanj še odprt. Hvala.</p>
               <stage>(Izključen mikrofon.)</stage>
            </sp>
            <sp who="SDT6:VraničarMateja">

               <speaker>MAG. MATEJA VRANIČAR:</speaker>

               <p>Hvala lepa. Kot je že predstavnica Zakonodajno-pravne službe povedala, je predlog za
               ustavno presojo zakona o davku na nepremičnine s strani skupine poslank in poslancev
               sestavljen iz dveh delov.</p>
               <p>V prvem delu gre za odgovor na vsebinsko presojo, glede vsebinske presoje zatrjevanih
               neskladij z ustavo, v drugem delu pa za predlog za začasno zadržanje. Tako kot
               Zakonodajno-pravna služba, je tudi Vlada v svojem mnenju glede začasnega zadržanja
               ponudila argumente, kot smo jih predstavili že v sredo ob obravnavi vsebinsko enake
               pobude Združenja občin Slovenije in ne bi v bistvu tukaj uvodoma ponavljala v bistvu
               teh navedb.</p>
               <p>Kar pa se tiče vsebinske presoje posameznih zatrjevanih neustavnosti v zakonu o davku
               na nepremičnine, pa Vlada v svojem pisnem mnenju podrobno razlaga oziroma utemeljuje
               zakaj ocenjuje, da posamezne določbe zakona o davku na nepremičnine niso v neskladju
               z Ustavo. Če povzamem nekatere ključne ugotovitve, skupina poslank in poslancev
               zatrjuje, da so določbe, ki določajo višino oziroma stopnje obdavčitve posameznih
               vrst nepremičnin, da so v neskladju z Ustavo, ker niso utemeljeni razlogi za različno
               višino obdavčitve posameznih vrst nepremičnin, vključno z vprašanjem v bistvu
               različne obravnave rezidenčnih oziroma nerezidenčnih stanovanjskih nepremičnin,
               oziroma posebno obravnavo s tem nepremičnin, ki niso zgrajena v skladu s
               predpisi.</p>
               <p>Posebej je izpostavljeno neskladje v povezavi s pravnimi sredstvi in pa potem še
               vprašanja, ki se tičejo položaja lokalnih skupnosti. V zvezi z različnimi davčnimi
               stopnjami in pa vprašanjem prekomernosti obdavčitve Vlada v mnenju obširno pojasnjuje
               trenutno veljavno oziroma do konca leta 2013 veljavno ureditev obdavčitve nepremičnin
               in pa povprečno breme, ki ga je taka obdavčitev v bistvu, ki ga je zaradi take
               obdavčitve nosila posamezna nepremičnina in na podlagi teh podatkov zatrjujemo, da
               predlagano obdavčitev v zakonu o davku na nepremičnine ni prekomerna, podrobneje pa
               pojasnjujemo tudi razloge za razlikovanje med posameznimi vrstami nepremičnin.</p>
               <p>V zvezi z zatrjevanji glede ustavnosti v povezavi z pravnim varstvom in pa pravico do
               pritožbe, pojasnjujemo kakšna je pravica do pritožbe v samem postopku odmere davka in
               pojasnjujemo, da je treba pri obravnavi pritožbenega postopka upoštevati sam sistem
               množičnega vrednotenja in v
               odgovoru napovedujemo tudi, da Vlada pripravlja spremembo zakona o množičnem
               vrednotenju nepremičnin, v okviru katerega bo poleg rezultatov, ki jih dobimo na
               podlagi generalnega vrednotenja, možno v posamičnih primerih upoštevati tudi posebne
               okoliščine, ki se dotikajo nekaterih posebnih nepremičnin in kombinacijo obeh zakonov
               v bistvu pomeni ustrezno pravno varstvo vseh davčnih zavezancev.</p>
               <p>V zvezi z zatrjevanjem, da se z obdavčitvijo prekomerno posega v lastnino in pa
               problematizira se višina davka v primeru nizkega dohodka, je treba povedati, da davek
               kot tak pri posameznikih oziroma pri fizičnih osebah ne presega 1% bruto dohodkov
               posameznikov, če primerjamo podatke iz obdavčitve dohodkov za dohodnino, s podatki o
               obdavčitvi nepremičnin, katere smo uporabili pri izračunu finančnih posledic zakona o
               davku na nepremičnine. Primerjati je treba v primerjavi v primeru poslovnih in
               industrijskih objektov, je treba primerjati novo raven obdavčitve z obdavčitvijo
               nepremičnin v sistemu nadomestila za uporabo stavbnega zemljišča in lahko ugotovimo,
               da tu bistvenega odstopanja v povprečju ni. Seveda pa lahko pride do različnih
               rešitev glede na različno politiko, ki so jo posamezne občine v zvezi s tem
               vodile.</p>
               <p>V povezavi s slabim dohodkovnim stanjem posameznih zavezancev v mnenju pojasnjujemo
               tudi možnosti, ki jih imajo posamezniki na razpolago, da si zmanjšajo svoje davčne
               obveznosti oziroma, da zaprosijo za odlog, obročno plačevanje ali celo dopis davka,
               kar jim omogoča zakon o davčnem postopku. Tistim najbolj ogroženim z vidika ravni
               njihovih tekočih dohodkov iz katerih bi lahko plačevali davek na nepremičnine, pa je
               v zakonu o davku na nepremičnine dodana nova opcija oziroma možnost, da se odločijo
               za tako imenovano zavarovanje svoje davčne obveznosti, s čimer se poplačilo te davčne
               obveznosti odloži do trenutka, ko taka nepremičnina pride v pravni promet.</p>
               <p>Nadalje predlagatelji pobude za oceno ustavnosti ocenjujejo, da gre v primeru
               kmetijskih in pa gozdnih zemljišč za dvojno obdavčitev, ker so ta zemljišča
               obremenjena s katastrskim dohodkom in Vlada podrobneje v svojem mnenju pojasnjuje
               razliko v obremenitvi nepremičnin z davkom na nepremičnine, kar je premoženjski davek
               na eni strani in pa obdavčitvijo po katastrskem dohodku, kar je ocena potencialnega
               dohodka in se uporabi oziroma upošteva pri določanju davčne osnove za ugotavljanje
               davka od dohodka iz opravljanja kmetijske oziroma gozdarske dejavnosti.</p>
               <p>Nadalje se problematizira ureditev financiranja občin v prehodnem obdobju. Te
               rešitve, še enkrat poudarjam, kar smo poudarjali tudi v samem zakonodajnem postopku,
               so bile pripravljene na zahtevo združenj občin in zagotavljajo tri letno prehodno
               obdobje, v katerem naj bi se dogovorili z občinami za celovito prenovo sistema
               financiranja občin v celoti. V mesnem obdobju pa je občinam zagotovljen enak obseg
               prihodkov, kot po obstoječem sistemu nadomestila za uporabo stavbnega zemljišča in nenazadnje oporeka se
               ureditvi oprostitev plačila davka na nepremičnine za sakralne objekte, češ da je ta
               ureditev preozka, kjer v bistvu pojasnjujemo oziroma podajamo mnenje glede tega, da
               mora zakon zagotoviti enakopravno obravnavo različnih organizacij. Zaradi tega je
               dejansko upravičena oprostitev zgolj za sakralne objekte, ki so namenjeni bogoslužju
               v ožjem pomenu besede.</p>
               <p>Toliko za uvod, če bo potrebno, pa lahko damo podrobnejša pojasnila še v razpravi.
               Hvala lepa.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa, gospa Vraničar. Preden pričnemo obravnavo in razpravo o predlogu mnenja,
               dajem besedo še predlagatelju, predstavniku predlagateljev, gospod Andrej
               Šircelj.</p>
            </sp>
            <sp who="SDT6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovani predsednik, spoštovana državna sekretarka s kolegom in
               kolegicami in seveda cenjeni poslanci in poslanke.</p>
               <p>Slovenska demokratska stranka s prvo podpisanim Jožem Tankom, je vložila gradivo, ki
               dejansko pomeni zahtevo za oceno ustavnosti zakona o davku na nepremičnine in v tem
               gradivu zelo eksaktno in strokovno navedla kateri členi Ustave so s tem zakonom
               kršeni. Ob tem, da je že bilo podano mnenje Vlade na to gradivo, ki še ni bilo
               predstavljeno, je moja ocena seveda, da so stališča Vlade približno takšna, kot so
               bila takrat, ko se je zakon sprejemal v Državnem zboru, da pa to ni odgovor na
               Ustavo, na ustavne določbe in na tisto, kar predlagatelji menimo, da pomeni dejansko
               kršenje Ustave v več členih.</p>
               <p>To, da pomeni kršenje Ustave v več členih, je razvidno iz same zahteve in tukaj bom
               navedel kateri so tisti bistveni členi s katerimi ta zakon posega v ustavno materijo
               in ki pomenijo predvsem veliko slabši položaj ljudi in pomeni seveda tudi izredno
               negativne posledice za dejansko stanje v družbi. In sicer, če govorimo o
               prekomernosti, potem moramo seveda povedati, da se ta prekomernost nanaša na donos,
               ki ga določena nepremičnina prinaša in če je obdavčitev tega donosa več, kot 50%,
               potem enostavno lahko govorimo o prekomernosti in to dokazuje tudi mednarodna praksa,
               mednarodna ustavna praksa.</p>
               <p>Dejstvo pa je, da če prihodki posameznika niso takšni, da bi mogli z njimi plačati
               davek, potem dejansko pomeni, da se davek zajeda v samo substanco oziroma v samo
               nepremičnino v tem primeru in to v bistvu tudi nakazuje že sam zakon v določeni
               določbi in sicer tam, kjer gre v bistvu za zavarovanje davčnega dolga. To seveda
               pomeni, da s takim davkom v končni fazi pride do razlastitve lastnikov nepremičnin
               oziroma dejansko pomeni to odkrito nacionalizacijo, saj se ocenjuje, da ob sedanjem
               stanju, dohodkovnem stanju ljudi ogromno ljudi ne bo moglo plačati tega davka. Še
               posebej zaradi tega, ker v Sloveniji imamo neko posebnost pri pridobivanju
               nepremičnin.</p>
               <p>Prva posebnost izhaja iz nacionalizacije, povojne nacionalizacije in kasnejše
               denacionalizacije. S tem, ko je bilo nacionalizirano  premoženje ljudi se je to premoženje koncentriralo, s
               kasnejšo denacionalizacijo pa so ljudje dobili to premoženje oziroma nepremičnine
               nazaj. Pri tem pa njihovi dohodki niso sledili vrednosti premoženja oziroma ne
               sledijo tisti vrednosti premoženja, ki je izračunan na podlagi posplošene tržne
               vrednosti o čemer bom govoril tudi kasneje. To seveda pomeni, da bo prišlo do tega,
               da ljudje ne bodo mogli plačati tega davka, zato bodo za davčni dolg zastavili
               nepremičnino in v tem primeru bo prišlo do tega, da bo enostavno država te
               nepremičnine prevzela, ne bo možen tudi bom rekel kasnejše plačilo, ker navsezadnje
               bi sinovi, vnuki in tako naprej verjetno staršem pomagali že sedaj pri plačilu davka,
               če bi imeli denar, da bi z njim lahko krili ta davek. Ker pa tudi sociološke
               raziskave ugotavljajo, da je v Sloveniji revščina medgeneracijski pojav, s takšnimi
               rešitvami, ki jih prinaša zakon o davku na nepremičnine, povečujemo revščino med
               vsemi generacijami na eni strani na drugi strani pa seveda zaradi tega prekomerno
               obdavčujemo ljudi, kar je v nasprotju z 33. členom ustave Republike Slovenije. To, da
               prekomerno obdavčujemo premoženje oziroma nepremičnine v tem primer, kažejo tudi
               ocene finančnih posledic. Te ocene finančnih posledic so razvidne iz samega predloga
               zakona in dejansko bomo s tem zakonom dobili pobrali ljudem kmetom, podjetnikom še
               enkrat več davka, še enkrat več prihodkov, kot so bili pobrani s dosedanjimi davki na
               premoženje. To seveda pomeni, da vlada Alenke Bratušek zajeda v premoženjsko
               substanco ljudi in da vlada Alenke Bratušek dejansko povečuje revščino ljudi s
               svojimi ukrepi posameznikov, tistih, ki danes imajo delo, tistih, ki nimajo dela,
               tistih, ki imajo dohodke, da bi plačevali davke in seveda tudi tistih, ki nimajo
               dohodkov, da bi plačali davek. Tudi če ne bodo zastavili tega premoženja bo prišlo do
               tega, da se bo povečala prodaja teh nepremičnin zaradi velike ponudbe bo prišlo na
               trgu do tega, da bodo cene izjemno padle in seveda tisti bogati, ki so že danes
               bogati bodo pokupili nepremičnine in s tem postali še bogatejši. Skratka ta zakon
               tudi ne bo prispeval k racionalnejšemu upravljanju s stanovanjskimi nepremičninami,
               ampak bo povzročil še eno denacionalizacijo oziroma še eno nacionalizacijo v tej
               državi. In to še posebej na podeželju. To je prva zadeva v zvezi s prekomernostjo,
               druga zadeva se nanaša na različne davčne stopnje in govorim predvsem o različnih
               davčnih stopnjah za rezidenčne in nerezidenčne nepremičnine. Navsezadnje so ljudje
               zaradi tega v popolnoma neenakopravnem položaju. In kot je razvidno iz primera,
               nekdo, ki ima vredno nepremičnino 400 tisoč evrov na primer bo plačal za to
               rezidenčno nepremičnino 600 evrov davka. V primeru pa, da je nekdo že poskrbel tudi
               za svoje otroke in kupil namesto takšne nepremičnine stanovanje tudi naslednjim
               generacijam in še vedno obstaja seveda lastnik teh nepremičnin, bodo za te
                  otroke pomenile te
               nepremičnine oziroma za tega davčnega zavezanca nerezidenčno nepremičnino. V tem
               primeru bodo te nepremičnine predstavljale za nekoga seveda davčno breme v višini
               1650 evrov. Govorim o tem, da seveda ne bodo prenesli lastništva na druge osebe in v
               tem primeru gre za zelo veliko diskriminacijo in to bo ugotavljalo ustavno sodišče.
               To več ne bo ugotavljalo ministrstvo za finance niti vlada Alenke Bratušek ampak
               ustavno sodišče. V zvezi s tem je seveda treba povedati, da se takšna prekomernost
               kaže tudi na podlagi tega, da se obdavčujejo kmetijska zemljišča in da se obdavčujejo
               seveda tudi prostori skladišča, poslovni prostori in tako naprej. Namreč ne glede na
               to, ali nekdo dosega dohodek na teh kmetijskih zemljiščih ali ne, ne glede na to, ali
               nekdo dosega dobiček s svojo dejavnostjo, bo moral plačati davek in tukaj govorimo
               seveda o ustavni določbi ne kakšno je mnenje Ministrstva za finance ali zaposlenih na
               Ministrstvu za finance. Ampak govorimo o ustavni materiji prekomernosti.
               Prekomernosti, da mora nekdo ne glede na to, da dejansko pade v revščino, da ne more
               več poslovati, da mora plačati davek ali to nepremičnino prenesti na občino oziroma
               državo, kar dejansko pomeni nacionalizacijo premoženja fizičnih in pravnih oseb.
               Naslednja zadeva, na katero je Slovenska demokratska stranka opozorila že v samem
               postopku sprejemanja tega zakona je, da ta zakon ljudem, davčnim zavezancem ne daje
               sodnega varstva. Ne daje varstva in ne omogoča, da bi se davčni zavezanec lahko v
               skladu z zakonom o davčnem postopku pritožil na Davčno upravo, zaradi tega, ker ne
               more dati pritožbe na davčno osnovo in to v pravnem pomenu. On sicer lahko gre na
               Geodetsko upravo in kot vidimo ljudje hodijo danes na Geodetsko upravo, stojijo v
               vrstah, čakajo, zato da bodo sprejeti, da bodo lahko popravili svoje evidence, vendar
               tudi, ko bodo dobili dejansko odločbe, bo Geodetska uprava lahko popravila to
               vrednost, vendar bo naredila samo nek zaznamek ni pa to, kako bo spremenila to davčno
               osnovo, ni določeno s samim zakonom. In zaradi tega, kar se zaveda tudi vlada, gre
               spreminjati tudi zakon o množičnem vrednotenju nepremičnin in dejansko predstavlja
               davčna osnova v tem primeru, ki je posplošena tržna vrednost nepremičnin, skratka
               govorimo o neki abstraktni vrednosti nepremičnin, kar se kaže tudi v tem, da so
               nepremičnine v državi lahko rečemo podobne nepremičnine ali celo istovrstne
               nepremičnine ocenjene z različnimi vrednostmi in to takšnimi razlikami, da dejansko
               vsakega človeka bode v oči. Zaradi tega, ker je davčna osnova določena na podlagi bom
               rekel neke modelske vrednosti, kjer je davčna osnova določena na neki abstraktni
               vrednosti, dejansko tudi v večini primerov ni realna. In to kaže tudi že samo
               dejstvo, da se ta davčna osnova uporablja že danes pri zakonu, s katerim se
               obdavčujejo nepremičnine nad 500 tisoč evrov in pri teh nepremičninah je po podatkih
               Davčne uprave vsaka deveta oziroma deseta vrednost nepravilno določena oziroma
               abstraktno določena ali pa da rečem nerealno določena. In če vzamemo, da  bo enak model veljal in enak model
               velja in da se bodo pojavljale enake napake se bo zgodilo, da bodo davčni uradi
               zasuti s pritožbami na odločbe, če upoštevamo, da bo izdanih milijon dvesto tisoč
               odločb in če vzamemo deset odstotkov pritožb je to 120 tisoč pritožb in davčni uradi
               bodo zasuti s tem, ker so te modelske vrednosti nerealne in zaradi tega, ker so
               določene enostavno abstraktne. To seveda pomeni, da poleg tega, da davčni zavezanec
               nima pravice do pritožbe v skladu z zakonom o davčnem postopku, zaradi tega se tudi
               spreminja nek drug zakon, enostavno tudi pomeni, da je ta zakon v tem pogledu
               nerealen in abstrakten. Poleg tega je seveda problem pravnega varstva tudi v tem, da
               se Geodetska uprava, ko davčni zavezanci, ko ljudje spreminjajo vrednosti
               nepremičnin, enostavno ne odgovori z nekim pravnim aktom. Enostavno ni niti v primeru
               zavrnitve predloga niti v primeru, da se ta predlog sprejme, nekega pravnega akta in
               seveda ljudje tudi v fazi pritožbe ne bodo imeli na področju pravne varnosti, ko bodo
               dejansko dali pritožbo na davčno osnovo te pravne varnosti. To seveda pomeni, da
               enostavno ta zakon ni v skladu z ustavo. Poleg tega ustava v 147. členu določa, da se
               davki in druge dajatve določijo z zakonom. V tem primeru se bistveni del samega
               davka, to je davčna osnova, določijo z nekimi modeli množičnega vrednotenja
               nepremičnin. Ti modeli so narejeni na podlagi različnih statističnih in analitičnih
               metod in so določeni z nekimi podzakonskimi akti. Z drugimi besedami, davčna osnova
               je določena na podlagi modelov, ki niso predpisani z zakonom in to je seveda v
               nasprotju s 147. členom ustave in navsezadnje mislim, da je bilo zdaj navedenih že
               nekaj členov ustave, 33. člen, 147. člen ustave, govorimo lahko tudi o 2. členu
               ustave in tako naprej, skratka, zakon ne samo, da je v nasprotju z enim členom po
               našem videnju, ampak z zelo veliko členi. Poleg tega je tudi, na to smo tudi že
               opozorili, navsezadnje v zakonu določeno, da tudi najemnik lahko zavaruje svoj davčni
               dolg v določenem primeru, to je na podlagi 11. člena v povezavi s 3. alinejo 8. člena
               zakona o davku na nepremičnine in če najemnik dejansko zavaruje svoj davčni dolg,
               potem lastnik enostavno ni v stanju lahko, da bo lahko plačal ta davčni dolg. Skratka
               to naredi nekdo drug in tudi v tem primeru mislimo, da je to v nasprotju s 33. členom
               in v nasprotju s 67. členom ustave Republike Slovenije in nenazadnje je ta zakon tudi
               v nasprotju s 14. členom ustave v povezavi s 138. členom ustave, na podlagi katerih
               prebivalci sami preko občin uresničujejo svoje interese in svoje potrebe. Navsezadnje
               je ta zakon v prehodnem obdobju
               nekaterim občinam dejansko vzel ves denar in onemogočil, da bi ta denar pridobili na
               drug način oziroma, da bi ljudje prek občin izvajali pač uresničevali svoje interese
               in zadovoljevali svoje potrebe. Tak primer je recimo Rogatec, ki ni imel
               uveljavljenega nadomestila je občina Rogatec, ki ni imela uveljavljenega nadomestila,
               se opravičujem, Rogaševci, ki ni imela uveljavljenega nadomestila za uporabo
               stavbnega zemljišča in zaradi tega tudi v nadaljevanju v prvih treh mesecih enostavno
               občina Rogatec ne bo prejela nobenega denarja s strani vlade, ki bo v prvih treh
               letih v državni proračun dejansko pobrala vse te prihodke. Zaradi tega v Slovenski
               demokratski stranki menimo, da je treba zadržati izvrševanje tega zakona, da bodo
               nastale težke popravljive posledice za ljudi, da pa zaradi tega ne bodo nastale
               nepopravljive posledice, težko nepopravljive posledice za proračun, saj z rebalansom
               proračuna lahko dejansko vlada spremeni prihodkovno stran proračuna v vsakem
               trenutku. Nepopravljive posledice bodo nastale za zelo veliko ljudi po naši oceni,
               prišlo bo do tega, da se bodo prisilno nepremičnine nacionalizirale in tudi prisilno
               prodajale, kar bo seveda povečalo revščino in neenakost med ljudmi. Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa gospod Šircelj. Magistra Andreja Vizjaka nadomešča gospod Jože Tanko, ga
               pozdravljam. Odboru predlagam, da razpravlja in odloča o naslednjem predlogu mnenja.
               Odbor se strinja z mnenjem zakonodajno pravne službe z dne 15.1.2014 ter ji predlaga,
               da v skladu z 266. členom poslovnika državnega zbora pripravi odgovor ustavnemu
               sodišču Slovenije. Odpiram razpravo k mnenju. Gospa Tomc, izvolite.</p>
            </sp>
            <sp who="SDT6:TomcRomana">

               <speaker>ROMANA TOMC (PS SDS):</speaker>

               <p>Ja hvala lepa spoštovani predsednik za besedo. Jaz ne bom na dolgo in na široko še
               enkrat ponavljala vseh ugotovitev, ki jih je že moj kolega Andrej Šircelj izpostavil,
               se pa seveda z vsemi strinjam. Ker pa večkrat obravnavamo to tematiko in ne dobimo
               odgovorov na nekatera ključna vprašanja, ki se zdaj po uveljavitvi zakona že kažejo v
               praksi in na katera smo opozarjali v času, ko je bil zakon v postopku sprejemanja, bi
               seveda imela nekaj konkretnih vprašanj. Upam, da jih lahko v okviru te razprave tudi
               postavim, posebej zato, ker so tukaj vsi kompetentni ljudje, mislim da tudi direktor
               GURS-a in nam bodo prav gotovo znali postreči z zelo konkretnimi odgovori na ta
               vprašanja in sicer bi najprej vprašala. Malce več informacij s strani državne
               sekretarke kaj se pravzaprav dogaja s predlogom zakona o množičnem vrednotenju
               nepremičnin. Nakazala je nekaj osnovnih usmeritev ampak gre res za pomemben zakon, ki
               seveda je zelo, zelo povezan z zakonom, o tem davku, o katerem danes govorimo in bi
               želela vedeti, kaj je tukaj novega. Drugo vprašanje, ki ga želim zastaviti, je bilo
               že nakazano v razpravi, ki jo je imel Andrej Šircelj, kaj se pravzaprav dogaja na
               GURS-u? Samo iz medijev smo obveščeni, da se stvari zatikajo, da se spletne strani
               zapirajo, da ljudje ne morejo dobiti informacij, da se morajo za sestanek oziroma za
               to, da ugotovijo, kakšno je njihovo stanje vnaprej napovedovati pri GURS-u in bi
               prosila seveda, če se v zvezi s tem da neko podrobnejšo pojasnilo, kaj se dogaja in
               kaj je osnovni problem, ki ga zaznavajo ljudje. Kajti na eni izmed prejšnjih sej smo
               s strani državne sekretarke slišali, da ljudje v glavnem povprašujejo samo po
               informacijah.  Kakšna je
               vrednot njihove nepremičnine, ali je temu res tako. Tretje vprašanje, ki bi ga imela
               zelo ključno, zelo ključna je povezava med GURS-om in DURS-om za pravilno potem
               nadaljnjo postopanje in pač obdavčitev. Me zanima, kako tukaj potekajo dogovori,
               pogovori, sodelovanja in v kakšni točno fazi se s tem. Ali je sistem pripravljen za
               to, da funkcionira. Četrto vprašanje. V medijih smo v preteklosti zelo veliko
               informacij dobili, ne vem, so preverjene, niso preverjene, veliko slik je bilo
               objavljenih, ki so potrjevale, da so tiste navedbe pravilne, o čudnih vrednostih
               nepremičnin. Zanima me, ali je GURS ali kdorkoli od državnih organov, ki je prav
               gotovo vedel, slišal, prebral za to informacijo, po uradni dolžnosti sprožil kakšen
               postopek, da bi se ta vrednost nepremičnine spremenila iz recimo nerealno ocenjene v
               realno. Ali so bili tukaj narejeni kakšni ukrepi in postopki. Eden izmed ključnih
               problemov, na katerega pač tudi opozarjajo vse te pobude za oceno, presojo
               ustavnosti, je seveda možnost pritožbe. Jaz bom navedla en primer, zakaj ne verjamem,
               da tukaj postopek ne bo dobro stekel. Pred leti v času ministra Svetlika smo, ste, so
               sprejeli novo socialno zakonodajno, ki je obetala poenostavitev postopkov, hitrejše
               odločanje in minister Virant se je večkrat pohvali, da ta program, ki podpira to novo
               socialno zakonodajo, je dobil celo neke mednarodne nagrade. Ampak seveda to potem
               postane zelo relativno, če vemo, da danes eno leto ali pa več kot eno leto, potem, ko
               so ljudje dali pritožbe na ministrstvu še vedno stoji na tisoče in tisoče pritožb in
               zaprosili so vlado, da dobijo nove zaposlene, da bodo te pritožbe reševale. Pa je bil
               ta obseg možnih pritožb oziroma potencialni problem veliko manjši, kot je tukaj. Jaz
               upam, da se seveda vsi tega zavedate ali pa zavedamo in kaj se dela pa v tej smeri.
               Predvsem je pa to vprašanje povezano s prvim vprašanjem možnostjo pritožbe, možnostjo
               individualca oziroma osebe, da sama vpliva na vrednost svoje nepremičnine in ne
               zapade v neko splošno sliko, ki jo ponuja zakon o množičnem vrednotenju nepremičnin.
               Sem se vrnila s tem na prvo vprašanje in bi prosila za vse te odgovore. Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Damo besedo, če želi še kdo razpravljati oziroma postaviti kakšno
               vprašanje? Želi še kdo? Gospod, saj sej pravim, če bi še združili nekaj vprašanj, da
               potem v sklopu odgovorimo potem pa gremo drugi krog. Izvolite gospod Bogovič.</p>
            </sp>
            <sp who="SDT6:BogovičFranc">

               <speaker>FRANC BOGOVIČ (PS SLS):</speaker>

               <p>Hvala še enkrat za besedo. Tudi sam ne bom predolg vendar pa mislim, da iz dneva v
               dan prihajajo do novih dejstev, za katere mislim, da bi morali biti vsi zaskrbljeni.
               Prvo gospa iz zakonodajno pravne službe, če sem vas prav razumel ste dejala, da ste v
               vlogi, ko se mora zakonodajalec braniti. To je to, to ste vi dejala. Se pravi, da
               zakonodajno pravna služba brani zakonodajalca v primeru, ko ugotavljamo, če je zakon
               skladen z ustavo ali ne. jaz mislim, da je tudi naloga zakonodajno pravne službe, da
               najprej brani državljane, da bo zakonodajalec sprejemal ustavno korektne zakone in o
               tem zdaj govorimo in jaz moram resnično še enkrat reči, tako kot sem že dejal dva
               dneva nazaj, da me preseneča res tako kot kakšno vlogo advokata zdaj, to ste tudi
               danes izrecno dejala, državnega zbora in pa tega zakona se postavljate sedaj, kako pa
               je bilo takrat, ko smo ga sprejemali, ko smo tisti, ki smo želeli predvsem opozoriti
               na to, da je nemogoč rok, da lahko od 15. oktobra pa do konca novembra, kar smo
               naredili po nujne postopku, sprejmeš tak sistemski zakon, ker se nam bo prikradla cela vrsta
               pomanjkljivosti, napak. In v tem kontekstu sem res pogrešal zakonodajno službo
               takrat, da bi povedala, da se bo dogajalo to, kar se nam zdaj dogaja, ko vlada brani
               ta zakon na ta način, da se bodo zgodile te nepopravljive posledice, ker ne vem,
               nadomestilo za stavbna zemljišča ni obračunano, občine ne bodo imele dvesto milijonov
               davščin, ki so jih tradicionalno pobirale skozi leta oziroma bodo prišla z zamikom,
               državni proračunov bo v težavah zato, ker se nam lahko to zgodi in dovolite, da se še
               enkrat ponovim. Isto napako delamo, pardon, kot jo delamo pri TEŠ-u, ko sedaj
               ugotavljamo, da je bilo v preteklosti narobe narejeno in sedaj branimo in se
               motovilimo, poskušamo izviti iz tega labirinta. V tem delu je tudi v samem mnenju, da
               ker je bilo tako predstavljeno dovolite, da najprej o mnenju to povem. Ni res, da bo,
               da bi zaradi neuveljavitve tega zakona ali državni proračun ali občinski prišli v
               kakšne hude likvidnostne probleme. Če podrobno gledamo zakon, 15. avgust je
               optimističen rok, zakonski rok, ko bi naj bil prvi obrok iz nadomestila in potem
               odvisno od tega, kakšna je velikost davka do 15. decembra. Se pravi v zadnjih petih
               mesecih se pričakuje pril v državni proračun in pa posledično potem tudi v lokalni.
               Pod nadomestilo za stavbno zemljišče samo v podatek, 15. maja so bila prva plačila že
               in so šla preko poletja in je bilo takrat, ko bomo zdaj prvi priliv pričakujemo, bo
               takrat šele je bilo prej že zaključeno. Meni se resno vprašanje postavlja in sem res
               vesel, da je direktor GURS-a z nami, da pove, kakšne težave ima njihova služba zdaj
               in kaj posledično pomeni to, da bomo imeli še po napovedih spremenjen zakon o
               vrednotenjih, izračune po novem zakonu, pritožbeni postopki, izdaja odločb s strani
               davkarije, in jaz resno mislim, da bo zelo velik problem 15. avgusta, 16., kot je
               zapisano, dobiti prvi priliv. Tako da ta argument okrog likvidnosti ne zdrži, bi bil
               zdrav razum pa premislek sigurno še potreben. Potem tudi terminologija mi je dokaj
               čudna, ko se pravi, da polemizirate o mnenju z pojmom avtonomije lokalnih skupnosti
               oziroma fiskalni suverenosti lokalnih skupnosti. In zelo jasno piše, da so lokalne
               skupnosti toliko pač fiskalno suverene, kolikor jim država dopušča in je to
               tolmačenje sem prebral člene ustave, drži, ampak vsebinsko kaj smo mi naredili. Od
               doslej nekih 9 procentov, kot so v združenju občin izračunali, da je bilo teh prostih
               sredstev, da to predstavlja teh dvesto milijonov slabih od dve milijarde prilivov, ki
               ga približno poračuni občin v Sloveniji naredijo. Zdaj prihajamo na praktično nič
               fleksibilnega dela, kjer bi občine imele možnost o tem odločati pa tudi voditi pole
               finančne tudi svojo stanovanjsko, poselitveno, gospodarsko in še ne vem kakšno
               politiko. Ker zdaj smo pač od zgoraj določili vse, kar je narejeno, tista svoboda pri
               stopnjah je zelo omejena in po drugi strani pa tudi nobene druge politike enostavno
               ne moreš več v tem <stage>(nerazumljivo)</stage>. Tako da meni je ta pristop, da smo mi zdaj
               oziroma, da brani se zakon. Jaz bi predvsem pričakoval, da res te ustavne stvari
               poskušamo pogledati. Kar se tiče ključnega problema, na katerega opozarja ta ustavna
               presoja pa tista, ki je že bila vložena pa tista, ki jo bo po mojih podatkih 22. tudi
               državni svet obravnaval, pa bomo se še najbrž na to temo v tem mesecu, pa se bomo še
               enkrat srečali, opozarja vsaj na to visoko obdavčitev. Poleg tega pa na nekaj, na kar
               smo opozarjali nekateri, pa sem vam zahvaljujem za tabelo, pa vas bom prosil, da
               boste še eno dali več v ta gradiva, kjer smo opozarjali na nekaj, kar je velik
               problem v Sloveniji in je ob vseh mednarodnih primerjavah naša specifika. Mi imamo
               prvič zelo velik delež od privatne lastnine na področju stanovanj in na drugi strani
               zaradi zgodovinskih okoliščin velik razkorak med tem, kakšno nepremičnino kdo
               poseduje in kakšni so njegovi trenutni prejemki. In ko se vam zahvaljujem za to
               tabelo sedem, v kateri se zdaj to več kot jasno vidi. Tabela sedem ima dohodkovni
               razred posameznika, govorimo pa, to bi prosil, če mi lahko kar potrdite, tu govorimo
               za teh 250, ki so stanovanjski objekti, večstanovanjskih objektih. In to, kar vas bi prosil, če lahko dobimo še
               potem, ker to je za 250 tisoč zavezancev, manjka še teh 600 tisoč zavezancev, ki so
               pa potem stanovanjske hiše ali pa nekaj takega približno. Jaz bi prosil, če lahko še
               za tiste to tabelo naredite. Naj pa pojasnim, kaj govorim. Sam sem na to opozarjal
               nekajkrat, da dejansko ljudje z nizkimi prejemki posedujejo relativno spodobne
               nepremičnine in v mnenju, kjer se zdaj poskuša braniti, kot smo rekli zdaj, ko ste
               rekli zakonodajalca, pišete, da je pri teh stanovanjskih objektih, stanovanjih ta
               obdavčitev od ena do štiri procenta bruto dohodka posameznika. Jaz mislim, da je nova
               dajatev ena do štiri procenta bruto dohodka visoka dajatev. Vi trdite in tukaj
               branite, da še vedno, da to ni in v tem delu govorimo še enkrat o stanovanjih in zato
               prosim za tisto tabelo še, kjer bodo še hiše, ko pa prosim, če se še da ugotoviti, če
               je kdo, ki je lastnik hiše mogoče še lastnih desetih hektarov kmetijskih zemljišč,
               povprečno smo zdaj videli slabih petnajst evrov bo na hektar, pa še nekaj hektarjev
               gozda, kakšen hlev in se bo tista številka še bistveno podvojila, pa veliko njih bo
               padalo tudi v nizko kategorijo in boste kar naenkrat ugotovili, da pri tistih, ki
               imajo še nek dohodek tukaj imate od 5400 evrov začnete na letnem nivoju šteti te
               bruto dohodke, da bodo imeli kar naenkrat deset, dvajset procentov teh prihodkov nove
               dajatve. In kaj želim opozoriti. V tej tabeli se vidi zdaj najprej tabela, kako so
               razporejeni prihodki, in potem dohodek na lastnika in pa povprečna vrednost teh
               nepremičnin na zavezanca in glejte kaj je zanimivo. Dohodek na lastnika 5186,
               povprečna vrednost 134 tisoč evrov teh stanovanj. Dohodek od 5400 do potem te
               minimalne plače, tistih 899, je prihodek 140 tisoč, pardon, vrednost 140 tisoč in
               potem kar naenkrat tisti, ki so do 60 procentov mesečnega povprečja, se pravi tisoč
               evrov neto je enomesečno povprečje, če na okroglo rečemo, jih je, je vrednost nižja,
               119 tisoč vrednost nepremičnine in potem so vrednosti nepremičnin relativno nizke vse
               do tistih lastnikov, ki imajo od 150 do 200 procentov povprečne plače. Šele tista
               kategorija, ki ima 200 procentov, se pravi dve mesečni plači in več povprečja, imajo
               več vredno stanovanje, kot tisti najnižji. In potem začne pri tristokratniku plače
               naraščati ta zadeva. Če seštejemo med temi lastniki stanovanj pridemo do grozljive
               številke, da je 145 tistih lastnikov, ki pridejo do 80 procentov mesečne plače pa
               imajo se pravi tri petine teh ljudi je notri. 60 procentov ljudi ima manj kot 80
               procentov, na koncu pa v predzadnji tabeli, zadnja če gledamo za leto 2 16 pomeni,d a
               bodo dajatve za ta stanovanja 200 evrov pri tistih, ki imajo do 400 in 172 evrov pri
               tistih, ki jih imajo od 150 do 200 procentov mesečne povprečne plače. To kar smo
               želeli opozoriti, to kaže na to ranljivo skupino ljudi, ki so ali bili v preteklosti
               v 70., 80. letih pridni, si kupovali stanovanja, res prosim pa za tisto o hišah, kjer
               se bo ta zadeva še drastično odrazila, pa še lastništvo nepremičnin kakšnih zraven in
               kaj govorimo in zdaj če tri, štiri procente bruto plače ni huda obremenitev potem
               bruto prejemka, potem pa ne vem kaj, o čem govorimo. In v tem delu vidimo zdaj, kaj
               to pomeni. Pri tistih, ki imajo nad desetkratnik povprečja plače je obremenitev nula
               tri procenta od njihovega prejemka. Tisti, ki imajo od petkratnika do desetkratnika
               plače nula štiri. Res pa je, da tistih h v zgornjem razredu jih je samo 367 srečnežev
               v Sloveniji, ki živi v stanovanjih pa ima več kot desetkratnik plače pa 1800 tistih
               za tem in potem začnejo pa te velike kategorije in mi pridemo do tega, da ima nekdo,
               ki ima 100 do 150 procentov povprečne plače bo imel nula osem procenta, tisti z
               najnižjimi prejemki bo imel pa potem raste ta lestvica. 1.3, 1.7, 2.7, 3.9 procentov
               od prejemka. Govorimo o brutu.
               Se pravi, da je od neto prejemka še toliko več. In spoštovani kolegi iz koalicije. Ko
               govorimo o socialni državi, o čem govorimo. To kar smo vas opozarjali. Malega človeka
               gulimo do konca. In ko smo nekateri kakšne drugačne predloge imeli, kjer naj vas še
               samo spomnim z enim procentom od mesečnih neto prejemkov pa dvajset procentov do
               trideset procentov dodatne obdavčitve na stavbna zemljišča bi poloviti tistih dvesto
               milijonov, ki jih želite poloviti, pa najbrž bi morali še kaj drugega narediti, in
               ste nas okarali, kako smo prit socialni državi in ne vem proti kom. Poglejte te
               tabele pa boste videli, kdo bo zdaj kratek konec peljal iz tega ven. Zadeva je
               vsebinsko povezana še s samo to ustavno presojo, ko govorimo o prekomernem
               obremenjevanju in res prosim do naslednje obravnave, da in tabelo, kjer bodo še
               lastniki stanovanjskih hiš in bomo videli, koliko je kdo obremenjen. Povprečno 195
               evrov, lepo je v tej državi govoriti o povprečju ne. Samo povprečno preko
               nadpovprečno bodo obremenjeni v stanovanjih tisti, ki so, ki imajo najnižji razred,
               manj kot 5400 bruto prejemkov bodo 202 evra obremenjeni. Toliko o tem socialnem
               zakonu pa o tem, kako so bremena skozi ta zakon enakovredno, enakomerno, pravično
               razdeljena. To kar sem opozarjal, da mi v tej državi nimamo korelacije kot ima
               zahodni svet med posedovanjem nepremičnin in pa trenutnimi prejemki tu eksplicitno
               pokažete. Jaz upam, da bo ustavno sodišče <stage>(nerazumljivo)</stage> v teh 150 tisoč lastnikov
               stanovanj, kot jih je imela koalicija in pa vlada, ko je ta zakon tako trmoglavo
               peljala skozi te procedure. In v tem delu še enkrat več pokazano z vašimi podatki in
               žalostno je, da te podatke dobivamo danes na mizo, da se tudi koalicija niste mogli
               do tega opredeliti takrat, ko smo zakone sprejemali. In toliko, koga moramo braniti v
               tem parlamentu, ne zakonodajalca, koalicijo, vlado, ampak naše ljudi in s tem zakonom
               še enkrat več jih enostavno ne bomo branili ampak jih bomo dobesedno nekatere
               spravili v obupen položaj. Ko smo v tej iniciativi, ko je 80 tisoč ljudi podpisalo to
               pobudo za preprečitev tega davka, je bila ena skupina, ki niti ni uradno se včlanila
               med teh 14 skupin, pa so nas prosili, naj njihovo stališče povemo. To je bila skupina
               mislim da 26 tisoč ljudi so se podpisali, je pardon, je v tej skupini, ampak njihov
               predstavnik. Skupina tistih ljudi, ki so se zbrali skupaj po uvedbi zadnjega tudi
               dobrega socialnega zakona, po katerem danes ljudje, če dobivajo socialne prejemke,
               dovolijo vpisovanja njihovega premoženja. 26 tisoč ljudi se je raje doreklo,d a bi
               dobili socialno podporo, kot pa da izkoristijo ta tako dober inštrument, kot ga sedaj
               vi predlagate, da se država vpiše na njihovo premoženje in kasneje tudi to premoženje
               enostavno zarubi. To je ista skupina, to je skupina teh ljudi, o katerih zdaj
               govorim. Ki imajo tako nizke prejemke pa velika večina njih tudi lastnikov tudi
               stanovanjskih hiš in podobno in te ljudje so se zavestno odločili, da ne bodo na
               zapuščinskih razpravah njihovi dediči spoznali, kako je, se dogovorili z njimi in da
               enostavno se odrečejo socialne podpore. Tega davka se ne bodo mogli odreči, se ga ne
               bodo mogli ubraniti ampak bodo morali dopustiti, da se pač država zdaj usede na to
               premoženje. In tem, ko s tako lahkoto v tem času, ko je revščina iz dneva v dan
               večja, govorimo o tem, kako dober inštrument imamo notri, se ne zavedamo, da govorimo
               o sto tisočih ljudeh, ki bodo preko tega brezna socialne ogroženosti padali iz dneva
               v dan in to, kar smo v lanskem letu naredili s temi novimi davki, se zavedajte,
               zavedajmo, koliko smo posegli v te ljudi, koliko smo njim odvzeli. In kdo, ki govori
               zdaj pa brani pokojnino, niti milimetra se ne dotakne, naj izračuna, koliko jim je pa
               z dviganjem rok za ta davek, koliko jim je vzel pokojnine in te podatki empirično
               dokazujejo, kdo je danes z najnižjimi prejemki. Upokojenci pa brezposelni in tem
               ljudem ste bistveno, bistveno več vzeli po tri, štiri procente skozi ta davek od
               bruto prejemkov, kot pa če bi bil kakšen drug bolj pravičen socialno pravičen inštrument. Za vas je bil pa to
               socialno pravičen, ker ste se demagogoško sklicevali na tiste, ki imajo dve, tri
               nepremičnine, tisti pa naj plača ne vem koliko. In v tej točki mislim, da ste na celi
               črti pogrnili in jaz mislim, da za to koalicijo rešitev, če bi ustavno sodišče ta
               zakon zaustavili, ker drugače si jaz ne znam predstavljati posledic, ko ljudje iz
               dneva v dan zdaj hodijo in se v skupinah zbirajo pa računajo, kaj naj naredijo in
               kakšne bodo te posledice. In ta odmaknjen pogled od realnosti mene iz dneva v dan
               bolj boli in resnično ne vem, kam bomo pripeljali mi to državo, če bomo s tako
               odtujenostjo takole grobo posegali v njihove stvari, njihove dajatve. Jaz bi namesto
               koalicije bi temeljito razmislil in še enkrat to, kar vam zdaj tudi zakonodajno
               pravna služba pravi, da nimate časa, da bodo likvidnostni problemi, ni res. Tako kot
               se po nujnem postopku v tej državi v zadnjem času zakoni sprejemajo, dvakrat ga lahko
               sprejmete, še popravite enkrat vmes, pa bo isti čas denar v državni blagajni kot bo
               po tem zakonu. Po tem zakonu pa jaz bom me prav zanima, kaj bo po 1. februarju, pa
               kaj bo po 31. maju, koliko bo tistih ljudi, ki se bo ogroženega res počutilo, pa ne
               zaradi korupcije, ali zaradi ne vem česa, ampak zato, ker jim nekdo zelo, zelo močno
               posega v žep. In številke, ki jih tudi zavestno se poskuša zdaj zavajati, kako ne
               bodo ljudje več, kako bo to primerljivo. Ta skupina 250 tisoč lastnikov stanovanj bo
               plačala približno toliko, kolikor je zdaj 850 tisoč zavezancev, 53.7 milijona je bila
               zdaj palačno stanovanjskega nadomestila za stavbno zemljišče id področja
               stanovanjskih nepremičnin, po izračunu, ki ste ga vi dali bo 2 16, 249 tisoč ljudi
               plačalo 48.6, 48.7 milijona. Ja ampak bomo videli olajšave, kakšne bodo. V redu, bomo
               prišli do tega in pojasnite, če imam napačen podatek. Drugače pa na koncu iz tiste
               matematike, ki je včasih iz vladnih ust zelo čudna, ne vem, enako denarja pa krivice
               bodo popravljene pri plačah, podobno je tukaj. Hočete, nočete, novih dvesto milijonov
               je treba denarja, denarja se očitno želi pobrati. Rečeno je pri poslovnih subjektih
               smo tu nekje ali pa deset, dvajset procentov več, se pravi, da posamezniki bodo
               plačali. Tisti, ki so povsem nove kategorije, kmetijska zemljišča, hlevi, silosi in
               podobno, gozdovi, vse ostalo ge pa na tiste, ki so lastniki nepremičnin. Jaz ne vem
               od koga bomo drugače iz bankomata ta denar dobili ali ga bodo ljudje plačali. Tako da
               jaz povezujem vsebinske argumente, ki smo jih že velikokrat povedali. Mislim, da jih
               je še treba povedati,d a še je čas in upam, da če argumenti, ki so bili zdaj podani,
               vsebinski in pa tudi ustavno pravni jih ne bom ponavljam, ne bodo prepričali
               koalicije. Upam, da bo ustavno sodišče pomagalo tej koaliciji pa ta zakon zadržali. V
               nasprotnem primeru pa se bog usmili naših ljudi.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Kakorkoli že, mi smo v tem primeru državni zbor je stranka v postopku,
               zakonodajno pravna služba je pa kot neke vrste naš advokat v tem primeru. Zdaj pa
               odvisno kako bo utemeljil te razloge za in proti, sodišče pa na koncu odloča.
               Naslednji ima besedo gospod Tanko. Izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Ja hvala lepa za besedo. Tudi sam bi dodal k tej razpravi nekaj stavkov. Najprej v
               uvodu mnenje glede ali pa moje stališče glede mnenja zakonodajno pravne službe glede
               mnenja, ki ga je napisala k temu zakonu. Zdaj 27. člen poslovnika pravi, da ima
               državni zbor zakonodajno pravno službo, ki da mnenje o skladnosti predlogov zakonov
               in drugih aktov in amandmajev z ustavo in pravnim sistemom ostalih stvari ne. Zdaj
               jaz bi se težko strinjal s stališčem zakonodajno pravne službe, da mora braniti
               zakon. Zdaj če so bile določene rešitve tega zakona sporne z ustavno pravnega vidika
               v postopku sprejemanja in so bile kot take kot neustavne potem sprejete, nima
               zakonodajno pravna služba državnega zbora nobene pravzaprav pravice <stage>(nerazumljivo)</stage> da
               to kakorkoli potem drugače razlaga. Se pravi tudi ne more braniti neustavne rešitve zakona, to kar oporekamo mi
               in mi, kadar dobimo mnenje zakonodajno pravne službe pravzaprav v vsakem primeru
               pričakujemo, da govori samo o tem, ali je zadeva skladna z ustavo ali ne. V tem
               primeru, ko smo mi z našim predlogom napisali vrsto neskladnosti ne, pač mislim, da
               vse te naše ugotovitve stojijo tako, kot so napisane. To je prva zadeva. Druga stvar
               je utemeljenost te naše pritožbe. Jaz mislim, da je v celoti utemeljena, pa ne samo
               zato, ker piše v ustavni zahtevi za ustavno presojo, ampak tudi zato, ker je vlada po
               sprejetju zakona o davku na nepremičnine začela spreminjati temeljni zakon, zakon o
               množičnem vrednotenju. Se pravi se pravna podlaga, na kateri je zgrajen ta zakon, se
               gre spreminjati in s tem je vlada priznala sama, da je upravičenost naše zahteve za
               ustavnost popolna praktično. Že to je dovolj velik dokaz, da je zakon, o katerem se
               pogovarjamo, pravzaprav po svoje zagotovo neustaven, sicer vlada ne bi naredila na
               področju spremembe baznega zakona popolnoma nič in mi, ki bomo odločali o tem mnenju
               zakonodajno pravne službe, pravzaprav mislim, da že zaradi tega, kar sem povedal v
               uvodu glede mnenja in glede tega, kar dela vlada sedaj in se s tem pravzaprav hvali,
               kako bo neke stvari spremenila, daje v celoti prav zahteve naši in ostalim, ki so
               vložene glede ustavno pravne neskladnosti. Zdaj naslednji problem, na katerega je pa
               že delno opozoril ali pa precej dobro opozoril tudi gospod Bogovič je pa ta neskončna
               želja koalicij, tako recimo prejšnje Pahorjeve vlade kot sedanje vlade Alenke
               Bratušek, po tej enakomerni porazdelitvi bremen. Mi smo v enem mandatu prejšnje vlade
               pri sprejemanju socialne zakonodaje, ko so tu nekateri prisotni poslanci branili
               nekatere rešitve s točno to dikcijo enakomerne ali pa pravične porazdelitve bremen. V
               končni fazi se je pokazalo, da so privilegirane skupine ostale privilegirane,
               socialnim skupinam, ki so bile pa upravičene do določenih pravic, se je pa zadeva
               znižala in v nekaterih primerih se je zahtevalo tudi to, da se država usede na
               premoženje v primeru prejemanja določenih socialnih transferjev. V tem primeru gre za
               popolnoma enak koncept. Tisti, ki bodo imeli težave, bo zadeva, se bo država usedla
               tudi na njihovo premoženje. Popolnoma enaka filozofija. S tem, da <stage>(nerazumljivo)</stage> v
               tej državi še drug problem, da velik del tistega premoženja, ki ga imajo državljani
               predvsem pri kategorijah, ki so nadstandardne, je nedosegljiv, je neevidentiran, je
               neobdavčen. Ga ni v dosegu ne DURS-a, ne GURS-a, ne CURS-a, ne nobenega. Ni v niti
               dometu zakona o preprečevanju pranja denarja, ni niti v dometu zakona o odvzemu
               premoženja zakonitega izvora in tako naprej. Govorim o tem, da se v teh primerih
               štarta izključno samo na tisto, kar je najenostavnejše dosegljivo. In tudi iz tega
               vidika, ko se ti ukrepi ne izvajajo sorazmerno pa ni to samo problem Ministrstva za
               finance ali DURS-a, ampak tudi drugih institucij, da je v taki spremembi
               prerazdelitve bremen, kot ga prinaša zakon o davku na nepremičnine, težko govorimo o
               neki sorazmernosti, o neki pravičnost in tako naprej.  Skratka, moram reči, da sam tega mnenja
               Zakonodajno-pravne službe ne bom podprl. Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Gospa Osterman.</p>
            </sp>
            <sp who="SDT6:OstermanAleksandra">

               <speaker>ALEKSANDRA OSTERMAN (PS PS):</speaker>

               <p>Hvala za besedo, gospod predsednik. Lepo pozdravljeni tudi v mojem imenu. No, sama
               menim, da bi bilo najpametneje, da Ustavno sodišče po prioritetnem postopku sprejeme
               odločitve o zahtevkih ustavnosti zakona. Naj poudarim, da je Vlada že pred sprejetjem
               oziroma takoj po sprejetju dala neko zaobljubo, da bo takoj na vsa vprašanja, ki se
               bodo seveda pojavila v praksi, kar se zagotovo bodo, da bo odreagirala takoj na to in
               ustanovila je tudi skupino strokovnjakov, ki se posebej ukvarjajo s tem zakonom tudi
               pred uveljavitvijo in tudi sedaj, ko se bo začel pojavljati počasi v praksi.</p>
               <p>Naj poudarim, da je zakon začel s 1.1.2014 že veljati in s tem je razveljavi prejšnji
               zakon o ureditvi obdavčitve nepremičnin. In zavedati se moramo, da bi za zadržanje
               tega zakona zagotovo imelo večje posledice, kot to, da Ustavno sodišče po
               prioritetnem postopku sprejme odločitve vseh zahtev, ki jih ustavnosti zakona.
               Zavedati se moramo, da bi bilo to škodljivo predvsem zato, ker bi se kasneje ali če
               se bo pokazalo, da sam zakon ni napačen ampak je napačna oziroma neprava posamezna
               zakonska določba ali del zakona. Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Mogoče bi v sklopu vprašanj še sam dodal eno vprašanje, predvsem nisem še
               do sedaj nekih odgovorov glede planiranih prihodkov od obdavčitve nezazidanih
               stavbnih površin, tukaj sem že v fazi obravnave imel zelo čudne podatke, da nekatere
               občine se ne planira nič od tega davka, v nekaterih občinah ogromno, ker prej ni bilo
               nič. Gre za nezazidana stavbna zemljišča in tukaj imam dilemo in potem tudi nisem
               nikoli dobil odgovorov kako je s to cenitvijo nepremičnin.</p>
               <p>Tu bo, verjetno veliko ljudi niti ne ve, da bo do tega prišlo. Tukaj so razne javne
               poti, ki so še v lasti posameznikov, razne industrijske cone, ki so se spremenile v
               občine, kjer lastniki niti ne vejo, da so lastniki in tako naprej. Drugo je pa
               verjetno tudi precej vprašanj na ta nerezidenčna stanovanja, kjer smo sedaj
               zasledili, da se dela veliko, veliko enih aktivnosti, ki so po mojem tudi nepotrebna.
               Tako, da mogoče bi bilo potrebno tudi za razmisliti, da se kakšna točka samega zakona
               malo korigira, da bi popravila določene zmede.</p>
               <p>Zdaj bi pa prosil predstavnike Vlade oziroma GURS-a, da poskušamo dobiti na zelo
               konkretna vprašanja čim bolj konkretne odgovore. Izvolite, gospa Vraničar, najprej
               vi.</p>
            </sp>
            <sp who="SDT6:VraničarMateja">

               <speaker>MAG. MATEJA VRANIČAR:</speaker>

               <p>Hvala lepa. Jaz se bi osredotočila na tista vprašanja, na katera lahko v imenu
               ministrstva odgovorim, ostale zadeve v zvezi z delovanjem Geodetske uprave, bom
               prosila potem gospoda Seliškarja, da dopolni.</p>
               <p>Najprej v zvezi s predlogom zakona o množičnem vrednotenju nepremičnin. Spomnili se
               boste, da je Vlada že v zakonodajnem postopku, ko smo razmišljali ali v ta zakon o
               davku na nepremičnino pripeljati možnost individualne cenitve nepremičnin, dala
               predlog oziroma ocenila, da je bolje, kot v davčnem postopku upoštevati individualno
               cenitev. To individualno cenitev nepremičnin pripeljati skozi posebne okoliščine v
               sam sistem množičnega vrednotenja. In takrat, ko je bil v zakonodajnem postopku
               zavrnjen člen oziroma zavrnjena dopolnitev člena, da se te individualne cenitve
               omogočijo za davčne namene, je bilo tudi napovedano, da bo nemudoma po sprejetju
               zakona Vlada pristopila k pripravi novele zakona o množičnem vrednotenju, da to
               vprašanje reši tam, kamor dejansko sodi.</p>
               <p>Predlog zakona o množičnem vrednotenju novele je pripravljen, je objavljen na
               spletnih straneh ministrstva, javna obravnava je zaključena. Zdaj smo v fazi še
               zadnjega usklajevanja pravnih vprašanj kako posamezne rešitve, ki so v predlogu
               zakona zajete, pravilno zapisati
               tako, da računam, da bomo v zelo kratkem času predlog zakona tudi predložili Vladi v
               potrditev in ga dali tudi Državnemu zboru v potrditev, kar pomeni, da bi lahko
               zavezanci rešitve, ki jih bo ta zakon predvidel upoštevali oziroma uporabili tudi že
               pri odmeri davka za letošnje leto.</p>
               <p>Kar se tiče povezav oziroma sodelovanja geodetske in pa davčne uprave, geodetska in
               davčna uprava tesno sodelujeta. Trenutno se osredotočata na razreševanje tistih
               vprašanj, ki jih je treba razrešiti zato, da se lastnikom pošljejo obvestila o
               vrednosti njihovih nepremičnin in informativnem izračunu davka na nepremičnine.
               Vzporedno pa Davčna uprava pripravlja tehnične rešitve oziroma prilagoditve
               informacijskih sistemov zato, da bo lahko prevzela normalno podatke od Geodetske
               uprave in tudi ustrezno generirala odločbe.</p>
               <p>Zdaj, kar se tiče samih podatkov oziroma povezovanja podatkov o dohodkih lastnikov z
               obveznostmi, ki jih bodo imeli potem po tem zakonu, bomo poskušali pripraviti tudi
               podatke za lastnike hiš in pa poskušali bomo pripraviti tudi podatke o tem koliko
               nadomestila za uporabo stavbnega zemljišča tej isti lastniki danes v bistvu
               plačujejo, ker mislim, da je tudi to pomembno. Je pa treba vedeti nekaj, ti podatki
               ne upoštevajo možnosti, da bodo tej lastniki z najnižjimi dohodki lahko uveljavljali
               že po samem zakonu pri odmeri davka določena znižanja, se pravi ne kot odpis, odlog
               in tako naprej, ampak zniža se jim obveznost. To v bistvu v tem podatku ni zajeto. V
               tem podatku je zajeto kot da morajo plačati davek v celoti, ker niso vsi tisti, ki
               imajo dohodek recimo do vrednosti 5400 evrov letno, tudi upravičeni do znižanja
               davka. Zaradi tega je treba upoštevati to rešitev.</p>
               <p>Toliko mogoče z moje strani, pa gospod Seliška, če lahko še dopolnite.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Izvolite gospod Seliškar, zgleda, videl sem, da ste si tudi vi zapisali, zabeležili
               nekaj vprašanj, pa prosim za odgovore. Izvolite.</p>
            </sp>
            <sp who="SDT6:SeliškarAleš">

               <speaker>ALEŠ SELIŠKAR:</speaker>

               <p>Lep pozdrav. Zdaj tako, vprašanje je bilo kaj se je dogajalo na Geodetski upravi,
               zakaj občasno zapremo kakšne aplikacije. Zdaj, najprej je treba povedati, da do danes
               nismo še nikoli zaprli aplikacije za dostop do podatkov o nepremičninah. Se pravi,
               vsi lastniki lahko ves čas gledajo podatke o nepremičninah. Napovedali smo edino, da
               bomo konec tega tedna zaprli aplikacije čez vikend, za spreminjanje podatkov o
               nepremičninah.</p>
               <p>To moramo enostavno narediti zaradi tega, ker moramo vse aplikacije, celo programsko
               opremo seveda prilagoditi zahtevam zakona o davku na nepremičnine in moramo seveda,
               ko bomo to prilagodili, moramo vse vrednosti ali pa ponoviti izračun vrednosti
               nepremičnin in tudi pripraviti te podatke, ne vem, določitev davčnega zavezanca,
               določitev davčnih stopenj. Ker je seveda to treba narediti za vse nepremičnine, se
               pravi za milijon 200 lastnikov in za 6 milijonov nepremičnin in je treba praktično
               prevrteti 80 milijonov podatkov oziroma še nekaj več , se tega enostavno ne da
               narediti preko noči.</p>
               <p>Mi drugače vse redne spremembe, ki se nam dogajajo, ki jih lastniki sporočajo tudi
               zdaj, uspemo preko noči spremeniti. Ne moremo pa v eni noči prevrteti vseh teh
               podatkov, zato enostavno moramo za toliko časa zapreti to aplikacijo, pa mislim, da
               tukaj ni kakšne hude škode, ker tudi ko spremljamo kdaj nam lastniki spreminjajo
               podatke, je seveda teh sprememb preko vikenda bistveno manj, kot jih je med
               delavnikom. Tako, da mislim, da ta zaustavitev aplikacije za spreminjanje podatkov ne
               bo imela nobenega vpliva.
               Verjetno se nam bo zgodilo, da bomo to zaustavitev, pa verjetno ne cel vikend, ampak
               za kakšen dan, morali še kdaj narediti, ampak enostavno tega napovedati naprej ne
               znamo.</p>
               <p>Nekaj seveda dodatnega dela nam povzroča tudi velik odziv občin, ki bi sicer morale
               že sproti posredovati podatke o namenski rabi, pa o zemljiščih za gradnjo stavb, pa
               so to naredile šele zdaj in nam je zdaj nekaj več kot 170 občin poslalo podatke
               ponovno, po vsej namenski rabi o zemljiščih za gradnjo stavb, tako da mi podatka
               kakšen je, to ste prej vprašali, kakšen je rezultat, enostavno ne znamo dati dokler
               ne bomo teh obdelav naredili. V naslednjem tednu bodo tej podatki seveda jasni. Ne
               vemo enostavno kaj, kako so kakšne občine odreagirale. Mi smo seveda te občine
               opozarjali naprej. Ene seveda niso določile nobenega zemljišča za gradnjo in ene, ki
               so praktično rekle, celotna namenska raba stavbnih zemljišč je enaka zemljiščem za
               gradnjo stavb, kar je pa seveda nepravilno. Smo jih na to stalno opozarjali. Mislim,
               da je sedaj večina občin ali pa, da so vse občine, ki so imele take anomalije, te
               anomalije odpravile.</p>
               <p>Zaradi tega, ker imamo veliko izkušenj iz obveščanja lastnikov o poizkusno izračunani
               vrednosti nepremičnin, kjer priznam, da se nismo ustrezno pripravili in smo imeli
               zato velike vrste v posameznih geodetskih pisarnah, smo zaradi tega letos uvedli
               sistem naročanja vseh lastnikov nepremičnin. Naslednji teden bomo zagotovili še
               brezplačno telefonsko linijo, kjer se bodo ljudje lahko naročali in moram reči, da že
               sedaj po nekaj dneh delovanja, so tukaj odzivi pozitivni. Tako s strani vseh
               lastnikov zato, ker so zadovoljni, ker lahko pridejo na točno določen termin in jim
               ni treba nič čakati, čaka jih naš referent, ki normalno obdela to spreminjanje
               podatkov. In tudi naši referenti so seveda zadovoljni, ker nimajo več stalnega
               pritiska dolgih vrst ljudi pred geodetskimi pisarnami. Tako, da mislim, da je ta
               sistem naročanja zdaj za enkrat se pokazal zelo pozitivno.</p>
               <p>Bilo je še vprašanje, dobro, to je bilo že odgovorjeno o sodelovanju Geodetske uprave
               z Davčno upravo. Mi praktično vsako stvar, ki jo naredimo v metodologiji izračuna
               davka pri pripravi programskih rešitev, delamo usklajeno med Geodetsko upravo in
               Davčno upravo. Gre pa seveda za dva ločena informacijska sistema. Žal ima Davčna
               uprava čisto poseben sistem. Ima seveda še večje zahteve po varnosti, tako, da ne
               moremo zdaj enotno programsko rešitvijo, kar bi sicer lahko naredili, zadevo rešili.
               Tako da moramo tukaj postavljati dva informacijska sistema.</p>
               <p>Na koncu je bilo postavljeno še vprašanje kaj naredimo s čudnimi vrednostmi
               nepremičnin, ki se pojavljajo v medijih ali pa na katere nas opozorijo posamezni
               lastniki ali pa za katere dobimo tudi anonimne prijave. Mi vsako tako zahtevo gremo
               seveda v skladu s predpisi o evidentiranju nepremičnin takoj preveriti. Kar pomeni,
               da vsakemu takemu lastniku, če ne vemo kdo je lastnik stavbe, vemo pa kdo je lastnik
               parcele, takemu lastniku pošljemo poziv, da naj nam posreduje podatke. V kolikor nam
               jih ne posreduje, potem sami gremo na teren in poskušamo z ogledom na terenu, ker
               seveda v stavbo ne smemo, zajamemo osnovne podatke, ki so seveda, priznam zelo
               približni ampak bistveno boljši, se pravi tudi za take stavbe, vsaj vrednost
               izračunamo. Ampak v večini primerov se, če ne prej, takrat, ko mi zajamemo te
               podatke, vsi tej lastniki odzovejo in nam posredujejo prave podatke. In kolikor gre
               za novo gradnjo, seveda morajo tako stavbo vpisati tudi v kataster stavb, kjer pa
               dobimo potem v upravnem postopku in preko geodetske storitve, dobimo pa kakovostne
               podatke o tej nepremičnini in seveda tukaj tej postopki trajajo dalj časa.</p>
               <p>Zdaj bilo je še nekaj vprašanj okrog zemljišč, neevidentiranih ali pa zemljišč pod
               cestami. Tukaj vemo, da obstaja velik problem in države in občin, ki že ne vem od
               pamtiveka bom jaz rekel, niso
               evidentirale, niso uredile zemljiško knjižno uredile ali pa katastrsko uredile in
               odmerile zemljišč pod cestami, zato smo mi tukaj priskočili na pomoč v bistvu vsem
               tem, bom rekel državi in občinam, se pravi tem, ki niso obdelali in smo na podlagi
               obstoječih podatkov v katastru gospodarske infrastrukture izdelali sloj teh zemljišč,
               ki so pod stavbami, tako da lastniki nepremičnin za ta zemljišča seveda ne bodo
               plačali davka. Bodo pa seveda ta zemljišča, ker se kdaj pojavlja, še zmeraj je pa
               izračunana za to vrednost, seveda je izračunana. Cesta ima še vedno vrednost ampak na
               podlagi zakona o davku na nepremičnine bo pa oproščen davka, se pravi za to cesto
               davka ne bo plačal. Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Rad bi še eno vprašanje, ker je veliko se vprašanj pojavilo. Neprestano
               se delajo popravki teh elementov za vrednotenje nepremičnin. Prej so se delali, da
               dobivajo potem ljudje odgovore ali so se njihove pripombe upoštevale ali ne. Kaj
               svetujete tem občanom, ali se obrnejo ponovno, ker nimajo odgovora, ali pa počakajo
               na to, kar bomo dobili sedaj podatke praktično nove? In ali se to upošteva ali se ne?
               Predvsem je tukaj to, ker ljudje ne vejo in potem ljudje iščejo, sprašujejo, verjetno
               se marsikdo brez potrebe razburja oziroma živi v<gap n="…"/> Tukaj se je meni veliko vprašanj
               pojavilo. Če mogoče samo na kratko, kaj sprašujete državljanom v tem primeru?</p>
            </sp>
            <sp who="SDT6:SeliškarAleš">

               <speaker>ALEŠ SELIŠKAR:</speaker>

               <p>No, register nepremičnin je bil v bistvu že v osnovi vzpostavljen kot tehnična
               evidenca. Se pravi, ne gre za upravno evidenco ampak gre za tehnično evidenco, ki
               omogoča hitro spreminjanje podatkov zato, da bi podatki v registru nepremičnin
               odražali dejansko stanje. Zaradi tega seveda mi nimamo, ne izdajamo nobenih obvestil
               kaj smo spremenili v registru nepremičnin imajo pa vsi lastniki seveda stalno možnost
               vpogleda v podatke o nepremičninah preko naših javnih vpogledovalnikov. Vsi tisti, ki
               seveda nimajo možnost uporabe računalnika, lahko kadarkoli, ali pridejo k nam ali
               pokličejo po telefonu, povedo svoje osebne podatke in bodo dobili v nekaj dneh,
               kadarkoli izpis o svojih podatkih. Tako, zdaj, ko smo uvedli to brezplačno številko,
               bodo lahko uporabljali tudi brezplačno številko.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Še kdo želi razpravljati? Če ne, dajem predlog mnenja odbora na
               glasovanje. Še enkrat ga bom prebral. Odbor se strinja z mnenjem Zakonodajno-pravne
               službe z dne 16.1.2014, ter ji predlaga, da v skladu z 266. členom poslovnika
               Državnega zbora pripravi odgovor Ustavnemu sodišču Republike Slovenije. Pričenjam
               glasovanje. Zaključujem glasovanje.</p>
               <p>Kdo je za? <stage>(7 članov.)</stage> Je kdo proti? <stage>(5 članov.)</stage></p>
               <p>Mnenje odbora je bilo sprejeto.</p>
               <p>Prehajamo na drugo točko dnevnega reda, to je zahteva Mestne občine Koper za oceno
               ustavnosti zakona o davku na nepremičnine. Uradni list Republike Slovenije, številka
               101/2013 s predlogom za začasno zadržanje. Zahtevo od Mestne občine Koper za oceno
               ustavnosti nekaterih členov zakona o davku na nepremičnine, je Ustavno sodišče
               Državnemu zboru posredovalo 10.1.2014 in določilo 30 dnevni rok za izjavo Državnega
               zbora glede zahteve. Prav tako je predlagatelj te zahteve predlagal začasno zadržanje
               zakona in podan je bil 8 dnevni rok v katerih se lahko Državni zbor izjavi glede
               začasnega zadržanja zakona. Rok za odgovor Državnega zbora poteče jutri.</p>
               <p>Odboru je bilo v zvezi z zahtevo posredovano mnenje Vlade in pa tudi
               Zakonodajno-pravne službe, zato so bili izpolnjeni poslovniški pogoji za obravnavo. V
               skladu s 245. členom poslovnika Državnega zbora, bo odbor kot matično delovno telo
               podalo svoje mnenje o navedeni zahtevi glede začasnega zadržanja. K obravnavi te
               točke so vabljeni predstavniki in predstavnice Ministrstva za finance in
               Zakonodajno-pravne službe. Dobili smo dodatno gradivo, to je mnenje Vlade Republike
               Slovenije, z dne 16.1.2014 in mnenje Zakonodajno-pravne službe, z dne 17.1.2014.
               Najprej dajem besedo, v kolikor niste vsega že prej povedali. Izvolite, gospa Arko
                  Fabjan,
               </p>
            </sp>
            <sp who="SDT6:ArkoFabjanLenča">

               <speaker>LENČA ARKO FABJAN:</speaker>

               <p>Hvala za besedo. V bistvu je tako, kot je povedal predsednik, sem že pri prvi točki
               se opredelila tudi do te zahteve, tako, da nimam nič dodati.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Dajem besedo še predstavniku Ministrstva za finance. Ravno tako. Odboru
               predlagam, da razpravlja in odloča o naslednjem predlogu mnenja odbora. Odbor se
               strinja z mnenjem Zakonodajno-pravne službe dne 17.1.2014, ter ji predlaga, da v
               skladu s 266. členom poslovnika Državnega zbora pripravi odgovor Ustavnemu sodišču
               Republike Slovenije. Želi kdo razpravljati? Potem pa dajmo predlog mnenja na
               glasovanje. Pričenjam glasovanje. Zaključujem glasovanje.</p>
               <p>Kdo je za? <stage>(8 članov.)</stage> Je kdo proti? <stage>(5 članov.)</stage></p>
               <p>Predlog mnenja je bil sprejet.</p>
               <p>S tem zaključujem to točko dnevnega reda in 81. nujno sejo odbora. Vsem skupaj se
               prav lepo zahvaljujem. <stage type="time">Seja je bila končana 17. januarja 2014 ob 14.36.</stage>
               </p>
            </sp>
         </div>
      </body>
   </text>
</TEI>