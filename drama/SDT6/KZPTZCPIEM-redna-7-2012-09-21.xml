<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZPTZCPIEM-redna-7-2012-09-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E52E6834056CC2FFC1257D1F005A6362</idno>
               <idno type="custom" subtype="day">40D590E127777ABEC1257A830033A848</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=40D590E127777ABEC1257A830033A848</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZPTZCPIEM-redna-7-2012-09-21.KZPTZCPIEM" n="7">
               <name>redna seja</name>
               <date when="2012-09-21"/>
            </setting>
         </settingDesc>
         <particDesc>
            <listOrg>
               <org xml:id="KZPTZCPIEM-redna-7-2012-09-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZPTZCPIEM-redna-7-2012-09-21.KZPTZCPIEM">
                        <orgName key="KZPTZCPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">7. seja</stage>
            <stage type="date">(21. september 2012)</stage>
            <stage type="chairman">Sejo je vodila Tamara Vonta, predsednica komisije.</stage>
            <stage type="time">Seja se je pričela ob 10. uri.</stage>
            


            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Lep pozdravljeni na 7. seji Komisije za peticije, človekove pravice ter enake
               možnosti. Vse vabljene in vse članice in člane lepo pozdravljam. Med poletjem je
               prišlo tudi do ene spremembe v članstvu, tako, da pozdravljam novega podpredsednika
               komisije. Jaz sem dobila e-mail in sem mislila, da je to že urejeno, v redu, jaz
               mislim da, no, ne bom prejudicirala, ampak vseeno, dobrodošel v ženski zasedbi sicer
               kar se članstva tiče.</p>
               <p>Nisem dobila nikakršnega opravičila, da je kdo zadržan oziroma da kdo koga nadomešča.
               Dobila sem dva pooblastila sicer, ampak to s strani tistih, ki smo jih vabili, se
               pravi, iz ministrstva je to vse v redu. Do sedaj tudi ni bilo nobenega predloga, da
               bi se dnevni red kakorkoli spremenil, zato velja kot ste ga dobili s sklicem seje.
               Imamo torej šest točk. Začeli bomo kar s prvo. Da ne berem vsega, ker že imate, in
               mislim, da bomo danes kar nekaj časa tukaj.</p>
               <p>Tako da, prehajamo na obravnavo <title>1. TOČKO DNEVNEGA REDA - SEZNANITEV Z
                  ODLOČITVIJO EVROPSKEGA SODIŠČA ZA ČLOVEKOVE PRAVICE V ZVEZI Z IZBRISANIMI Z DNE
                  26. JUNIJA 2012.</title> Na sejo so bili vabljeni predstavniki vlade, ministrstvo za
               notranje zadeve, varuh človekovih pravic, mirovni institut, Amnesty International
               Slovenije, Društvo izbrisanih prebivalcev Slovenije, Društvo Civilna iniciativa
               izbrisanih aktivistov, mag. Matevž Krivic, dr. Rajko Pirnat s Pravne fakultete v
               Ljubljani in tudi z Oddelka za etnologijo Filozofske fakultete oziroma Univerze v
               Ljubljani, dr. Uršula Lipovec Čebron. Lep pozdrav vsem. Prejeli ste tudi gradivo in
               sicer je to gradivo prevod sodbe Evropskega sodišča, ki smo ga dobili 7. septembra
               2012. Danes ste na mizo dobili tudi predloge sklepov. Za začetek bi prosila gospoda
               ministra, gospoda Gorenak, da nam predstavi sodbo Evropskega sodišča in ukrepe naše
               države na njeni podlagi. Izvolite.</p>
            </sp>
            <sp who="SDT6:GorenakVinko">

               <speaker>DR. VINKO GORENAK:</speaker>

               <p>Jaz mislim, da smo sodbo dobili in da smo se z njo seznanili, tako vi kot mi, ki smo
               dolžni pripraviti shemo in vse ostale ukrepe.</p>
               <p>Kar se tiče rokov v tej sodbi, situacija je jasna, do 26. 9. 2012 smo dolžni
               pravzaprav je država dolžna izvesti dve stvari. Prvič - izplačati tiste odškodnine,
               ki so bile fiksno določene. To je, kot že veste, narejeno. Kar pa se tiče za v
               naprej, kar se tiče tako imenovane premoženjske škode, smo v tem času dolžni
               sporočiti odnosno ugotoviti, kako bomo s tem postopali. Vlada je na včerajšnji seji
               sprejela s tem zvezi ustrezno stališče, ki bo posredovano v Strasbourg. Nadaljnji rok je odnosno nadaljnja
               situacija pa je taka, da so dolžni do 26. 6. 2013 vzpostaviti, pripravi sistem
               odškodnin tako imenovani model. Roki niso potekli, zadeve so v pripravi. 26. 12. 2012
               pa smo dolžni predstaviti tako imenovani Akcijski načrt glede izvrševanja splošnih in
               posameznih ukrepov iz sodbe. Tak akcijski načrt potrdi Vlada. Tudi v tem kontekstu
               lahko povem, da so zadeve v pripravi in da bo pravočasno poročano. O vsebini pa ni
               mogoče govoriti, ker ta Akcijski načrt še ni narejen. Toliko. Hvala. </p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala. Želi besedo še kdo od vabljenih k 1. točki? Prosim, dajte se kar prijaviti k
               besedi. Glede na to, kolikor nas je, bi prosila, da se vsak predstavi kdo je in iz
               katere institucije oziroma društva oziroma karkoli prihaja, zaradi magnetograma. Vas
               bom še nekajkrat opozorila, ker to potem, včasih se zgodi, da malo v žaru strasti
               pozabimo. Izvolite, dr. Kogovšek.</p>
            </sp>
            <sp who="SDT6:KogovšekŠalamonNeža">

               <speaker>DR. NEŽA KOGOVŠEK ŠALAMON:</speaker>

               <p>Hvala za besedo. Spoštovana gospa predsednica. Poslanke in poslanci. Spoštovani
               gospod minister.</p>
               <p>Zahvaljujemo se za vabilo na današnjo sejo. V imenu Mirovnega instituta bi želela
               pozdraviti prve ukrepe, s katerim je RS pričela izvrševati sodbo Evropskega sodišča
               za človekove pravice. Dejstvo, da so bile prisojene odškodnine tudi dejansko
               izplačane je, po mojem mnenju prelomno, ker si verjetno še pred nekaj leti nihče ni
               mislil, da se bo tudi kdaj dejansko zgodilo. Z vidika potrebe, da se kršitve
               človekovih pravic odpravijo so ti ukrepi izjemnega pomena. Resnično bi želela
               izraziti vse pohvale slovenskim državnim organom za ta prvi pozitivni korak k
               spoštovanju sodbe. Te odškodnine, to vsaj upamo, bodo pri dolžnikom vsaj delno
               pomenile neko zadoščenje, za 20 let življenja brez statusa in brez vsakršnih dohodkov
               in pravic. Z velikim veseljem ugotavljamo, da se je odnos javnosti do vprašanja
               izbrisanih s to sodbo zelo spremenil. Dnevno dobivamo odzive s strani posameznikov s
               splošne javnosti na to temo. Odzivi javnosti so izjemno pozitivni v zvezi z
               izplačanimi odškodninami in kaže, da so nekatere posameznike prav odškodnine, ki jih
               je prisodilo Evropsko sodišče prepričale, da je pri izbrisu resnično šlo za kršitev
               pravic, to pa kaže tudi na to, da Evropsko sodišče za človekove pravice tudi v
               Sloveniji uživa velik ugled. Oglašajo pa se tudi nekateri ljudje, ki so jezni, zaradi
               tega, ker bomo te odškodnine dejansko plačevali vsi davkoplačevalci - tudi jaz in vsi
               mi v tej dvorani - vendar zaradi tega ne smemo biti jezni na izbrisane prebivalce, na
               to bi želeli opozoriti. Če dam samo za primer, tudi na tiste nismo jezni, ki
               odškodnino dobijo, zaradi dolgotrajnih sodnih postopkov in se postavlja, potem
               vprašanje, zakaj bi bili v tem primeru jezni na drugo vrsto žrtev.</p>
               <p>Dejstvo je, da je kršitev bila ugotovljena in da je škodo potrebno popraviti. Lahko
               se seveda strinjamo, da bi bilo edino pravično, če bi škodo morali povrniti tisti, ki
               so jo povzročili in upamo, da bo do tega kdaj tudi prišlo. Ravno zato se nam tudi zdi
               pomembno, da prebivalci Slovenije od oblasti na splošno zahtevamo, da ne kršijo
               človekovih pravic. V nasprotnem primeru bomo seveda, zaradi kršitev človekovih pravic
               vedno plačevali vsi mi tudi, če kršenju nasprotujemo in tega ne smemo dovoliti. Zato
               si nevladne organizacije za popravo krivic izbrisanim prebivalcem prizadevamo tudi,
               zaradi tega, da se ne bi ponavljale drugim ljudem. Poudarjam, da se od izbrisa nismo
               veliko naučili. Množične kršitve človekovih pravic se vedno znova dogajajo. Zadnji
               primer je bil povezan denimo z diskriminatornim posegom v pokojnine in ta poseg je
               bil na začetku izveden celo brez vsakršnih odločb, kar je neka podobnost, ki se kaže
               tudi z izbrisom. Menimo, da si oblasti takih diskriminatornih in slabo premišljenih
               ukrepov enostavno ne smejo dovoliti, ker so posledice enostavno prehude za nas vse.
               Če pa do kršitev pride jih je treba čim prej priznati, popraviti, sicer se škoda samo
               še povečuje. Kot smo opozarjali že vsa ta leta bi bila tudi povračila škode za izbris
               mnogo manjša, če bi kršitve odpravili pred desetimi leti, ko so se izbrisani
               prebivalci prvič organizirali in pričeli opozarjati na ta problem.  V odzivih javnosti seveda opažamo tudi veliko
               skrb in se je zelo zavedamo, kaj bodo odškodnine povzročile za stanje javnih financ.
               Po mojem mnenju je najboljši način, kako lahko oblasti obdržijo nadzor nad višinami
               odškodnin tam, da z izbrisanimi in s temi šestimi pritožniki, ki še čakajo na
               povračilo materialne škode, sklenejo prijateljsko poravnavo. Evropsko sodišče bo
               namreč v nadaljevanju postopka odločalo še o višini odškodnine za materialno škodo za
               teh šest pritožnikov. To vprašanje namreč samo odložilo za čas treh mesecev. In, če
               bodo oblasti odločanje o tem prepustile evropskemu sodišču in se ne bodo poravnale,
               bodo s tem seveda tvegale, ker se lahko zgodi, da bo pri sojenju odškodnina višja od
               tiste, ki je bila prisojena za nematerialno škodo. In zato menimo, da je poravnava
               najboljša pot, tako za pritožnike, kot tudi za državo in za njene javne finance. S
               tem namreč obdrži nadzor nad višinami odškodnin. Polega tega seveda oblasti čaka še
               izvršitev drugega dela sodbe, to je vzpostavitev sheme za povračilo škode. Ta korak
               bo po neki oceni veliko težji kot prvi korak, torej samega izplačila teh prvih šestih
               odškodnin, zato ker bo treba v državnem zboru sprejeti zakon na to temo. Pri tem
               seveda nevladna organizacije, upamo, da bo politika pokazala najvišjo stopnjo
               potrebne pravne zrelosti in politične kulture in da se ne bo znova zatekla k
               stigmatizaciji te ciljne skupine, torej izbrisanih prebivalcev. Polega tega pa bi
               želeli predlagati še nekaj, kar se nam zdi absolutno nujno v tem procesu. In sicer
               menimo, da je nujno, da oblasti v pripravo zakona o popravi krivic vključijo tudi
               predstavnika izbrisanih prebivalcev. Ker le na ta način bodo predlagali ukrepi
               uživali tisto ustrezno in potrebno legitimnost, ki jo takšen pomemben zakon
               potrebuje. Tukaj bi uporabila en rek, ki ga ponavadi uporabljajo osebe z različnimi
               oviranostmi oziroma invalidnostmi in ta se glasi, <q>"ničesar o nas brez nas"</q> in mislim,
               da bi moralo za izbrisane prebivalce veljati enako. Ničesar o njih, brez njih. Hvala
               lepa.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa dr. Kogovškova. Besedo ima gospod Blaž Kovač iz Amnesty International
               Slovenije. Izvolite.</p>
            </sp>
            <sp who="SDT6:KovačBlaž">

               <speaker>BLAŽ KOVAČ:</speaker>

               <p>Hvala za besedo, gospa predsednica. Lep pozdrav vsem. Začel bi s tem, kar je povedal
               gospod minister, namreč, da je vlada včeraj sprejela stališče, ki pa ga zdaj na
               telefonu, zaradi pomanjkanja časa nisem utegnil preleteti, da bi si pogledal vsebino,
               tako da si pridružujem glede vsebine, tudi kasneje kaj komentiramo. Ampak že samo
               dejstvo, da se je vlada s tem soočila je v bistvu nek napredek na simbolni ravni.
               Tudi to, da je gospod minister pojasnil, da se zadeve pripravljajo, je pohvalno.
               Pomeni, da vlada resno razmišlja, kako odpraviti to kršitev. Seveda pa je treba
               pogledati tudi vsebino ukrepov, ki se pripravljajo in tukaj bi pač, na začetku želel
               opozoriti na eno veliko potrebo, ki jo je omenila tudi že dr. Kogovšek Šalamonova.
               Namreč, da je treba v pripravo ukrepov že v zgodnji fazi vključiti tudi predstavnike
               žrtev, predstavnike izbrisanih, ki so pač, po pravici povedano edini, ki lahko
               komentirajo primernost, torej poleg stroke seveda primernost nekih ukrepov. Torej,
               prosim vas, rotim vas, gospod minister, ne pripravljati ukrepov brez mnenja žrtev,
               ker kršitev človekovih pravic upam, da je vsaj to zdaj nesporno, po vseh teh letih,
               kršitev človekovih pravic samo po sebi zahteva odpravo le-te in tukaj je mnenje žrtev
               za nas bistvenega pomena, ker pač po 20-ih letih trpljenja mislim, da si to ne samo
               zasluži, ampak lahko to dejansko zahtevajo.</p>
               <p>Izbris je zapletena zgodba in tudi ukrepi, ki se bodo pripravljali bodo mogli biti
               kompleksni in celostni, bodo mogli biti horizontalni preko vseh resorjev. Predvsem pa
               opozarjam, prosim, da naj se osredotočijo na ljudi, ki so bili vpleteni v to zgodbo.
               Ne samo izbrisane, tudi njihove družine. Pogosto so bile te družine slovenski
               državljani. Izbris je bil strahoten, strahoten ukrep o zgodbah je veliko še
               napisanega, veliko izpričanega, ne bi se tukaj ponavljal. Mislim, da danes ni čas za
               to, lahko pa se kdaj tudi o temu pogovorimo. Odgovornost oblasti je tukaj nesporna in
               zdaj upam, da bo Slovenija ta svoj moralni dolg zmogla nasloviti z implementacijo
               sodbe, ampak ne samo s tem, ampak tudi s pripravo celostnih ukrepov. Čeprav tega
               izrecno v sodbi ne piše, ampak  mislim, da to iz same sodbe izhaja, kot sem že omenil. Kot
               <stage>/nerazumljivo/</stage> kršitve človekovih pravic zahteva tudi celovito odpravo, ne samo gole
               izvršitve sodbe.</p>
               <p>Za zaključek bi opozoril na to kar je dr. Kogovšek Šalamon že nakazala, da ima tukaj
               glavno besedo stroka, ne politika, da je potrebno ukrepe primerno zasnovati, se z
               njimi uskladiti z žrtvami in ta greh naše države razrešiti. Pravna država, če pustimo
               človekove pravice samo za hipec ob stani, pravna država je že v nevarnosti in zgodba
               izbrisa se ponavlja, tako kot je moja predhodnica že povedala, usklajevanje pokojnin
               brez odločb, usklajevanja akontacij socialnih prejemkov s kasnejšimi
               denarno-socialnimi pomočmi, brez odločb. To zelo spominja na izbris in mislim, tako
               kot je predhodnica že rekla, da se jo obvesti, da niso razumele lekcije izbrisa, ker
               če lahko uprava deluje brez odločb in vehementno, pač igralce na političnem področju,
               na strokovnem področju, napotuje na Ustavno sodišče. Mislim, da je že v startu tukaj
               nekaj zgrešenega. Minister je bil kratek. Razumem, da je bil kratek, da je mogoče
               država sedaj v šoku zaradi te izgube, torej zaradi tega poraza na velikem senatu
               Evropskega sodišča za človekove pravice, ampak upam, da se za to kratkostjo skriva
               resen namen naslavljanja tega izziva in s tem bi končal, sem vam pa na voljo tudi
               nadalje v razpravi, če boste kaj želeli od mene in upam, da bo današnja razprava
               strokovna in utemeljena. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa gospod Kovač. Želi še kdo besedo? Izvolite.</p>
            </sp>
            <sp who="SDT6:RovšekJernej">

               <speaker>JERNEJ ROVŠEK:</speaker>

               <p>Hvala za besedo. Jernej Rovšek, namestnik Varuhinje človekovih pravic.</p>
               <p>O sodbi je bilo že veliko rečenega, tako da ne bi se tukaj zadrževal pri sodbi. Je pa
               sodba vsekakor ostra in zelo zavezujoča. Zavezujoče je pa, in to izhaja iz
               obrazložitve predvsem zato, ker se je država temu problemu izogibala oziroma ga
               zanikala in dolga leta ni spoštovala odločitev Ustavnega sodišča. To je verjetno
               razlog, da je sodba tako zavezujoča. In tudi ne bo pozabljena. Sodba bo krožila v
               vseh mednarodnih krogih, dokler ne bo v celoti izvršena. Pred državo je zahtevna
               naloga, da za izvršitev sodbe naredi shemo, se pa pridružujem tudi tistim, ki
               mislijo, da je treba to shemo postaviti tako, da bodo te odškodnine
               individualizirane, ker dejansko ljudje niso bili v istem položaju, so bili iz zelo
               različnih položajih in bo to zelo zahteven projekt. Omenil bi še to, da je varuh
               oziroma tudi predhodnik varuha, to je svet za varstvo človekovih pravic na ta problem
               ves čas opozarjal, diskretno, potem tudi javno. Ko se je javno oglašal, je bil
               napaden, da nasprotuje osamosvojitvi, ker je bila zadeva zelo spolitizirana in šele v
               zadnjih letih po odločitvah Ustavnega sodišča se nekako priznava, da je problem, in
               da je problem kršitve človekovih pravic. Hvala lepa.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa. Besedo dajem gospodu Irfanu Beširoviću. Izvolite.</p>
            </sp>
            <sp who="SDT6:BeširovićIrfan">

               <speaker>IRFAN BEŠIROVIĆ:</speaker>

               <p>Hvala lepa za besedo. Sem Irfan Beširović, predsednik Civilne iniciative izbrisanih
               aktivistov. Rad bi opozoril vse prebivalce, državljane Republike Slovenije, rad bi
               opozoril ves slovenski narod, da kar se je zgodilo nam izbrisanim leta 1992, se
               državljanom, narodu Republike Slovenije dogaja danes, leta 2012. Na kaj merimo?
               Mislimo na ravnanje z imigrantskimi delavci, deportacijami, neplačilom plač,
               pobotanjem socialnih prejemkov in akontacij, brez kakršnekoli odločbe ali obvestila.
               Mislimo na nižanje pokojnin, isto brez kakršnihkoli odločb ali obvestil. Spominja na
               izbris. Vsaj upajmo, da je tako.  Vse to smo že pretrpeli, ko je bil izbris. Sedaj je to s
               strani Evropskega sodišča za človekove pravice označeno kot kršitev človekovih pravic
               z diskriminacijo. Danes izbrisani opozarjamo celotno slovensko javnost, da se enako
               dogaja tudi njim. Danes mi branimo vaše pravice, danes mi branimo pravno državo, ki
               jo Vlada uničuje. Hvala lepa.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa, gospod Beširević.</p>
               <p>Besedo ima gospa Mirjana Učakar.</p>
            </sp>
            <sp who="SDT6:UčakarMirjana">

               <speaker>MIRJANA UČAKAR:</speaker>

               <p>Prebrala bi zahteve Društva Civilna iniciativa izbrisanih aktivistov <stage>(CIIA)</stage>.</p>
               <p>Prvič. Ustanovitev državne komisije za ugotavljanje dejstev o izbrisu iz registra
               stalnega prebivalstva, z namenom ugotovitve politične in moralne odgovornosti za
               izbris ljudi in nastalo škodo državi Sloveniji.</p>
               <p>Drugič. V primeru, da komisija ugotovi obstoj suma, da je bilo z izbrisom storjeno
               kaznivo dejanje, poda kazensko ovadbo na pristojno državno tožilstvo.</p>
               <p>Tretjič. Menimo, da mora biti članstvo v komisiji nepolitično, neodvisno in
               sestavljeno tako iz domačih kot tujih strokovnjakov z izkazano visoko moralno držo na
               področju varstva človekovih pravic.</p>
               <p>Četrtič. Zagotovljena morajo biti primerna sredstva za delovanje komisije.</p>
               <p>Petič. Ena od posledic ugotovitve komisije o politično moralno odgovornih mora biti
               prepoved njihove politične dejavnosti.</p>
               <p>Šestič. Na osnovi svojih ugotovitev komisija pripravi predloge za popravo krivic, ki
               jih je treba obvezno upoštevati pri pripravi celovitega zakona za popravo krivic.</p>
               <p>Sedmič. Zahtevamo tudi prepoved zanikanja izbrisa in uporabe besede <q>"tako
               imenovani"</q>.</p>
               <p>Sama bi pa tu še nekaj dodala. Zdelo bi se mi zelo prav, če bi se od zdaj naprej
               beseda <q>"izbrisani"</q> pisala z veliko začetnico. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa.</p>
               <p>Želi še kdo besedo od vabljenih? Izvolite. Predstavite se, prosim.</p>
            </sp>
            <sp who="SDT6:BubanjaStojan">

               <speaker>STOJAN BUBANJA (CIIA):</speaker>

               <p>Hvala za besedo.</p>
               <p>Vse, kar smo danes slišali, je dobro, dober znak, da imamo dober namen, rešiti
               problem izbrisanih. Ampak rad bi opozoril na odškodnino. Odškodnina izbrisanih je
               zelo majhna, lahko rečem, nična, kar je pomembno pri izbrisu. Cela evropska javnost
               je seznanjena z izbrisom. Vse to kroži okrog po Evropi, tako je Slovenija ogromno
               izgubila. Vsi skupaj smo izgubili na gospodarskem področju, na političnem področju,
               na pravnem področju. Torej, ni treba govoriti o izbrisu, o odškodnini, ampak o izgubi
               na ekonomskem področju.</p>
               <p>Sodba Evropskega sodišča je duhovna zmaga izbrisanih. In prosim, da se z izbrisanimi
               obnaša odgovorno, da se nas razume, da se nas sliši. S tem bo država pokazala, da je
               odgovorna, pravna in tako naprej. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa.</p>
               <p>Zdaj pa odpiram razpravo za vse, se pravi, vabljeni k razpravi so tudi poslanke in
               poslanci. Besedo najprej dajem gospe Janji Klasinc. Izvolite.</p>
            </sp>
            <sp who="SDT6:KlasincJanja">

               <speaker>JANJA KLASINC (PS PS):</speaker>

               <p>Najlepša hvala, gospa predsednica.</p>
               <p>Tudi jaz bi izrazila zadovoljstvo nad samim dejstvom, ki bi moralo biti sicer samo po
               sebi umevno, da je Vlada Republike Slovenije prevzela svoje  obveznosti, ki jih ji je naložilo Evropsko
               sodišče. Seveda, nad samo sodbo in nad dejstvom, da bo Vlada pripravila način
               reševanja odškodnin, ne moremo biti tako zelo zadovoljni, ker se to dogaja 20 let od
               leta, ko se je ta grozljiva, rekla bom grozljiva, kršitev človekovih pravic zgodila v
               naši državi. Ne bom več govorila o vsem, s čimer sem se sama srečevala osebno, s
               tragedijami nekaterih med vami pred 20 leti in na to opozarjala že kot novinarka, pa
               nihče ni hotel slišati. Ne bom govorila o tem, česa vse smo bili deležni tisti
               poslanci, ki smo tudi v prejšnjih mandatih opozarjali na kršitev človekovih pravic.
               Ampak nekaj, bom rekla, božje pravičnosti pa na tem svetu očitno je. Mnogi med
               tistimi, ki so te kršitve zagrešili, jih bodo morali danes popravljati.</p>
               <p>Pridružila bi se tistim dosedanjim razpravljavcem, ki so omenili, da bi to morala za
               vse nas biti šola. Poglejte, meni je bilo nerazumljivo, kako je lahko večji del
               slovenske javnosti dejansko nasedel tem zgodbam, ki so jih nekateri prodajali 20 let,
               da so bili, da ste bili izbrisani pač preprosto malomarni, da niste prosili za
               slovensko državljanstvo in podobno. Bojim se, da ne bi rada živela v državi, ki bi
               prisiljevala ljudi, da postanejo njeni državljani. Spoštovati moramo vsako človekovo
               pravic, tudi pravico do tega, da ostaneš državljan neke druge države. In večkrat sem
               v svojih razpravah o izbrisanih rekla, kaj bi si mislili Slovenci, če bi, recimo,
               Nemci zahtevali za slovenske delavce na začasnem delu v tujini, ki so bili v zadnjih
               20 letih kar primerno, še prej pa tudi v Jugoslaviji, zastopani v Nemčiji, če bi
               Nemci zahtevali, da postanejo državljani Nemčije, ali pa, recimo, Italijani. Nihče ni
               silil naših državljanov, da bi postali državljani neke druge države. Seveda pa moraš
               za to imeti stalno prebivališče. In v tistem času, bom še enkrat opozorila, sem bila
               priča temu, da dejansko vsi prebivalci Republike Slovenije niso bili obveščeni na
               način, kaj je treba storiti, in država jim ni omogočila pomoči pri tem, da bi lahko
               uredili svoj status. Del teh ljudi je bilo pa tako ali tako zaradi vojnih razmer
               zatečenih v drugih bivših republikah Jugoslavije. S temi primeri sem se srečevala na
               svojih potovanjih, ko sem kot dopisnica RTV Slovenije potovala iz Beograda preko
               Madžarske z avtobusom v Slovenijo domov in so na tem avtobusu sedeli ljudje iz
               raznoraznih delov bivše republike, ki so živeli, imeli družine v Slovenije, in potem
               so jim naši policisti na mejnem prehodu na Madžarskem luknjali slovenske osebne
               izkaznice in ženske z otroki metali z avtobusa. Takrat je bilo mene prvič v
               življenju, in upam, da zadnjič, sram, da sem Slovenka. Res me je bilo sram.  Tako, da to je zmaga, čeprav malce
               Pirova. Mislim, da bi morali Vlado Republike Slovenije nujno pozvati k temu, da uredi
               te odškodnine na način, ki bo seveda primeren in kršitvi človekovih pravic, na eni
               strani. Na drugi strani pa seveda tudi razmeram v katerih smo se znašli. Mislim, da
               boste tudi vi razumeli, da tukaj sedaj denarja za neke milijonske odškodnine ni. In
               zato je mogoče tako pameten ta predlog, ki smo ga dobili od civilnodružbenih
               organizacij, da bi se v reševanje tega vprašanja vključilo tudi same predstavnike
               izbrisanih. Neke poravnave bi bile, seveda, za državo dobre. Upam, da tu ne bomo
               priča neki izključnosti ali nerazumevanju ene strani.</p>
               <p>Ko sem prebirala ta material in sklep Evropskega sodišča sem posebej pozorno prebrala
               ločeno mnenje našega sodnika Boštjana M. Zupančiča. Mislim, da to mnenje bi bilo
               potrebno objaviti v vseh medijih slovenskih, predvsem zaradi tega, ker gre tu za
               mnenje človeka, ki pozna situacijo v Sloveniji. Bil je oster do lastne države. Ta
               samokritičnost je pri nas Slovencih v zadnjem času preredko prisotna, bi rekla. Če
               človek prizna, da ga je nekaj polomil je potem mnogo lažje reševati stvari za
               vnaprej. Jaz pričakujem od Vlade Republike Slovenije, da bo priznala, da se bo
               opravičila v imenu vseh prejšnjih vlad, ki niso uredile tega vprašanja tako, kot bi
               bilo treba, prizadetim in skupaj z njimi našla neko pot do boljše rešitve. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa. Preden nadaljujemo bi samo še uradno tudi zaradi magnetograma povedala,
               da je namesto gospe Irene Tavčar, ki je še vedno članica Komisije za peticije,
               človekove pravice ter enake možnosti, da jo nadomešča poslanec gospod Franc
               Breznik.</p>
               <p>Želi še kdo razpravljati? Izvolite, gospa Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo. Verjetno med zdajšnjimi članicami in člani komisije ni nikogar, ki
               bi spremljal obravnavo teme izbrisanih tako dolgo, kot jo spremljam sama. Zato
               dovolite, da vendarle ob obravnavi odločitve velikega senata v zadevi Kurić in drugi
               proti Sloveniji rečem, da sama ne bom izrekala velikega zadovoljstva ob tem, da je
               Vlada končno izplačala prisojene odškodnine, zaradi tega, ker se meni zdi samo po
               sebi umevno, da država, ki nekaj da na pravno varnost državljank in državljanov
               oziroma tudi prebivalk in prebivalcev države, spoštujem odločbe oziroma odločitve
               Evropskega sodišča za človekove pravice. Naj to še z enim konkretnim primerom, po
               moje, spornih ravnanj te države pojasnim. Poglejte, prvi odzivi na odločbo Evropskega
               sodišča za človekove pravice so bili taki, da je bilo pa mene res globoko sram.
               Poskusi minimaliziranja odločbe Evropskega sodišča in nezavezujočnosti in take zelo
                   nepripravljene izjave torej
               izjave, ki so izrekala nepripravljenost ali nestrinjanje ali nesposobnost države za
               izplačilo tistega, kar nam je Evropsko sodišče za človekove pravice naložilo. Bi k
               vsemu temu dodala še dogodek zadnjega časa. Slovenija je nedavno tega izbrala dva
               predstavnika Evropske agencije za temeljne pravice. Jaz sem sicer spraševala o tem,
               zakaj je bil razpis tako pozno, kakšne odločitve so bile, zakaj ni bila možna
               pritožba itd., pustimo to sedaj. Meni je bilo odgovorjeno, da postopek še teče in mi
               ne morejo odgovoriti. Včeraj je bilo povedano na Odboru za zunanjo politiko nekaj
               drugega, ampak to pustimo. Jaz bi vam povedala, kjer vidim problem v zvezi z
               Evropskimi sodiščem za človekove pravice. Pri menda izbranem enem od dvojice je to,
               da je delal za Evropsko sodišče referenca, ki ga kvalificira za članstvo v Evropski
               agenciji za temeljne pravice. Mi pa se hkrati pogovarjamo o tem, ali bi ali ne bi
               Evropsko sodišče za človekove pravice šteli za neko resno in <gap n=".."/><stage>/ nerazumljivo./</stage>.
               vredno institucijo. Dvojnost. Jaz bi pač rada strinjala z dr. Nežo Kogovšek Šalamun,
               da se bomo morebiti pa kaj naučili iz poteka odločanja in razsojanja o krivici, ki jo
               je država storila, ampak vedeti je, da na naše presoje še vedno preveč vplivajo neki
               drugi kriteriji, merila, ki so, potem upoštevajo. Da bom čisto direktna, da ni bilo
               Evropsko agencijo za temeljne pravice dovolj vložene energije, da bi prestopili meje
               tistega čemur se reče ideološkost ali direktna povezava z vladajočo politiko je
               dejstvo, da se pri izbira dva varuha človekovih pravic nista zdela niti toliko
               vredna, da bi jima bilo pojasnjeno, zakaj nista bila izbrana in da jima ni bilo dano
               možno pritožiti se na izbiro. Da bom povedala zakaj sem tako zelo ogorčena, zaradi
               tega, ker Evropska agencija za temeljne pravice je nadgradnja nekega organa
               poprejšnjega, ki se posebej ukvarja s preganjanjem negativnega odnosa do holokavsta
               ali zanikanja holokavsta, ksenofobije in tam je treba biti posebej, se izkazati kot
               usposobljena oseba za presojo ali preganjanje ali ne dopuščanje, neenake obravnave,
               homofobije, rasizma in kar je podobnih stvari. In če kdo, je po mojem v Sloveniji
               tisti, ki je opravljal funkcijo varuha človekovih pravic usposobljen, da te izkušnje,
               ki si jih je pridobil pri tem delovanju tudi uspešno uveljavlja. Jaz se lahko
               vprašam, ali je zamera bivšima oziroma enemu bivšemu in sedanjemu varuhu človekovih
               pravic ravno zavzemanje za pravice izbrisanih. Meni je taka domneva lahko dopuščena,
               ker se sprašujem, kako da ne more biti to dovolj velika kvalifikacija ob vseh drugih
               kvalifikacijah vpetosti v mednarodne institucije itd. Torej, tukaj bi, ostajam
               skeptična, da smo se česa 
               naučili, ker tudi za zgodovino sicer radi trdimo, da je učiteljica, ampak vedno
               govorimo, da je to učiteljica, ki jo učenci najmanj upoštevajo. Ampak zdaj k drugemu.
               Torej jaz jemljem to kar se je do sedaj zgodilo z izplačilom pri sojenih odškodnin za
               nematerialno škodo kot neko civilizacijsko normo, in da se je to zgodilo, me ne
               navdaja z nobenim posebnim navdušenjem, ampak mislim, da je to preprosto bilo treba
               naredit, da je to prav. Da pa grem korak naprej, me silno zanima kaj je zapisano v
               stališču vlade, ki bo posredovano v Strasbourg in še bolj seveda čakam na tisto, kar
               bo napisano v akcijskem načrtu. Ko pa govorim o sodbi, govorim o sodbi tako kot
               govorim tudi o slovenskih sodbah, je treba spoštovati, ampak ob vsem tem, bi rekla,
               nekem simbolnem dejanju, ki za izbrisane ta sodba zagotovo je, bi vendarle opozorila
               na tisto na kar je opozorila že kolegica Klasinc, da ob sodbi obstajajo tudi ločena
               mnenja, ki ne gre proti sodbi, ampak opozarjajo na to, da bi bilo v okviru sodbe in
               presojami krivic, ki so se izbrisanim zgodile in kroga pritožnikov, vendarle mogoče
               storiti še kaj več. In na to opozarjam, da nato ne smemo pozabiti, ko gre za uporabo
               pravnih sredstev in vsega drugega, izločanje nekaterih pritožnikov iz upravičenosti
               in podobne stvari. To je zdaj vse tisto kar tudi tukaj prisotni izbrisani lahko
               štejejo za moje absolutno soglašanje s tem tekstom, ki smo ga zdaj dobili končno
               prevedenega tudi v slovenščino in smo zaradi tega morali zadnjič preložiti
               obravnavo.</p>
               <p>Sedaj bi pa še svoje stališče v zvezi z drugimi odškodninami povedala. Jaz vem, da
               ustava vsakomur zagotavlja pravico do odškodnine. Ampak mislim, da tukaj ne kaže
               pozabiti načelo sorazmernosti, in da je, tako kot je rekel gospod Rovšek, treba pa
               pri presojanju odškodnin vendarle upoštevati, da so bili izbrisani v različnem
               položaju. In končala bom s tem, da nekaj se pa je zgodilo, na kar sem pa kot
               državljanka te države, da sem ob tem pa zadovoljna - ne bom rekla, da sem navdušena
               ali da sem ponosna, ker to bi bile prehude besede - ampak neko pomiritev mi pa
               vendarle prinaša to kar je bilo danes tudi že omenjeno. Da se je pa slovensko javno
               mnenje od prvih začetkov do sedaj bistveno spremenilo, in bi samo na to rada
               opozorila, da skušajmo to pozitivno naravnanost javnega mnenja zadržati tudi z
               upoštevanjem sorazmernosti pri zahtevah v prihodnje. Zaradi tega, ker je bilo rečeno,
               nisem zagovornica tega, da bi se sklicevali na robne pogoje, ki jih predstavlja
               zdajšnja kriza, ker tudi krize bo enkrat konec, upajmo da, ali pa bomo to začeli
               jemati kot naravno stanje stvari, ampak treba je upoštevati, da je država Slovenija v
               preteklosti že sprejemala zakonske osnove za poprave nekaterih drugih krivic in je
               tudi tam sprejela nekatere odločitve, pri katerih ni šla v vseh detajlih v smeri
               maksimiziranja pričakovanj, ampak je sprejela neko  odločitev, ki je bila - Janja Klasinc mi ponuja izraz
               razumna, ampak jaz bi rekla, sprejemljiva med različnimi udeleženci, se pravi,
               tistimi, ki so bili prizadeti in so krivice utrpeli, in tistimi, ki so bili
               postavljeni v položaj, da te krivice presojajo in za njihovo popravo v imenu
               državljank in državljanov Slovenije tudi odločajo.</p>
               <p>In zdaj, če dovolite, gospa predsednica, bi se samo dotaknila še predlaganih sklepov
               pri tej točki, ki ste nam jih dali. No, mislim, da lahko brez zadržkov izrečem
               podporo vsem trem sklepom, zlasti zaradi tega, ker gre eden od teh sklepov tudi
               nasproti izraženi želji civilne iniciative, da bi bili izbrisani vključeni v
               postopke, ko se bo o marsičem povezanim z njimi odločalo. Drugi so pa tako zelo jasno
               zapisani, po moje, ti sklepi, da bi v tej fazi rekla samo, da jih podpiram. Hvala
               lepa.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa, gospa Potrata.</p>
               <p><stage>/Oglašanje v ozadju./</stage><gap n="..."/></p>
               <p><stage>/Medsebojni pogovor./</stage><gap n="..."/></p>
            </sp>
            <sp who="SDT6:BesirovićIrfan">

               <speaker>GOSPOD IRFAN BESIROVIĆ (CIIA):</speaker>

               <p><stage>/Brez mikrofona./</stage> Hvala za besedo. Ne me opozarjati, prosim. Hvala lepa. Hvala lepa.
               Sem vesel, da se v tem domu tako govori. Hvala!</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Se boste še zunaj kaj pomenili. Tule imamo nek red, ki ga moramo spoštovati.</p>
               <p>Želi še kdo besedo? Izvolite, gospa Irgl.</p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Najlepša hvala za besedo, spoštovana predsednica. Spoštovane poslanke in spoštovani
               poslanci ter vsi ostali prisotni in vabljeni!</p>
               <p>Vsi, ki ste spremljali ves čas zgodbo izbrisanih, veste, kakšno je bilo v teh letih
               stališče Slovenske demokratske stranke do tega vprašanja. Veste, da smo ves čas stali
               na stališču, da je treba primere reševati posamično, se pravi, individualno, in sicer
               na podlagi Odločbe Ustavnega sodišča, ne pa paketno, tako kot je potem začelo
               delovati na področju notranjega ministrstva s strani nekdanje ministrice, gospe
               Katarine Kresal, na podlagi tehničnega zakona.</p>
               <p>Mislim, da je minister na začetku, ko je imel uvodno besedo, zelo jasno in korektno,
               po mojem mnenju, podal mnenje glede sodbe Evropskega sodišča. Ta sodba je tudi za nas
               absolutno več kot jasna. Vendar pa bi želela, glede na to, da se je tu kljub temu, da
               sem sama mislila, da bomo vendarle razpravljali samo o sodbi Evropskega sodišča,
               malce bolj razširila ta debata, kar je po svoje lahko tudi razumljivo, saj gre vendar
               za vprašanje človekovih pravic. In ko gre za vprašanje človekovih pravic, se običajno
               odpirajo tudi drugačne problematike. Zato bi želela jasno poudariti, da ne vezano na
               to vprašanje, ki ga danes obravnavamo, imamo v tej državi še vedno posameznike in
               skupine ljudi, ki so jim bile kršene človekove pravice že dolga leta, pa še danes te
               krivice niso popravljene ali urejene. Govorim seveda o oškodovancih po drugi svetovni
               vojni. Naj pojasnim tudi, da za zelo huda, tudi kazensko pregonljiva dejanja, ki so
               bila storjena nad slovenskim narodom, še do danes ni nihče odgovarjal. Ne delam
               primerjav, da smo si na jasnem, ne delam primerjav med zgodbami, samo pojasnjujem, da
               so v tej državi krivice, ki trajajo že približno 70 let, pa še niso korektno in
               dostojno poplačane oziroma obravnavane.</p>
               <p>Ko govorimo o vprašanju spoštovanja človekovih pravic, moramo biti vsaj toliko
               pošteni, da vse pravice merimo z enakimi merili. Institucije, še posebej tiste, ki
               bdijo nad vprašanjem varovanja človekovih pravic, pa morajo biti tako pri takšnih kot
               tudi drugačnih vprašanjih, vezanih na človekove pravice, zelo rahločutne pri
               tovrstnih vsebinah, predvsem pa ne  jih deliti ideološko ali politično na <q>"naše"</q> in <q>"vaše"</q>.
               Institucije so tiste, ki morajo opozarjati tako na eno kršitev človekovih pravic kot
               na drugo. Se pravi, da sem bolj direktna, ne samo pri skupini izbrisanih, ne samo pri
               njih, ampak tudi pri tistih, ki so bili, na primer, v Barbara rovu za večno
               izbrisani. O tistih ne slišim s strani določenih organizacij ničesar. Tudi tu bi
               morali posamezniki odgovarjati, in upam, da se vsi strinjamo, tudi tisti, ki danes tu
               sedite. Vendar se o tem dolga, dolga leta sploh ni smelo govoriti, sploh ni smelo
               govoriti.</p>
               <p>Naj se vrnem na tisto, kar je ključno danes in zaradi tega tudi smo na tej seji,
               obravnavamo namreč sodbo Evropskega sodišča. Seznanili smo se z njegovo odločitvijo,
               država to spoštuje. Do 26. septembra 2012 je država dolžna odplačati tiste
               odškodnine, ki so bile določene v tej sodbi. To, kot je minister povedal, se je že
               zgodilo, tako tu ni nobenega vprašanja. Glede premoženjskih zahtev pa mora Vlada pač
               še odločiti, kako in kaj. To pa pomeni, da se mora Vlada usesti, pretehtati stvari,
               tudi glede na situacijo, v kakršni smo, to je tudi že gospa Klasinc zelo dobro načela
               in poudarila, vsi se moramo zavedati, v kakšni situaciji, pa tudi v kakšni kondiciji
               je država, in potem videti, kako najti najbolj primerne rešitve. Se pravi, sistem
               odškodnin, ki jih mora Vlada pripraviti, pa tudi akcijski načrt. Mislim, da je to še
               vse v nadaljevanju in o teh stvareh bi pravzaprav morali danes govoriti. Želim pa, da
               vsi, ki danes tukaj sedimo, pogledamo tudi na stvari, ki že dolgo, dolgo bdijo, ne
               bdijo, ampak hromijo slovenski narod. Tudi zaradi tega se razdvaja slovenski narod in
               tudi zaradi takšnih vprašanj je toliko ideologije pri slovenskem narodu. Ampak tu
               želim, da se seveda govori tudi o takšnih vprašanjih in o takšnih povzročenih
               krivicah, ki so vezane na vprašanje varovanja in spoštovanja človekovih pravic. In tu
               bi pričakovala, da tudi odgovorne institucije, tudi navsezadnje Mirovni inštitut ali
               pa Amnesty International povzdigneta glas takrat, ko tudi takšni ljudje potrebujejo
               pomoč. Jaz sem vesela, ko institucije delajo za neko skupino in jim pomagajo, ampak
               še bolj bi bila zadovoljna in vesela, če bi pomagale tudi v drugih primerih. Mislim,
               da šele takrat, ko bomo znali vse postaviti na tehtnico in pretehtati zadeve
               enakovredno, potem bomo naredili bistven korak v premiku, tudi slovenskega naroda.
               Najlepša hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa, gospa Irgl.</p>
               <p>Gospod Breznik, izvolite.</p>
            </sp>
            <sp who="SDT6:BreznikFranc">

               <speaker>FRANC BREZNIK (PS SDS):</speaker>

               <p>Gospa predsednica, hvala za besedo.</p>
               <p>Ne bi se vračal v preteklost, morda v nekaterih argumentih pa bi vseeno morali
               poudariti nekaj zadev ali pa vsaj nekaj reči glede naše države ali pogledati na
               zgodovinsko plat naše države glede spoštovanja človekovih pravic.</p>
               <p>Sam sem bil v tistih prelomnih časih v mlajših letih, ko sem bil tudi nek aktivist,
               ko sem začutil konec 80. ali v začetku 90. let, da se v bivšem totalitarnem režimu
               množično kršijo človekove pravice, predvsem glede izreka samo ene besede, po tako
               imenovanem zloglasnem Bavconovem kazenskem zakoniku, kjer so ljudi zapirali, kjer so
               bile množično kršene človekove pravice in kjer sem bil tudi na strani tega, da se ta
               sistem mora spremeniti. Če pogledamo samo zgodovinsko dejstvo, da skoraj nihče ni
               verjel, niti naše sosednje države, niti naše takratno skupno federalno vodstvo, da bo
               Sloveniji leta 1991 uspelo. Bili smo pred totalnim zlomom gospodarstva, bili smo
               nekako v podobni situaciji, kot smo danes. Takrat smo bili pred  izjemnimi okoliščinami. Takratna vodstva ali pa
               takratna republiška skupščina je sprejemala - danes si ne morem predstavljati, da so
               sprejemali na desetine zakonov, ki so vsaj nam dajali takrat neko dodatno
               kredibilnost, da smo lahko šli v osamosvojitvene procese. Verjamem, da je mogoče
               glede zakona o izbrisanih, sem prepričan, da je prišlo do površnosti, do
               malomarnosti, treba se je pa zavedati, kje smo bili v tisti situaciji - bili smo pred
               gospodarskim zlomom. Bili smo pred tem, da nas ne bo nihče priznal, da bomo ostali
               sami. Lahko bi nas peljala pot morda danes čečenskega naroda, morda še katerega
               drugega naroda, ki mu v življenju - sam sem bil na Korziki, tudi tam se niso nikoli
               osamosvojili, ki so bili množično teptani, in mogoče nam ne bi uspelo. Glejte, to
               nima nobene zveze z izbrisanimi po eni strani, rad pa bi vseeno poudaril, da je
               takratno vodstvo bilo v izjemnih okoliščinah. Bili smo pred tem, torej, tekle so neke
               mednarodne aktivnosti glede priznanja Slovenije. In nekako v tem času se je zgodila
               tudi ta zakonodaja, ki je morda bila nekoliko površna, bila je preveč ohlapna in je
               vam povzročila kršitev vseh teh pravic, ki ste jih imeli. Mislim, da karkoli bi pri
               tem rekli, bi si danes zamegljevali oči. Rad pa bi poudaril, da je Slovenija tudi v
               tistem času, tudi v okviru Jugoslavije bila izredno fer država. Imeli smo višji
               standard, slovenski narod je bil priden, delaven, marljiv. Marsikdaj so nam očitali
               na vsakem koraku, da smo nacionalisti, pa smo bili mi zadnji nacionalisti, kar je
               pokazala tudi ta, žal, naša balkanska vojna. Bili smo narod, ki je tudi v času te
               naše osamosvojitvene vojne pokazal predvsem visoko stopnjo močno civiliziranega
               evropskega naroda. Poglejte, po tistih napadih smo izredno spoštovali tudi te mlade
               fante, vojake, ki smo jih ujeli, ki so bili takrat nekako vojni ujetniki. Spoštovali
               smo človekove pravice, tudi svet je to ugotovil. Zaradi tega je tudi stekla vsa
               mednarodna dejavnost glede priznanja Slovenije, mi smo množično to pokazali. Po vojni
               smo sprejeli tudi v našo zakonodajo množično institutov, ki varujejo človekove
               pravice in svoboščine. Poglejte, vzeli smo vse tisto, kar so imele države, ki imajo
               dolgotrajno, lahko rečem, demokratično ureditev, ki imajo neko zgodovino. Torej, ko
               ste danes omenili institut varuha človekovih pravic, ki ga nekatere države nimajo, po
               skandinavskih državah. Vseeno moramo priznati, da Slovenija ni kar neka država
               tretjega ranga. Prav tako bi opozoril na države, ki imajo neprimerno daljšo
               demokratično ureditev, ki ne spoštujejo sodb o človekovih pravicah. Morate se
               zavedate, Anglija ali pa Nemčija imata nekatere sodbe, ki jih 20 let ne spoštujejo.
               20 let ne spoštujejo sodb Evropskega sodišča za človekove pravice. Slovenija in Vlada
               je v takoj sprejela določene ukrepe. Torej velja pravilo <q>"pacta sunt servanda"</q> in
               verjamem, da ta stvar gre v neki dobri smeri. Ampak vseeno bi rekel, da je
               demokratična ugotovitev pravne države tudi v tem, da lahko danes sedite tu v Državnem
               zboru, da vas poslušamo, da sočustvujemo z nekaterimi, kar je včasih v nekaterih
               državah sploh nemogoče. Glejte, recimo, v Nemčiji, Avstriji, Angliji, če si nekoč bil
               neke narodnosti, tudi če imaš državljanstvo te države, ti danes ne moreš priti sploh
               v visoko politiko. V Avstriji je nekdo, ki je bil neke druge narodnosti, recimo,
               nemogoče, da pride v visoko politiko. Nemogoče je, da prideš v visoko avstrijsko
               družbo, ne v Avstriji, ne v Nemčiji, ne v Angliji. Glejte, rad bi poudaril, da
               Slovenija množično spoštuje tuje narodnosti in da je mogoče tudi na račun tega, na
               račun vseh teh institutov, ki varujejo, imamo množico institutov, na račun tega imamo
               množično tudi javno upravo. Na račun tega trpi tudi naša gospodarska aktivnost.</p>
               <p>Tako da verjemite mi, sočustvujem z vami. Prepričan sem, da smo na pravi poti, da
               zdaj ne smemo preveč posegati v zgodovino. Verjemite pa,  spoštujte tudi vi nas kot državljane skupne države,
               nekateri ste že državljani, da pokažete neko državotvornost in da rečete, verjamem,
               da je Slovenija naredila neko napako, da je bila takrat v izjemni situaciji. Da smo
               trenutno v izjemno težki gospodarski situaciji in da boste tudi v nas razumeli.
               Mislim, da zdaj Vlada dela v pravi smeri in da bomo skupaj našli neke kompromisne
               rešitve, da bomo ta problem rešili, da bodo vsaj delno te krivice popravljene in da
               lahko gremo k problemom, ki pa se tičejo vseh nas - torej, neke gospodarske
               suverenosti, ki nam grozi, da bo omejena. In da bomo izpeljali te zadeve v neki dobri
               veri in dobri luči, z neko pozitivno energijo. Mislim, da je to naša skupna politična
               zaveza.</p>
               <p>Na koncu bi poudaril tudi mnenje gospoda Beširevića. Sam kot državljan Slovenije
               lahko rečem, ker ste omenili tuje delavce, ki so pri nas ostali brez plač, brez
               določenih pravic. Jaz obžalujem ravnanje nekaterih državljank in državljanov in sem
               ogorčen nad tem. Slovenci nismo bili znani po tem, da ne bi plačevali, da se ne bi
               držali nekih dogovorov. In tudi glede tega sem ogorčen, ampak, glejte, to je peščica
               ljudi v Sloveniji, ki se teh stvari niso držali. Večina normalne Slovenije je pa še
               vseeno tej na strani, so pošteni državljani, delamo in imamo vseeno visoko
               kredibilnost še vedno v svetu. Zato mislim, da se danes seznanimo s to točko, da si
               pogledamo v oči in najdemo neke kompromisne rešitve. Verjamem, da vidite, da smo
               pripravljeni sodelovati resnično v pozitivni smeri in da bomo našli rešitev, ki
               mislim, da je na dlani. Verjamem pa, da boste tudi toliko državotvorni, da boste
               spoštovali našo težko gospodarsko situacijo, ki pa številnim državljankam in
               državljanom Republike Slovenije tudi povzroča velike težave v tem času. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa. Samo dodala bi, gospod Breznik, če bi spremljali to ves čas, bi videli
               tudi v zvezi s temi zahtevki, kako so izbrisani izkazali svojo pripravljenost, da
               tudi počakajo na boljše čase. In kako v bistvu nihče ne govori izključno o denarnih
               odškodninah. Možnosti so, samo treba se je pogovarjati, če ne, jih ne bomo našli. Za
               to gre. Samo toliko. Pa Arnold Schwarzenegger, senator v Združenih državah
               Amerike.</p>
               <p>Izvolite, gospa Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala.</p>
               <p>Zadnji dve razpravi - sicer bi lahko obrnili tok naše razprave v odločanje o
               odločitvah in stanju prava v prejšnji državi. Mi pa danes v zvezi z izbrisanimi
               razpravljamo o krivici, ki jo je storila ta država, moja država, za katero smo se na
               plebiscitu tako množično izrekli in za katero so se takrat izrekli tudi tisti,
               morebiti nekateri, ki so se znašli med izbrisanimi. Tega ne pozabimo, da govorimo o
               tem.</p>
               <p>Kar zadeva krivice iz prejšnje države, verjetno ne bomo pogledov nanje nikoli
               zbližali. Krivica je krivica, kdorkoli jo je storil, ampak Državni zbor je v zvezi s
               popravo krivic sprejel zakonodajo, ki smo jo pa dolžni spoštovati, ne glede na to,
               kako kdo o tem razmišlja. Je pa po moje treba biti previden ali pa vsaj z nekim
               dolžnim spoštovanjem do ljudi, ki jih ni tukaj, in do tistega, kar so v preteklosti
               storili, izrekati tudi sodbe.</p>
               <p>Gospod akademik Bavcon je vodil Komisijo za človekove pravice, ki je tudi tlakovala
               pot demokratičnim spremembam te države. Ko pa govorimo o množičnih zapiranjih ljudi
               zaradi ene besede, bi pa želela videti številčne podatke o tem, koliko je takih bilo,
               saj se je v časovnem razponu od leta 1945 do leta 1991 tudi v pravosodju zgodilo
               marsikaj in je treba vedeti, na  kateri del in o katerih stvareh govorimo.</p>
               <p>Tukaj bi samo še na eno stvar reagirala. Po mojem pohlep ni nacionalno pogojen tako
               kot nekatere druge lastnosti niso nacionalno pogojene in naj bi nič idealizirala
               slovenskih delodajalcev, ker sem ravno sedaj prebrala v časopisu o tem, da prispevkov
               za svoje zaposlene ne plačuje tudi neki delodajalec, pri katerem sem kupovala kruh pa
               ga od slej ne bom več, zaradi tega, ker se mi zdi, da je to lahko gesta nas,
               državljank in državljanov, da na ta način izrazimo podporo tistim, ki so jim kršene
               pravice. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa, gospa Potrata. Želi še kdo razpravljati? Gospod Vogrin, izvolite
               besedo.</p>
            </sp>
            <sp who="SDT6:VogrinIvan">

               <speaker>MAG. IVAN VOGRIN (NeP):</speaker>

               <p>Hvala lepa. Lepo pozdravljeni vsi skupaj.</p>
               <p>Zanimiva se mi zdi ugotovitev, da se je javno mnenje glede izbrisanih v Sloveniji
               bistveno spremenilo z izidom sodbe Evropskega sodišča. Kaj kaže pravzaprav po mojem
               mnenju na to? Kaže na to, da nam mora nekdo drug izven Slovenije povedati, kaj je
               prav in kdo ima prav. Jaz govorim to za bodoče, ne za preteklost, ker v preteklosti
               nič ne moremo spremeniti, to smo tudi ugotovili. Se pravi, mi se prevečkrat odločamo
               in ustvarjamo neke vrednostne sodbe, odločitve na osnovi tega, kdo kaj pove in ne kaj
               pove. Dejstvo je, da je bolj pomembno, kaj je prav in ne kdo ima prav. V tem primeru
               moramo pač žal biti malce ponižni in priznati, da smo ravnali skoraj 20 let napačno.
               Mimo tega ne moremo iti in jaz kot poslanec pričakujem, da seveda bomo opravili vsa
               dejanja, ki jih je potrebno opraviti, ta dejanja bomo pa lažje opravili, če bomo tudi
               sprejeli določene bi rekel državljanske postopke. To pomeni, da izbrisanim se je
               potrebno opravičiti in se to mora opravičiti predsednik države, predsednik vlade in
               predsednik parlamenta. To je v imenu države Slovenije in ne v svojem imenu, ker so
               predstavniki države. Namreč dejstvo je, da je bilo narejeno narobe, pa mi sedaj
               seveda ugotavljajo tako ali drugače. Glede tega obnašanja v preteklosti pa je tako
               Slovenija prehaja v obdobje, ko se sooča za resno krizo vrednostnega sistema. Mi smo
               skoraj 20 let gradili na napačnih osnovah. To je dejstvo. Gospodarska, finančna,
               politična kriza seveda je predvsem vrednostna kriza, ker smo poudarjali, da ni
               potrebno spoštovati delo, soočloveka itd. Je že bilo omenjeno in predvsem, zaradi
               ravnanja vnaprej bomo omenil. Tudi v tem trenutku se dogajajo kršitve človekovih
               pravic, ljudem se jemlje dostojanstvo. Jaz bom povedal samo zadnji primer. Kajti,
               zakaj? Ker bo to zapisano in čez dve leti bomo sedeli tukaj bo redno tako ena sodba
               sodišča pa se bomo spraševali, zakaj pa nismo takrat nič rekli. Mi imamo v postopku
               razrešitev članov nadzornega sveta RTV-ja. Nobene zakonske podlage ni, mi bomo pa to
               naredili. Ti ljudje bodo šli tožiti, bodo dobili  odškodnino itd. Ali je to potrebno, ali je to prav? To ni
               prav, to ni potrebno. Država mora seveda funkcionirati drugače, mora biti predvsem
               ljudje, ki so na oblasti morajo imeti občutek za pravičnost. Če citiram za konec
               misel enega modreca, ki pravi takole: <q>"Pravičnost ima prednost pred zakonitostjo."</q> Mi
               pa dostikrat in v tem primeru niti nismo ravnali pravično, niti ne zakonito. Mi se
               moramo resno vprašati, kako bomo ravnali v bodoče. Hvala lepa.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa. Želi še kdo razpravljati? Ne. Zaključujem razpravo.</p>
               <p>Prehajam na sklepe. O vsakem bomo glasovali posebej. Če želi še kdo kaj v zvezi s
               sklepi razpravljati? Ne. Lahko gremo na glasovanje. Kot prvi sklep predlagam
               naslednji sklep: <q>"Komisija za peticije, človekove pravice ter enake možnosti se je
               seznanila s sodbo Velikega senata Evropskega sodišča za človekove pravice in
               ugotovila, da je tudi Evropsko sodišče potrdilo, da je bil izbris diskriminatorno
               dejanje in da je pomenil množično kršitev človekovih pravic tudi z vidika Evropske
               konvencije človekovih pravic."</q></p>
               <p>Kdo je za tak sklep? Izvolite.</p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Hvala, gospa predsednica.</p>
               <p>Jaz bi samo predlagala, glede na to, da gre za seznanitev s sodbo Evropskega sodišča
               mislim, da moramo biti toliko korektni, ker smo se o tem pogovarjali danes in tudi to
               je predmet pravzaprav današnje 1. točke dnevnega reda, jaz samo predlagam, da
               sprejmemo takšen sklep, rahlo amandmiran: <q>"Komisija za peticije, človekove pravice in
               enake možnosti se je seznanila s sodbo Velikega senata Evropskega sodišča za
               človekove pravice."</q> Brez dodatnih pojasnil, kajti prvi prvenstveni namen te komisije
               je, da se seznani z odločitvijo. Mi smo se seznanili in o tem bi želeli tudi, potem
               odločati. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Da razložim. Po obrazložitvi, ki smo jo dobili 14. septembra, če nismo, še posebej,
               če nismo matično delovno telo o takšnih sklepih se ne glasuje, ampak se preprosto
               reče, ugotavlja, da smo se seznanili. To je obrazložitev, ki smo jo dobili od
               strokovnih delavcev DZ, da so ugotovitveni sklepi ne dajejo na glasovanje, ampak se
               ugotavlja, da smo se seznanili s temi sklepi. Tu imam obrazložitev, tako da jaz
               vašega proceduralnega. Izvolite, ampak ne morem ga sprejeti kot takega.</p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Hvala. Jaz bi samo pojasnila, da vedno smo v preteklosti se seznanjali s
               seznanitvenimi sklepi, navsezadnje ste tudi sami za točko dnevnega reda zapisali, da
               se ukvarjamo s seznanitvijo z odločitvijo Evropskega sodišča za človekove pravice v
               zvezi z izbrisani z dne 26. 6. 2012. To je točka dnevnega reda, to ste vi predlagali
               kot<gap n=".."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>In je tudi v sklepu notri obrazloženo.</p>
               <p>Gospa Irgl, ne morem sprejeti, ker nimate. Nimam na podlagi česa tega vašega sklepa
               sprejeti. Lahko še govorite, če želite, ampak<gap n=".."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Lahko pa ločeno daste na glasovanje tudi ta naš sklep, ker želimo o njem glasovati.
               Mislim, da tukaj je vse po poslovniku.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Žal, imam taka navodila.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Jaz mislim, da je res treba spoštovati poslovnik. Vi ste gospa predsednica pozvali k
               razpravi. K razpravi se ni javil k tej točki še nihče. Pozvali ste k glasovanju, smo
               že glasovali, že dvignili roke, ko je gospa poslanka, Eva Irgl, prišla z idejo o
               drugačnem sklepu. To je postopkovno nemogoče.</p>
               <p>Kar pa zadeva vsebinsko njen predlog bi jo pa samo spomnila na številne sklepe, ko so
               predsedniki delovnih teles poslanci in poslanke kakšne druge stranke, da tudi
               sprejemamo ali poslanske skupine sprejemamo sklepe, ki imajo takrat, kadar gre za
               seznanitev še kakšno drugo 
               dejstvo zraven. Mi pa se nismo seznanili, saj seznanili smo se tisti hip, ko smo
               dobili odločbo Evropskega sodišča v roke. Mi smo pa zdaj o tej odločbi tudi še
               razpravljali. In jaz sodim, to sem tudi v svoji razpravi povedala, da sklepi sledijo
               tistemu, kar je bilo na tej seji v zvezi z odločbo povedanega. In nimam nobene
               težave, ampak tisto, kar pa je osnova, reakcija ali zahteva po spremembi prvega
               sklepa je prišla žal prepozno.</p>
               <p>Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa.</p>
               <p>Izvolite, gospa Irgl.</p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Najlepša hvala za besedo.</p>
               <p>Naj samo predlagam naslednje. Seveda bomo glasovali o teh sklepih, ki ste jih
               zapisali, da o njih odločamo. Bi pa predlagala, da glasujemo tudi o sklepu, ki ga
               predlagamo mi v koaliciji oziroma Slovenski demokratski stranki, in sicer<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>Tega sklepa nisem dobila še<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p><gap n="..."/>da Komisija za peticije ter za človekove pravice in enake možnosti se je seznanila
               s sodbo Velikega senata Evropskega sodišča za človekove pravice.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Gospa Irglova, prepozno je bilo<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p><gap n="..."/>o vseh ostalih<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>tudi pisne vloge nisem dobila. Jaz tega sklepa nimam pisnega. Se bo treba prej
               pripraviti, če boste hoteli kaj vložiti.</p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Poglejte. Mi smo vedno, vedno je po poslovniku<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Ja, ne morem upoštevati, žal.</p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Ali lahko samo pojasnim?! Vedno je po poslovniku<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Ste že pojasnili, ampak žal ne morem<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Vedno je bilo po poslovniku tako, da če se je točka dnevnega reda nanašala na
               seznanitev z nečim, potem smo vedno tudi v sklepih govorili o seznanitvi. In jaz ne
               želim ničesar drugega, kot samo to, kar odraža ta točka dnevnega reda. In
               navsezadnje, mislim, da smo vsi za to, da potrdimo sklep, da smo se seznanili z
               odločbo<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>Tako je<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p><gap n="..."/>sodišča, drugače<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>In to bomo tudi storili<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p><gap n="..."/>bom jaz rekla<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>s tem prvim sklepom<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p><gap n="..."/>da pač očitno nismo tega sklenili<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>Tukaj pa imate še strokovno mnenje, in se boste potem dogovorili kaj se lahko in
               kaj ne. Jaz ne kršim v ničemer postopka in poslovnika.</p>
               <p>Glasujemo torej o prvem predlogu, ki sem ga že omenila. Torej, Komisija, prebran je
               bil. </p>
               <p>Kdo je za? <stage>(3 člani.)</stage> Je kdo proti? <stage>(? članov.)</stage></p>
               <p>Naslednji sklep, drugi sklep.</p>
               <p>Kdo je proti, se opravičujem? <stage>(4 člani.)</stage></p>
               <p>Dobro, se pravi torej sklep ni bil sprejet.</p>
               <p>Gremo na drugi sklep.</p>
               <p>Izvolite, gospa Irglova.</p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Jaz bi vas samo prosila, glede na to, da vendarle imamo zelo občutljivo temo, če bi
               lahko nam namenili 5 minut odbora<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>Ne. 5 minut odmora<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p><gap n="..."/>pred glasovanjem.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>ne morem več dati. Zdaj smo sredi glasovanja. Imeli ste čas se prej
               pripravljati<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p><gap n="..."/>Poglejte, pred<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>mi glasujemo naprej<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Gospa predsednica. Pred glasovanjem, po poslovniku, imamo vedno možnost, da lahko
               vzamemo 5, lahko pa tudi več minut odmora, za posvetovanje. In jaz bi vas prosila, da
               se držite poslovnika.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Sredi glasovanja tega ne morete storiti. Žal, prej bi si ga vzeli. Glasujemo<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p><gap n="..."/>Poglejte, mi smo<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>o drugem.</p>
               <p>Gospa Irglova, zdaj pa je dovolj, prosim! Če ne, prosim če greste s seje, no. Ali
               lahko<gap n="..."/> Med glasovanjem ne morete tega narediti<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Gospa<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>Imeli ste sklepe na začetku seje na mizi. Če so se vam zdeli nesprejemljivi, bi
               lahko pripravili nove, bi jih lahko popravljali. Med glasovanjem je to
               nemogoče<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Gospa predsedujoča, jaz bi vas samo prosila, da tako, kot jaz ohranjam vaše
               dostojanstvo, da tudi vi moje. In se ne prerekam<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Zato pa prosim, če lahko glasujemo<gap n="..."/></p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p><gap n="..."/>z vami<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>o drugem sklepu.</p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p>Seveda bomo, ampak jaz<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Ja.</p>
            </sp>
            <sp who="SDT6:IrglEva">

               <speaker>EVA IRGL (PS SDS):</speaker>

               <p><gap n="..."/>sem samo želela, če bi lahko, glede na to<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>Lahko, glasujmo o teh treh sklepih, potem pa imamo lahko tudi 5 minut odmora, ko
               bo končano glasovanje. Prav?</p>
               <p>Torej, drugi sklep: Komisija za peticije ter za človekove pravice in enake možnosti
               se je posebej seznanila tudi z 9. točko izreka sodbe, po kateri je Republika
               Slovenija dolžna v enem letu vzpostaviti domačo odškodninsko shemo.</p>
               <p>Kdo je za? <stage>(3 člani.)</stage> Je kdo proti? <stage>(4 člani.)</stage></p>
               <p>Predlog ni bil sprejet.</p>
               <p>Še tretji sklep. Ga bom prebrala. Komisija za peticije ter za človekove pravice in
               enake možnosti Vlado poziva, da zagotovi, da bo sodba ustrezno izvršena in v pripravo
               ukrepov za izvršitev sodbe ter celostno odpravo izbrisa vključuje tudi predstavnike
               žrtev ter da Komisijo za peticije ter za človekove pravice in enake možnosti mesečno
               obvešča o napredku.</p>
               <p>Kdo je za? <stage>(3 člani.)</stage> Je kdo proti? <stage>(4 člani.)</stage></p>
               <p>Sklep torej ni sprejet.</p>
               <p>Ugotavljam torej, da se je Komisija za peticije ter za človekove pravice in enake
               možnosti seznanila z odločitvijo Evropskega sodišča za človekove pravice v zvezi z
               izbrisanimi.  In zdaj na
               željo<gap n="..."/> Koalicija skratka ni sprejela nikakršnega sklepa, se torej očitno ne strinja
               s sodbo Evropskega sodišča za človekove pravice, lahko pa dobite 5 minut odmora, zdaj
               ga imate. Izvolite.</p>
               <p>Nadaljujemo sejo ob pol.</p>
               <p><stage type="time">(Seja je bila prekinjena ob 11.23.)</stage>
               </p>
               <stage type="time">(Seja se je nadaljevala ob 11.30.)</stage>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Nadaljujemo sejo, ob pol 12., kot rečeno.</p>
               <p>Prehajamo na obravnavo <title>2. TOČKE DNEVNEGA REDA</title>
               </p>
               <p>Ja, izvolite gospod Breznik.</p>
            </sp>
            <sp who="SDT6:BreznikFranc">

               <speaker>FRANC BREZNIK (PS SDS):</speaker>

               <p>Gospa predsednica, hvala za besedo.</p>
               <p>Glejte, da ne bo nejasnosti. V predlogih sklepov k 1. točki, mi smo se hoteli
               strinjati s tem, da smo seznanjeni z odločitvijo Evropskega sodišča za človekove
               pravice. Prvič, to gradivo smo dobili, kolikor jaz vem, 30 sekund pred sejo. Druga
               zadeva je bila, da je kolegica Irglova, ki je bila zelo kulturna, dvignila roko,
               niste upoštevali, ker je hotela dati predlog v tistem delu, ko ste govorili, da ne
               ravnamo po poslovniku. V naslednjem sklepu, ki ste ga vi napisali pod 1. točko pa
               piše: pri vsem tem, da je bil izbris diskriminatorno dejanje. Mi nismo danes
               obravnavali judikata sodbe Evropskega sodišča za človekove pravice, nismo se
               vsebinsko spuščali v samo odločbo in zaradi tega tudi mi tega ne moremo potrditi. To
               je prva zadeva, ki je bila.</p>
               <p>Torej, po eni strani, niste spoštovali poslovnika, po drugi strani se je kolegica
               Irglova do vas zelo kulturno vedla, prosila vas je, tega niste upoštevali. Zelo
               vehementno ste danes vodili sejo, in glede tega, žal, mi kot poslanci Slovenske
               demokratske stranke na tej seji nadalje ne moremo več prisostvovati.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>V redu, velja.</p>
            </sp>
            <sp who="SDT6:BreznikFranc">

               <speaker>FRANC BREZNIK (PS SDS):</speaker>

               <p>V, ne samo Slovenski demokratski stranki, ampak kompletna koalicija.</p>
               <p>Po drugi strani pa bi rad še enkrat povedal in seznanil, da to nima nobene zveze
               danes tukaj z izbrisanimi, ampak da ima to zvezo samo z vašim vehementnim vodenjem
               današnje seje, ki mislim, da ni na ravni enega poslanca Državnega zbora. Mislim, da
               smo bili mi zelo fer, da je bila seja, vsaj v tem vsebinskem delu, v prvem delu zelo
               na kulturnem, civiliziranem nivoju, da smo vsi sočustvovali s tem, da smo se
               zavedali, in da so to tudi predstavniki izbrisanih danes začutili. Želim pa si, da
               vodite sejo, kot poslanec. Verjamem<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Poslanka.</p>
            </sp>
            <sp who="SDT6:BreznikFranc">

               <speaker>FRANC BREZNIK (PS SDS):</speaker>

               <p><gap n="..."/>Poslanka, se opravičujem, kolegica.  In zaradi tega žal mi ne moremo nadaljevati te seje, ker je žal, ta
               vaš duh,<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p><gap n="..."/>Prisoten tu pri vas<gap n="..."/></p>
            </sp>
            <sp who="SDT6:BreznikFranc">

               <speaker>FRANC BREZNIK (PS SDS):</speaker>

               <p>Žal.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Prav. Razumem.</p>
            </sp>
            <sp who="SDT6:BreznikFranc">

               <speaker>FRANC BREZNIK (PS SDS):</speaker>

               <p>Jaz se opravičujem. Mi bomo to sejo zapustili, verjamem, da jo boste sklicali v čim
               krajšem času in da bomo lahko v večjem ali boljšem vzdušju pripeljali te zadeve do
               konca.</p>
               <p>Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa.</p>
               <p>Vzamem na znanje in še enkrat poudarjam, da sem vodila sejo v skladu s
               poslovnikom.</p>
               <p>Opozorila bi še na eno stvar. Kultura govora se ne izraža samo z glasnostjo. Kultura
               govora se izraža tudi z vsebino. In točno to bi želela poudariti, da tudi vaša
               razprava danes ni bila na kulturnem nivoju. Ni bila na kulturnem nivoju. Samo za
               zapisnik, da povem. Res je, govorili ste tiho, govorili pa ste stvari, ki niso bile
               kulturne.</p>
               <p>Mislim, da smo nesklepčni. Aha, lahko pa nadaljujemo, ker ne odločamo. Tako, da ne bi
               še enkrat to prestavljali in vas še enkrat, ministra in vas vse klicali na sejo.</p>
               <p>Torej, obravnavamo <title>2. TOČKO DNEVNEGA REDA</title>, to je <title>SEZNANITEV Z AKCIJSKIM NAČRTOM ZA PREPREČEVANJE NASILJA V DRUŽINI ZA LETI 2012
               IN 2013.</title>
               </p>
               <p>Na sejo so bili vabljeni: Ministrstvo za delo, družino, socialne zadeve, Ministrstvo
               za notranje zadeve, Ministrstvo za izobraževanje, znanost, kulturo in šport,
               Ministrstvo za zdravje, Varuh človekovih pravic, Društvo za nenasilno komunikacijo,
               Društvo SOS telefon, ki se je, moram reči, tudi opravičilo, da se seje žal ne more
               udeležiti, Zavod EMMA in Pravno informacijski center nevladnih organizacij.</p>
               <p>S sklicem seje ste prejeli naslednje gradivo, in sicer je to: Akcijski načrt z dne 3.
               septembra 2012, objavljen je bil na spletni strani Državnega zbora.</p>
               <p>Pričenjam z obravnavo te točke. In najprej prosim za predstavitev predstavnico
               ministrstva.</p>
            </sp>
            <sp who="SDT6:VodičarAna">

               <speaker>MAG. ANA VODIČAR:</speaker>

               <p>Spoštovana predsednica. Hvala lepa za besedo in za uvrstitev te točke dnevnega reda
               na vašo sejo danes.</p>
               <p>Ana Vodičar je moje ime, iz Ministrstva za delo, družino, socialne zadeve, generalna
               direktorica Direktorata za družino.</p>
               <p>Podlaga za Akcijski načrt, ki je danes pred vami je Zakon o preprečevanju nasilja v
               družini in Resolucija o nacionalnem programu preprečevanja nasilja v družini.
               Poudarila bi, da je dokument plod medresorskega dela med vsemi temi ministrstvi, ki
               ste jih našteli in ki so danes tudi tukaj z nami. Posebno pozornost pa smo namenili
               tudi vključitvi predlogov nevladnih organizacij, ki delujejo na področju
               preprečevanja nasilja.</p>
               <p>Akcijski načrt je vsebinsko zasnovan po stebrih kot jih pozna sama resolucija.
               Mislim, da vsebuje jasne strategije, da vsebuje natančne kazalnike, s katerimi bomo
               lahko merili učinkovitost nalog, ki smo si jih zadali. Predvsem pa zasleduje nekako
               tri cilje. Eno je delo na preventivi, potem drugo je zmanjšanje nasilja med nami,
               tretje pa ko do nasilja pride - pomoč žrtvam in tudi delo s samimi storilci. Ker bodo
               kolegi nedvomno potem podrobneje predstavili svoje glavne prioritete, bi se mogoče na
               koncu dotaknila poudarkov Ministrstva za delo, družino in socialne zadeve. Predvsem
               bomo veliko truda vložili v preventivne aktivnosti, nameravamo specializirati enega
               izmed kriznih centrov za mladoletne povzročitelje nasilja, prizadevali si bomo, da bi
               bili vsi povzročitelji nasilja z izrečenim ukrepom prepovedi približevanja napoteni
               na trening socialnih veščin. Poseben poudarek bomo namenili medresorskemu
               usklajevanju, ker smo ugotovili, da prav to povezovanje med vsemi akterji na področju
               preprečevanja nasilja v družini daje najboljše rezultate in seveda poseben poudarek
               na izobraževanju naših strokovnih delavcev, torej strokovnih delavcev na centrih za
               socialno delo.</p>
               <p>Za konec še neka moja ocena. Mislim, da je bilo na tem področju v zadnjih letih
               narejenega veliko, storjeni so bili veliki koraki naprej, ampak mislim, da lahko v
               imenu vseh resorjev, ki smo danes tukaj in tudi nevladnih organizacij povem, da nas
               to ne bo uspavalo, ampak nam bo kvečjemu dalo energijo, elan za delo vnaprej. In prav
               Akcijski načrt, ki ga danes obravnavate, pomeni enega izmed instrumentov na tej
               poti.</p>
               <p>Hvala lepa.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa, gospa Vodičar.</p>
               <p>Želi besedo še kdo od vabljenih?</p>
               <p>Izvolite ja.
               </p>
            </sp>
            <sp who="SDT6:ZabukovecKerinKatja">

               <speaker>KATJA ZABUKOVEC KERIN:</speaker>

               <p>Hvala lepa. Katja Zabukovec Kerin iz Društva za nenasilno komunikacijo. Najprej se
               želim zahvaliti ministrstvu, ker se nam zdi ta način sodelovanja z nevladnimi
               organizacijami odličen, da najboljše rezultate in tako res lahko stroka vpeljuje
               novosti, ki so se v praksi že izkazale kot dobre. Tudi ta Akcijski načrt ocenjujemo
               kot izjemno dober, nastal je v sodelovanju, hkrati pa želim danes, ko imam priložnost
               za besedo, opozoriti na to, da lahko v naslednjem obdobju pričakujemo, zlasti na
               področju nasilja v družini, porast težav s katerimi se bomo soočali, naraščanje teže
               problematike, pa ne samo zato, ker smo še vsi pod vtisom nekaj mrtvih v tem tednu,
               ampak zaradi tega, ker se zavedamo naraščajočih stisk in opozarjam, da ob tem, ko se
               vpeljujejo ukrepi namenjeni varčevanju, ne smemo pozabiti, da bi privarčevali na enem
               področju moramo okrepiti to področje, ne samo področje nasilja, ampak področje
               kompletnega socialnega varstva, sicer bomo v prihodnje plačevali mnogo več kot bi
               uspelih prihraniti. Želim, da nas slišite pri tem, ker imamo preveč dela, da bi se
               oglašali vsak dan, zato nas ne morete videti vsak dan, zato se ne moremo oglašati na
               vsako temo, ampak nasilja v družini je več, več je ljudi, ki iščejo pomoč, dvignili
               so se pa tudi standardi in pričakovanja družbe, danes ne pričakujemo več tako malo
               kot smo v preteklosti, zahtevajo tudi žrtve in storilci strokovno delo, zato obstaja
               potreba, da se dvigne število zaposlenih tako na področju policije in v drugih
               resorjih, da se programi nevladnih organizacij razširijo po celi Sloveniji in da se
               začne delati preventivno, gasiti požar je premalo, danes o nasilju vemo že zelo
               veliko, malo je tistih, ki ne bi bili zavezani k temu, da bi ga poskušali
               odpravljati, tako da tudi na področju osveščanja javnosti je bilo ogromno narejenega,
               zdaj pa je res treba poslušati nas, ko vam pravimo iz terena, da naraščajo potrebe,
               da narašča potreba po preventivi in da je tukaj potrebno še dodatno delo. Hvala
               lepa.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa. Še kdo od vabljenih? Če ne, odpiram razpravo. Gospa Potrata,
               izvolite.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo, gospa predsednica. Seveda se pridružujem vsem tistim, ki v Akcijskem
               načrtu za preprečevanje nasilja v družini vidijo samo nadaljevanje vzpostavljene
               dobre prakse doslej in zakonske osnove, ki je bila postavljena temu in tudi
               strategije preprečevanja nasilja v družini. Tisto, kar pa mene ob tem Akcijskem
               načrtu, ne glede na to, da je nastal v sodelovanju med različnimi deležniki, da tako
               rečem, med vladnim sektorjem in nevladnim sektorjem, skrbi, je pa zapisano v tem
               uvodnem delu, kjer pravi časovni načrt, je tako, naloge bodo opravljene vsi organi do
               konca leta 2013, o njih bodo nosilci poročali dva meseca pred potekom akcijskega
               načrta, ampak vse bodo, tistega pa nisem še prebrala, ampak to je treba pa vendarle
               vedeti v luči tega stavka, ta dve letni Akcijski načrt izhaja iz resnih gospodarskih
               razmer države, zato so skoraj vse naloge predvidene v okviru rednega dela posameznih
               pristojnih organov. Namreč razumete mojo zaskrbljenost, to je vse res redno delo,
               bili smo opozorjeni in tudi vse mednarodne primerjave kažejo, da se kriza ali
               kakršenkoli konflikt resen s časovnim zamikom pokaže predvsem v družini in v
               družinskih razmerjih, da se pa samo vrsta nasilja malo spreminja. Verjetno mi tudi
               nismo mislili, da bo orožje tisto, ki bo govorilo v razreševanju sporov, če se na ta
               zadnji teden sklicujem. In ko sem šla skozi Akcijski načrt sem tu videla, ne mi
               zameriti, ker ne bom po teh stebrih, ker imamo tak print, da je na glavo obrnjen en
               del in ne morem iti skozi to, to je pa tehnika Državnega zbora, ni nihče drug.
               Poglejte, tukaj pri petem, raziskovanje nasilja, nacionalna raziskava o nasilju v
               družini in njega periodičnega izvajanja, vzpostavitev longitudinalne raziskave. Za
               takšno raziskavo so vedno potrebna dodatna sredstva, da se lahko naredi, nič denarja.
               Recimo za zagotavljanje programov preventive na področju duševnega zdravja za otroke
               in mladostnike po 5 tisoč
               evrov za vsako leto. Pri 24-urnem brezplačnem dostopu žrtvam za zaupno in anonimno
               pomoč in svetovanje v zvezi z vsemi oblikami nasilja nad ženskami in nasilja v
               družini samo v oklepaju možno financiranje prek strukturnih skladov kot drugod v
               Evropi. 24-urni telefon, kot ga jaz razumem, saj to je dostop do pomoči, je zelo
               pomemben in govorim iz izkušenj mariborske varne hiše, ko je ukinila takšno 24-urno
               dežurstvo, kaj je to pomenilo, če vemo kdaj je družinsko nasilje v porastu, konec
               tedna, čez vikend, ponoči, in vse tisto kar si povemo potem, ko pride do grozljivih
               posledic, ko kdo izgubi življenje, na Prekmurje v preteklosti se spomnite ali na kaj
               takšnega, kaj bi bilo, če bi se stvari drugače odvijale in bi prej preprečevali. In
               potem, ko sem brskala za številkami, kazalnikov jaz ne bom komentirala, ker o njih
               bomo lahko razpravljali in uspešnost ugotavljali po dveh letih, ampak poglejte, tu
               pri izobraževanju za odgovorno in kakovostno partnerstvo ter šole za starše, tu so
               pravzaprav edine številke, ki so omembe vredne, skoraj 150 tisoč evrov v obeh letih
               in bo število sofinanciranih programov družinskih centrov na leto kazalnik
               uspešnosti. Saj morate razumeti jaz sem zaznamovana, poklicno zazanamovana s svojim
               pedagoškim delom in veliko dam na preventivo in veliko dam na izobraževanje, ampak
               vseeno mislim, da bi ob teh programih, ki so nedvomno dobro in ne smemo restrikcij
               delati morali še kaj dodati in razmisliti o tem, ob pozivu, ki je bil zelo jasen,
               tudi evropske izkušnje govorijo o tem, da če bi gledali kakšni so učinki povzročenega
               nasilja, ki se kažejo na vseh drugih področjih v zdravstvu v delu, ker je odsotnost
               dela s tem tudi zvezana in vse drugo, ne bom šla v detajle, potem mislim, da
               varčujemo na napačnem koncu, to je moj končni poziv, razmislimo o tem ali smemo, tudi
               recimo to informiranje javnosti o škodljivosti uporabe drog, da so tu sredstva
               zagotovljena se mi vse zdi prav, ni nobena moja beseda proti kakršnemukoli
               financiranju, ker gre v glavnem tu pa res za nevladne organizacije in ker dobivamo od
               nevladnih organizacij od civilne družbe veliko opozoril o tem kje se kažejo posegi v
               financiranje, bi tu ob napovedanih dodatnih varčevalnih ukrepih, se mi zdi, da je to
               sicer glas vpijočega v puščavi in da si zdaj pravzaprav samo notranji mir kupujem,
               ker na to opozarjam, da učinka od tega pa ne bo, ker če tu pogledate promocija
               družinske mediacije kot metode mirnega reševanja sporov za preprečevanje nasilja je
               40 tisoč v letu 2012. To lahko mislim, da so to lahko celo že speljani ali odobreni
               programi za leto 2012 0, tako da bi prosila, če ob pohvalah, ki jih je mogoče izreči
               za doseženo, pri čemer pa ni mogoče reči, da ni mogoče doseči še več, vendarle zelo
               resna opozorila o tem, da po moji sodbi varčujemo na napačnem koncu, ko škrtarimo
               oziroma ko jemljemo sredstva ali ne načrtujemo sredstev za programe, ki so za
               preprečevanje nasilja v družini nujno potrebni, pa ne bom zdaj kakšne pripombe dala,
               da vem kako je bilo težko sprejemati ali prodreti z nekaterimi zakonskimi določili in
               da tudi zaradi izobraževanja prav zato nimam nobenih pripomb, ker se zavedam kako
               težko  je bilo, da smo končno
               sprejeli ničelno toleranco do fizičnega in vsakršnega drugega kaznovanja in
               nespoštljivega ravnanja z otroki, kako težko je bilo do tega priti. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa gospa Potrata. Izvolite.</p>
            </sp>
            <sp who="SDT6:VodičarAna">

               <speaker>GOSPA MAG. ANA VODIČAR:</speaker>

               <p>Samo manjši odziv z moje strani. Moram reči, da na nek način zapisa, torej da vse te,
               ogromno nalog opisujemo kot redne naloge, si sama štejem kot uspeh. Namreč, če smo
               pred leti še razmišljali koliko denarja, katere programe povezane s preprečevanjem
               nasilja bomo vsako leto razpisovali, govorimo seveda o razpisu za sofinanciranje
               programov, ki ga izvajajo nevladne organizacije, je to nekako, vsaj na Ministrstvu za
               delo, postala že res resnično redna naloga. In tukaj lahko zagotovim, da posebnega
               varčevanja na teh programih ne bo. Moram reči, da spremljamo redno stanje. Ravno
               danes zjutraj smo se recimo pogovarjali o tem, da moramo v naslednjem letu okrepiti
               program psihoterapevtskega svetovanja posameznikom in družinam. Tukaj nevladne
               organizacije, ki izvajajo te programe opozarjajo, da imajo že več mesečne čakalne
               vrste. Torej to kar se dogaja zunaj v družbi, moramo odreagirati. Recimo to je eno
               izmed področij, ki ga bomo naslednje leto nedvomno okrepili. Bi pa rada povedala, da
               se v teh dneh ukvarjamo z novelacijo programa za otroke in mladino. Bil je sprejet v
               letu 2006, tam do leta 2016 velja. Novelirali ga bomo za to, ker so določeni problemi
               nastali novi, nekateri niso več relevantni. V določenih točkah pa zato, kar smo
               zadeve, ki smo se jih v letu 2006 zadali, že uresničili in prav področje
               preprečevanja nasilja nad otroki je tako, ki ga bomo tako rekoč v celoti prenovili,
               ker si bomo zastavili nove, bolj zahtevne, bi rekla, z vidika varstva otrok,
               kvalitetnejše ukrepe. Tako da, vzemite to kot redno nalogo, kot neko sporočilo, da
               vsi organi jemljejo svoje delo na tem področju, že kot nekaj kar morajo delati po
               svoji službeni dolžnosti in ne gre za neke posebne nove naloge.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa, gospa Vodičar. Izvolite, gospa Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala. Jaz se gospe direktorici zahvaljujem, saj to ni hotel biti napad na redno
               delo. Gre samo za tisto, kar je dopolnitev. Me veseli in pomirja, če je zagotovilo o
               tem, da je obseg grednega dela na enaki, če ne na višji ravni. Ampak moje izkušnje
               izhajajo vendarle iz dela centrov za socialno delo in teh posebnih strokovnih timov,
               ki se ukvarjajo s preprečevanjem nasilja v družini, ki so do nedavno še vsi imeli
               tudi težave pri morebiti ne toliko zagotavljanju sredstev kot personalni obremenitvi.
               Količina nalog, tudi vrsta nalog, ki so se selile na centre za socialno delo, so
               zaposlene na centrih prekomerno obremenjevali in je morebiti zaradi tega kakovost
               dela bila manjša kot bi lahko bila z njihove strani in z njihove strokovne
               usposobljenosti. In moj pomislek je zvezan samo z opozorili o tem, da bo poleg
               varčevalnih ukrepov sledil zdaj še drugi ukrep, ki bo pomenil presojo o številu
               zaposlenih v javni upravi in se utegne zgoditi, da bo ob zmanjševanju števila
               zaposlenih pri prerazporejanju del, ne zaradi tega, ker zaposleni ne bi hoteli tega
               delati, ampak preprosto, ker bo njihova stopnja profesionalne obremenitve prevelika,
               da bi jo zdržali. Za to gre. In tukaj se mi zdi, da je treba biti zelo zelo previden
               in moram res reči, da opozorila o pregorevanju zaposlenih na delovnem mestu,  zlasti na teh, ki imajo opraviti
               z ljudmi iz socialno prikrajšanih okolij, bi nas morala skrbeti. In jaz ne znam
               povedati zdaj, kako se ta prerazporejanja na celi liniji odvijajo, ker tisto kar sem
               jaz lahko spremljala in na to tudi opozarjala, je bilo samo razporejanje nalog na
               ministrstvu za delo, družino in socialne zadeve. Kako so pa stvari drugod tekle, na
               Centrih za socialno delo, pa ne vem. Se vam pa zagotovo pridružujem v sodbi, da neka
               zadeva postane ne samo akcijska, ampak da postane del redne dejavnosti, pa
               pridružujem, da je to napredek, da je to kakovostni preskok, samo mora biti še z
               vsemi drugimi stvarmi tudi podkrepljen. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa gospa Potrata. Gospa Klasinc.</p>
            </sp>
            <sp who="SDT6:KlasincJanja">

               <speaker>JANJA KLASINC (PS PS):</speaker>

               <p>Hvala gospa predsednica. Ker imamo tukaj med nami tudi državnega sekretarja iz
               Ministrstva za notranje zadeve, bi povprašala, kako pa policija občuti zakonsko
               ureditev na tem področju nasilja v družini, kot primerno ali neprimerno. Ker smo se
               že v preteklosti pogovarjali tudi na tem področju, da je včasih policistom, niti ni
               bilo dovoljeno pravočasno posredovati in so se potem zgodile še večje tragedije. To
               govorim v zvezi s sedanjimi zadnjimi tragedijami, ki so se zgodile, če mi lahko
               poveste. Saj lahko tudi sodelavka. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Izvolite, gospod Marolt.</p>
            </sp>
            <sp who="SDT6:MaroltRobert">

               <speaker>MAG. ROBERT MAROLT:</speaker>

               <p>Hvala lepa za to vprašanje. Policija, jaz mislim, da kvalitetno in učinkovito
               opravlja delo in naloge, izvaja naloge na tem področju tako preventivno kot
               represivni organ. Tukaj bi uvodoma samo to poudaril, da na Ministrstvu za notranje
               zadeve in na generalni policijski upravi oziroma v okviru policije se daje velika
               teža preventivnim nalogam, ozaveščanje, izobraževanjem, usposabljanjem, dobro
               izpostavljeno tudi sodelovanje na področju izobraževanja in usposabljanja s pomočjo
               nevladnih organizacij v okviru različnih projektov. Konkretne glede vašega vprašanja
               pa, če se strinjate, bi odgovorila kolegica iz generalne policijske uprave, gospa
               Neža Miklič.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Izvolite gospa Miklič.</p>
            </sp>
            <sp who="SDT6:MikličNeža">

               <speaker>GOSPA NEŽA MIKLIČ:</speaker>

               <p>Dober dan želim. Hvala lepa za besedo. Zakoni so postavljeni. Po zakonih pravzaprav
               policisti, kriminalisti, celotna policija deluje. Nekako sosledje zadnjih let nam
               prikazuje, da se tudi zakonodaja na tem področju spreminja, kar je zelo zelo
               pomembno, kar je v korist žrtvam kaznivih dejanj prav s področja nasilja v družini.
               Če v preteklosti tovrstno kaznivo dejanje sploh ni bilo tretirano kot samostojno
               kaznivo dejanje, govorimo sedaj o nasilju v družini. Govorimo o korakih naprej, da bi
               govorili tudi o tem, o fizičnem nasilju nad otroci in to sprejeli absurdno kot
               nesprejemljivo, kar se mi zdi, da je v Sloveniji velik korak naprej. Sprejet je bil
               Zakon o preprečevanju nasilja v družini. To je pravzaprav tudi tisti zakon, ki nam
               daje neko osnovo, ki nam daje neke smernice za naprej. Vsaka posamezna služba je k
               temu sprejela svoj protokol. Protokol za sodelovanje z drugimi institucijami. Mi smo
               si zelo želeli, da pridružujemo še druge institucije. Sedaj po zadnjih je tako
               sprejel tudi zdravstvo. Začetki so, postavitve so. Menim, da je to izjemno pomembno,
               da ko imamo vzvode za ukrepanje, da jih sprotno reguliramo s tem, kaj se pravzaprav
               tukaj dogaja. Da gremo iz prakse v teorijo. Iz tega razloga pravzaprav policisti,
               kriminalisti, vsi tisti, ki so neposredno v stikih z žrtvami kot storilci kaznivih
               dejanj in seveda tukaj neposredno tudi z otroci, opozarjajo, kje so tukaj še
               morebitne pomanjkljivosti. Ni razloga za to, da se k nekemu zakonu ne da še k
               posameznemu členu da še dodatno težo. Policisti sami pa sporočajo neposredno s
               terena, kje  so kakršnekoli
               bariere. Kje čutijo nekaj, kar bi potrebovali še dodatno usmeritev in temu sledimo.
               Temu sledimo tako na generalni policijski upravi in pri tem se poslužujemo vseh
               ostalih institucij. Zelo pomembno je, to kar ste vsi vi govorili, vsi naši
               predhodniki, da je izjemnega pomena, da tukaj sodelujemo, z vsakega zornega kota,
               tako ne vladne, vladne organizacije, da ta pestrost, ta barvitost nam daje to, da
               damo težo kvaliteti. Tako da, zakonodaja je, spreminjala se bo, absolutno, da se
               spreminja skozi, je zelo pomembno to pomeni, da tukaj tudi na ravni države gremo v
               skladu z Evropo naprej in ne nazaj. Mi se trudimo, usmerjamo, to jemljemo tudi,
               poudarek je bil na rednem delu. To mislimo, da je pomembno, da postane del
               vsakodnevnega dela. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa.</p>
            </sp>
            <sp who="SDT6:KlasincJanja">

               <speaker>JANJA KLASINC (PS PS):</speaker>

               <p>Hvala. Jaz sem to vprašala samo zaradi tega, ker smo mi zakonodajalci in potem seveda
               v takšnih razpravah včasih je dobrodošlo slišati, če bi se kje na kakšnem področju
               bilo potrebno še kaj spremeniti, da dodamo. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala gospa Klasinc. Izvolite gospa Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala. Jaz bi samo tukaj prosila za pojasnilo, ker je tudi mene zanimalo. Tukaj sem
               namreč videla pri uvedbi obvezne napotitve povzročitelja nasilja na trening socialnih
               veščin pri izrečenem ukrepu prepovedi približevanja, da je tukaj napovedana sprememba
               zakonodaje. Če bi mi mogoče to lahko pojasnili. Prosim. Kje?</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Izvolite, gospa Vodičar.</p>
            </sp>
            <sp who="SDT6:VodičarAna">

               <speaker>GOSPA MAG. ANA VODIČAR:</speaker>

               <p>Hvala za vprašanje. Torej v naslednjem letu smo si dejansko zadali za cilj, da bomo
               malce pogledali iz vseh resorjev, kako sedaj stojijo ti členi Zakona o preprečevanju
               nasilja v družini in seveda tudi vsi štirje protokoli. Ideja je, da se ve, predvsem
               sodna praksa čuti neke potrebe pri popravljanju tistih členov zakona, ki govori o
               samih ukrepih, recimo izselitev nasilneža iz stanovanja in podobno in ob tej priliki,
               torej pričakuje se, da bomo naslednje leto začeli delati na eni manjši noveli Zakona
               o preprečevanju nasilja v družini. Tukaj bi bilo mesto, da bi ta ukrep napotitve
               nasilnežev tudi vključili. Razmišlja se pa tudi, da bi te štiri protokole, ki sedaj
               živijo svoje življenje kot ločeni pravilniki, mogoče poskusili naslednje leto strniti
               v en sam dokument, en sam podzakonski akt. To so te spremembe, ki jih nameravamo v
               drugi polovici naslednjega leta delati.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa. Izvolite.</p>
            </sp>
            <sp who="SDT6:ZabukovecKerinKatja">

               <speaker>KATJA ZABUKOVEC KERIN:</speaker>

               <p>Ko širimo debato na nekaj kar je meni zelo pomembna vsebina, bi morda opozorila le
               to, da se je letošnjega, mislim da aprila, zgodila ena, jaz upam, da nesreča in
               sicer, da je grožnja pregonljiva le še na zasebno tožbo, kar pa je velika težava pri
               procesiranju prav naših zadev, zato ker je pogosto vse, kar pri nasilju v družini
               imamo, prav izrečena grožnja in žrtev je pogosto v taki situaciji, da je od nje
               pričakovati, da bo sprožala zasebno tožbo pretirano, slabo in korak nazaj. Tako da,
               če govorimo o možnih rešitvah na tem področju, potem je to zagotovo nekaj kar je
               treba rešiti, kar je bilo v preteklosti celo bolje urejeno kot je danes. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa. To je zelo pomembno. Hvala lepa torej, gospa Zabukovec Kerin.</p>
               <p>Izvolite gospod Marolt.</p>
            </sp>
            <sp who="SDT6:MaroltRobert">

               <speaker>MAG. ROBERT MAROLT:</speaker>

               <p>Če sem razumel kolegico, se je to nanašalo na novelo KZ1B, ki je bila sprejeta v
               prejšnjem sklicu Državnega zbora. Verjetno je to mišljeno. <stage>/Medsebojni pogovor./</stage></p>
               <p>To se verjetno nanaša na novelo Kazenskega zakonika 1B, ki je bila sprejeta v mandatu
               prejšnjega sklica Državnega zbora, začela pa se je uporabljati šele letos aprila, ja
               stopila v veljavo. Hvala.</p>
               <p>To bomo proučili v sodelovanju z Ministrstvom za pravosodje in javno upravo, tako da,
               hvala za to pobudo in opozorilo, pa še mogoče kolegica, če dovolite, bi dodala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Izvolite, seveda.</p>
            </sp>
            <sp who="SDT6:MikličNeža">

               <speaker>GOSPA NEŽA MIKLIČ:</speaker>

               <p>Tako kot je rekla gospa Kerin, to predstavlja velik problem. Iz tega razloga, da ko
               žrtvam sporočamo o ničelni toleranci, pa jih potem po drugi strani usmerimo vse to, v vse drugo in v
               aktivacijo samih sebe. Mogoče tukaj je korak na tem, da zmanjšujemo težo, ampak
               vendarle jaz mislim, da je treba vztrajati na tem, da damo tovrstnemu področju dela
               resnično težo. Rešitev vidim, mogoče je posledica temu, da so žrtve v kasnejših
               postopkih odstopale od pregona in to izrazito precej številčno in množično, kar je
               posamezne preiskovalce kriminaliste policiste, prepričana sem, da tudi predstavnike
               drugih služb in nevladnega sektorja zelo obremenjevalo. Moj namen tukaj pa je, da
               poiščemo rešitev v tej smeri, da opogumljamo žrtve, da ti postopki, ki so zelo
               zahtevni, zelo naporni, že tudi samo za nas, ki smo del tega, ki smo vešči tega, ki
               smo vajeni tega, pa so izjemno naporni, da zmorejo, da končajo. Res je pa to izjemno
               težko. Jaz razumem na eni strani žrtve, ki odstopi, pa hkrati lahko naredi še korake
               nazaj in se vrne v nek nasilen odnos, kar je iz tega vidika najslabša možno dejanje
               in si kakor ne rešitve tudi na to, kar je gospa Kerin opozorila, situacija v državi
               nakazuje na to, da nas skrbi, da žrtve preprosto ne bodo več upale naznaniti kaj se
               jim pravzaprav doma dogaja iz tega razloga, ker bodo v finančnih stiskah. Tu imamo že
               element neke ekonomske problematike, ki je bila že prisotna v preteklosti, ki se je
               lahko izkazovala na izjavi žrtve <q>"kaj bom pa sedaj, sedaj pa neke plače ni, sedaj pa
               je to postalo hudo breme za mene"</q>, in je mogoče tudi s tega vidika razočarana nad
               samo državo, ni si predstavljala tega. Tukaj vidim rešitev, da gre za opogumljanje
               žrtve, da vse te postopke zmore v sodelovanju z vsemi nami. Pri zakonodaji pa mogoče
               bolj tudi z roko v roko s pravosodjem, da predstavi svoj vidik zakaj v milejšo
               obliko, ne nujno strožjo, ampak zakaj ne ohranitev tega oziroma razširitev tega ne še
               kakšne posamezne segmente. Zakaj <gap n="..."/><stage>/nerazumljivo./</stage></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa. Izvolite, gospa Zabukovec Kerin.</p>
            </sp>
            <sp who="SDT6:ZabukovecKerinKatja">

               <speaker>GOSPA KATJA ZABUKOVEC KERIN:</speaker>

               <p>Ko pridemo do besede nevladna organizacija<gap n="..."/><stage>/nerazumljivo./</stage> Ampak spet, glede na to,
               da ni sedaj tema samo akcijski načrt, izpad družinskega zakonika, je tudi velika
               težava <gap n="..."/><stage>/oglašanje iz klopi./</stage> velika težava, ker je predvidel rešitve, ki smo jih
               na tem področju res nujno potrebovali. Jaz bom izpostavila samo eno, ker se mi zdi
               dovolj v nebo vpijoča. To je težava na področju stikov mladoletnih otrok s starši in
               nadzora nad njimi, ki se danes pomanjkljivo opravlja na centrih za socialno delo,
               nekje nimajo prostorskih kapacitet, večinoma nimajo kadrovskih kapacitet in to
               vsekakor so stvari, ki jih bo potrebno reševati v kratkem času. To so otroci, ki
               odraščajo. Ne morejo čakati, da bo politična zrela situacija in za katere je treba
               iskati rešitve hitro. Bila sem vesela, tudi nekaj je kar je treba urediti na
               zakonodajnem področju, nekaj pa čisto na izvedbenem. Tako, da sem bila vesela tudi,
               da se načrtujejo novi ukrepi za zaščito otrok. Trenutno namreč nima stroka kam
               nameščati mladoletnih otrok, ki ne zmorejo živeti v rejniških družinah in za katere
               je zavodska oskrba pretirano stroga, regidna in zahtevna, ker imajo težave zaradi
               nasilja, ki so ga doživeli. Otroci, ki živijo v nasilju razvijejo hude posledice in
               seveda ne upoštevajo vseh pravil, ki v zavodih veljajo.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa. Želi še kdo besedo? Ker ni več prijavljenih k razpravi, razpravo
               zaključujem. Po tej novi, kako bi rekla, novo svetovanem načinu ugotavljam, da se je
               Komisija za peticije ter za človekove pravice in enake možnosti seznanila s Poročilom
               o izvajanju resolucije o nacionalnem programu za enake možnosti<gap n="..."/><stage>/oglašanje iz
               klopi./</stage> se opravičujem, z Akcijskim načrtom za preprečevanje nasilja v družini 2012-2013. Eno stran sem šla preveč
               naprej. Oprostite. Verjetno razumljivo. Zato se vam zahvaljujem vsem, ki ste
               sodelovali pri tej točki. Jaz res želim, da to področje, da bi ga zelo imeli pod
               nadzorom, ker zadnji primeri dejansko kažejo, da hude stiske porajajo nove tragedije.
               Hvala lepa še enkrat. Lep vikend! Na svidenje!</p>
               <p>In prehajamo na <title>3. TOČKO DNEVNEGA REDA - SEZNANITEV S POROČILOM O IZVAJANJU RESOLUCIJE O NACIONALNEM PROGRAMU ZA ENAKE
               MOŽNOSTI ŽENSK IN MOŠKIH ZA LETI 2010 IN 2011.</title>
               </p>
               <p>To so še stari grehi, če se prav spomnim. Na sejo so bili vabljeni predstavniki
               ministrstva za delo, družino in socialne zadeve. Tudi služba za enake možnosti v
               okviru tega ministrstva. Gradivo je bilo objavljeno na spletni strani Državnega zbora
               v Poročevalcu, 1. junija 2012. In najprej bi prosila predstavnico Ministrstva za
               delo, družino in socialne zadeve, da nam predstavi to poročilo. Izvolite.</p>
            </sp>
            <sp who="SDT6:LovšinJana">

               <speaker>JANA LOVŠIN:</speaker>

               <p>Hvala za besedo predsedujoča. Najprej, da se predstavim, Jana Lovšin, vodja Službe za
               enake možnosti in evropsko koordinacijo na tem ministrstvu. Jaz sem vesela, da je
               danes ta točka na dnevnem redu, in da bomo opravili z obravnavo, ker gre res za stare
               grehe.</p>
               <p>Predno bi povedala nekaj več o izvajanju nacionalnega programa, pa bi se zahvalila
               direktorici, bivši direktorici Urada za enake možnosti, ki je danes del naše ekipe na
               ministrstvu. Pravzaprav za celotno pripravo te resolucije, vseh aktivnosti, ki so
               bile izvedene, vseh poročil do sedaj. Z mojega vidika, je bil ta urad neko gonilo
               razvoja ali pa branik tega področja v okviru Vlade pa tudi širše. Glede na to kakšen
               dober tim je prišel na ministrstvo in smo ga uspeli do sedaj ohraniti, jaz upam, da
               bomo s temi nalogami in na tem področju še naprej nekako ali pa čim bolj proaktivno
               delovali tudi v časih, ki nam pravzaprav, v katerih živimo in ki prihajajo na proti,
               kjer bo to področje vsekakor izrednega pomena.</p>
               <p>Kar se tiče Poročila o izvajanju resolucije o nacionalnem programu za enake možnosti
               žensk in moških za leti 2010 in 2011, bi povedala to, da to poročilo ima svoje sidro
               v resoluciji o nacionalnem programu, ki obsega leto 2005 do 2013. Gre za to dvoletna
               periodična poročila. Ne bom se šla v vsebinsko globoko v to poročilo, gre za to, da
               poročilo se nanaša na vsa področja, kjer so bile predvidene aktivnosti v tem obdobju.
               Dejansko je bilo izvedeno 96 aktivnosti za 50 ukrepov. Skupaj je bilo opredeljenih v
               načrtu pred tem 76 ukrepov. Dejstvo pa je, če pogledamo te ukrepe, ki so široko
               medresorsko zastavljeni, da pravzaprav je večina sredstev, ki so bila porabljena, za
               njih nekako gre za horizontalne ukrepe, da je pa zgolj manjši odstotek sredstev
               dejansko namenjen izrecno ukrepom na tem področju. Dejstvo je, da je bilo porabljenih
               47 milijonov in še nekaj na tem področju, ki pa, kot rečeno, so precej horizontalno
               razporejeni. V prihodnosti, kar se tiče potem načrtov, pa kot rečeno, kasneje. To bi
               z moje strani bilo vse.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa. Gospa Potrata, izvolite.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala lepa. Ko je govora o grehih in ostalih grehih, bi rekla, da greh je to, da
               nismo v nekih specifičnih okoliščinah tega poročila obravnavali, ampak stanje stvari
               se do danes ni nič spremenilo. Torej so stari grehi, novi grehi. Jaz pa samo z nekaj
               sentimenta ugotavljam, da v naslednjem poročilu zagotovo ne bo več mogoče brati, da
               je bil nosilec kakšne naloge urad za enake možnosti zaradi tega, ker je ta kot enota samostojna ukinjen. Jaz sem
               ob različnih priložnostih povedala, da se meni zdi to neustrezna rešitev, nedopustna
               rešitev, nanjo sem opozarjala in zastavljala v zvezi s tem tudi poslanska vprašanja,
               dobivala z različnih naslovov zagotovila, da delo zaradi tega ne bo nič trpelo, je pa
               res, da ne bo mogoče tega poročila, ki ga ni mogoče dopisovati ali kakorkoli,
               primerjati s poročili v naslednjih letih, zaradi tega, ker so se tudi nosilci nalog
               ali odgovorni za to spremenili, ker so se spremenila tudi druga ministrstva. Tako, da
               recimo gledati kako se je politika na tem področju spreminjala glede svoje
               učinkovitosti bo nekoliko manj transparentno, da uporabim to moderno besedo, ki je
               rada tolikokrat uporabljena. Moram pa reči, da sem zadnjič v ponedeljek bila na nekem
               seminarju, ki ga je Ministrstvo za delo sofinanciralo poleg sociološkega društva, in
               tam sem, no, da ni bilo nobenega predstavnika z ministrstva, bili so pa povabljeni,
               je pač zanimivost, ampak jaz sem tam slišala neko drugo zelo zanimivo izjavo, ko je
               ena izmed uvodničark, ki je zdaj zaposlena v uradu predsednika vlade, postavila tezo,
               da ona zagovarja celo ministrstvo za enake možnosti, jaz bi bila presrečna, če bi se
               to zgodilo, ampak mi nismo mogli ohraniti niti urada za enake možnosti, vi veste, da
               je moja stalna mantra potem v nadaljevanju kako pa umestiti zagovornika načela enake
               obravnave in tako naprej. Jaz tu vidim konceptualne ne samo organizacijske tudi
               morebitne konceptualne probleme ali poglede, o katerih se bomo imeli še možnost
               pogovarjati, jaz pa ne bi zdaj tu več vas zadrževala z razpravo, ker sem že povedala
               svoje stališče, da je to zdaj poročilo o neki dejavnosti, ki jo imamo, hvala bogu,
               izmerjeno in bo bolj zanimivo potem gledati kako se bodo gibale te ugotovitve v
               naslednjem obdobju. Samo toliko. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa, gospa Potrata. Želi še kdo besedo? Ker ni več prijavljenih k razpravi
               razpravo zaključujem. Ugotavljam, da se je Komisija za peticije ter za človekove
               pravice in enake možnosti seznanila s Poročilom o izvajanju resolucije o nacionalnem
               programu za enake možnosti ženskih in moških za leti 2010 in 2011, zato to točko
               dnevnega reda zaključujem.</p>
               <p>Prehajamo na <title>4. TOČKO DNEVNEGA REDA - SEZNANITEV S PERIODIČNIM NAČRTOM ZA
                  IZVAJANJE RESOLUCIJE O NACIONALNEM PROGRAMU ZA ENAKE MOŽNOSTI ŽENSK IN MOŠKIH ZA
                  LETI 2012 IN 2013.</title> Na sejo so bili vabljeni predstavniki oziroma predstavnice
               Ministrstva za delo, družino in socialne zadeve in službe za enake možnosti in
               evropsko koordinacijo. Gradivo ste prejeli, to je periodični načrt, ki ima datum 5.
               junij 2012 in je objavljen na spletni strani Državnega zbora, zato pričenjam z
               obravnavo te točke in najprej prosim predstavnico Ministrstva za socialne zadeve, da
               nam ga predstavi. Izvolite gospa Janja Lovšin.</p>
            </sp>
            <sp who="SDT6:LovšinJanja">

               <speaker>JANJA LOVŠIN:</speaker>

               <p>Hvala za besedo. Gre za zadnji periodični načrt na podlagi obstoječe resolucije. Kot
               je bilo že iz prejšnje razprave rečeno gre zdaj za periodični načrt, ki odraža
               dejansko stanje <gap n="..."/><stage>/nerazumljivo./</stage><gap n=".."/> reorganizacije vlade v pripravo katerega so bili
               vključena vsa novonastala ministrstva in je delo, načrt, periodični načrt, ki je
               nastal v sklopu Ministrstva za delom, družino in socialne zadeve, ki je sedaj
               pristojno za področje  enakih
               možnosti. Glede na to, da periodični načrt ima svoj temelj v obstoječi resoluciji se
               naloge, ki naj bi bile izvedene oziroma ki so predvidene nanašajo na teh šest
               bistvenih sklopov, ki je tudi osrednji vsebinski del obstoječe resolucije. Posebej,
               kar bi želela povedati v zvezi s tem periodičnim načrtom, pa ne bom šla zdaj v samo
               vsebino, je to kar je bilo izpostavljeno tudi v predhodni razpravi v zvezi z
               vsebinami, ki se nanašajo na nasilje v družini. Gre za to, da tudi to področje je
               precej odvisno ali pa precej obremenjeno s krizo, ki je prisotna in ki bo očitno še
               trajala, tako ekonomska, gospodarska kot družbena in pravzaprav z vsemi ukrepi, ki
               prihajajo tako iz Evropske unije ali pa ki so sprejeti v naši državi, se ta
               občutljiva zgradba, jaz jo gledam kot neke vrste sestavljeno kot nek zid iz lego
               kock, ko vzameš malo tu pa malo tam, začnejo lahko zelo hitro rušiti. Tako, da bo
               ministrstvo in služba, ki je pristojna za to, budno spremljala vse te ukrepe in
               skušala ozaveščati vse dejavnike, da je pri procesu odločanja in sprejemanju ukrepov
               vedno potrebno upoštevati tudi vidik enakih možnosti in tako imenovanega gender
               mainstreaminga. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa gospa Lovšin. Odpiram razpravo. Dajem besedo najprej gospe Potrata, za njo
               pa gospe Klasinc.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo.</p>
               <p>No, jaz bi si želela, da bi ta zadnji del bil ne samo nasledek resolucije in to potem
               opravičilo, da odgovornost ni na tej ekipi za uresničevanje tega, bi novi ekipi in v
               novih okoliščinah želela si, da bi bilo rezov, restrikcij in redukcij čim manj. Bi
               vas pa, spoštovana gospa Lovšin prosila, da bi, ker ni ne ministra ne državne
               sekretarke vendarle prisluhnili temu mojemu vprašanju, jaz ga bom sicer tudi v pisni
               obliki ministru zastavila, ampak samo toliko, da boste vedeli, ker je stvar urgentna.
               Gre pa za vprašanje napovedane direktive o uvedbi ženskih kvot v upravnih odborih in
               nadzornih svetih podjetij držav članic Evropske unije. V septembru je v tujih medijih
               mogoče zaslediti poročanje o tem, da namerava evropska komisija uvesti sankcije za
               podjetja, ki ne bodo imela dovolj žensk v upravnih odborih in nadzornih svetih večjih
               podjetij. Evropska komisarka za pravosodje Viviane Reding, naj bi namreč oktobra
               oziroma novembra predstavila novo evropsko direktivo, po kateri bi v prihodnosti
               kaznovali podjetja, ki bodo imela na vodilnih položajih manj kot 40% žensk. Ob
               napovedi Redingove glede priprave direktive je 4. septembra 2012 9 držav članic
               Evropske unije v skupnem pismu predsedniku in podpredsednici Evropske komisije
               sporočilo, da nameravajo omenjeni zakonski predlog o uvedbi 40% ženske kvote v
               upravnih oborih večjih podjetij blokirati. Države v pismu vztrajajo, da dodatno
               reguliranje področja ni smiselno, ker da se tej tematiki dovolj pozornosti posveča že
               na nacionalnih ravneh. Samo mimogrede jaz ne vem, da bi v Sloveniji imeli tu kakšne
               posebne ukrepe predvidene ali spodbujevalne, še manj pa kaznovalne. Po nekaterih
               poročanjih tujih medijev in glede na sporočilo za javnost evropskega ženskega lobija
               naj bi bila med podpisnicami tudi Slovenija. Jaz sem šla gledati in ne nekaterih
               spletnih straneh Slovenija je vpisana, na nekaterih ne. In zato vas zdaj to
               sprašujem, da bi utegnili tudi preveriti. Namreč, seznam držav, ki so pismo  podpisale se razlikuje in mene v
               resnici zanima, ali je Slovenija dejansko podpisnica omenjenega pisma, ali je bila
               Slovenija sploh s tem pismom seznanjena in ima kakršnikoli stališče, mogoče tudi
               ustno stališče izraženo do tega. Če je bilo tako stališče, jaz govorim sedaj če, s
               pogojnikom, potem me zanima, na podlagi katerih ugotovitev ali stališč je bilo to
               podpisano? Sedaj bom pa rekla tako, da bo ja dovolj podprto in jasno, da ne bi česa
               prejudicirala, če ima Slovenija v zvezi s tem sploh kakšno stališče do tega osnutka.
               Meni je jasno, da imajo Angleži zadržke, ker tisto so do vseh pisnih sporočil pa še
               kdo drug tudi, ampak v resnici. Veste, jaz sem bila v nekih mednarodnih delegacijah
               ali povezavah že in vem, da so stališča do kvot zelo različna. Jaz se iz preteklosti
               spomnim Prodijevih zahtev po kvotah, po pariteti, ampak to je sedaj že daleč nazaj,
               ampak takrat ni bilo nobene direktive, nobenega takega dokumenta do katerega bi se
               opredeljevali, tudi Evropski institut za enakost spolov, vem kakšno usodo je doživel,
               da smo bili mi že zelo blizu temu, da dobimo sedež tega evropskega instituta pa smo
               ga zapravili, ker so bile prioritete drugače postavljene, pa tudi od tistih prioritet
               ni nič, tako, saj poznate tiste <gap n=".."/><stage>/ nerazumljivo./</stage><gap n=".."/> drobiž in tudi to, kako je,
               gospa Lovšin, vi ste uporabili izraz, ki je zelo moderen, ampak kljub temu je bilo
               ovir pri vzpostavitvi evropskega instituta tudi po tistem, ko je bil že sedež določen
               zelo veliko. Jaz vem, da je na evropski ravni tudi razlika med besedami in dejanji in
               po moje ravno tako nasprotovanje temu kaže.</p>
               <p>Da strnem in da ne bom predolga. Temeljno vprašanje je res to, jaz bi rada prišla do
               točnega podatka, ker sem navsezadnje slovenskemu lobiju Slovenije in še komu drugemu,
               tudi mednarodnim povezavam obljubila, da bom poiskala odgovor na to vprašanje. Hvala
               lepa.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa, gospa Potrata. Gospa Lovšin, lahko morda odgovorite.</p>
            </sp>
            <sp who="SDT6:LovšinJanja">

               <speaker>GOSPA JANJA LOVŠIN:</speaker>

               <p>Ja, nekaj absolutno lahko odgovorim. Kot da bi pričakovala to vprašanje sem se tudi
               malo pripravila na to.</p>
               <p>Najprej moram povedati, da, v zvezi s to direktivo, gre za, uradnega predloga
               komisija še ni dala, tako da uradno nobena od držav naj ne bi imela besedila te
               direktive. Glede na to, da pa gre za precej vročo polemiko, predvsem v državah, ki
               ste jo tudi vi omenili pa seveda in ki imajo interes so pa odzivi tudi zelo burni,
               čeprav kot rečeno uradnega predloga ni. V uradnem predlogu naj bi komisarji na svojem
               kolegiju šele v naslednjih dneh, v kakšnem tednu, dveh razpravljali in bi, potem
               dejansko v začetku, sredini oktobra bo ta predlog uradno predstavljen. Pred časom se
               je govorilo, da to ne bo zavezujoč akt, da bo to neke vrste resolucija, priporočilo,
               medtem ko danes pa je znano že, da bomo imeli opravka z direktivo torej z zavezujočim
               pravnim aktom. Sedaj, kolikor jaz vem, uradnega odziva Slovenije na ta akt ni, niti
               neuradnega še, kajti ko bomo imeli uradno besedilo bomo z vsemi deležniki, ker to bo
               nedvoumno bilo uradni odziv ali pa uradno stališče Slovenije bo potrebno pripraviti
               ne zgolj po tem nekako rednem postopku, ko damo stališče na vlado pa gre, potem v
               državni zbor v pristojne odbore. Jaz menim, da gre to za tako zadevo, da jo bo treba
               pretresti tudi z drugimi deležniki, naj si bo to ekonomsko socialni svet, naj bo to
               združenje menedžerk itd., mislim da bi bilo prav, da se sliši tudi njihov glas in se
               upošteva tudi  njihovo
               stališče. Dejstvo pa je, da vsebinsko gledano naj bi ta direktiva bila za Slovenijo
               po svoje precej minorna, ker ne bo posegala v tako imenovana majhna podjetja ali pa
               srednja podjetja, ampak naj bi bili ta merila postavljena izredno visoko, tako, da bi
               zelo malo podjetij v Sloveniji bilo pravzaprav sploh zavezano k upoštevanju te
               direktive. Po mojih informacijah bi morala ta podjetja kotirati na borzi med 250
               zaposlenih in imeti 50 milijonov letnega prometa. Jaz po moji oceni in po mojem
               poznavanju situacije, po mojem pri nas je 10, 15 takih podjetij, medtem ko recimo
               angleška kolegica mi je povedala, da pri njih imajo okoli 3 tisoč takih podjetij, ki
               ustvarijo zelo velik delež bruto domačega proizvoda. Slovaška kolegica je povedala,
               da imajo okoli 15, 20 takih podjetij. Tako da, verjetno bo tudi stališče držav zelo
               odvisno pravzaprav kakšen delež gospodarstva bo taka direktiva, če smem uporabiti ta
               izraz, prizadela ali nagradila. Vsekakor, če smo pri tem <q>"nagradila"</q>, mi bomo
               uporabili eden od argumentov, zakaj bi bilo to dobro, govorim čisti iz strokovnega
               vidika kot vodja Službe za enake možnosti tudi to dejstvo in argument, da število
               žensk v upravnem odboru poveča produktivnost in dobiček teh podjetij, to je baje
               dokazano z analizami. </p>
               <p>Kar se tiče pisma. UK torej Združeno kraljestvo Anglije je vodilna pri tovrstnih
               aktivnosti in je pravzaprav tudi pripravila to pismo podpore, ki ga je podpisalo 9
               držav. Slovenije po mojem vedenju ni med njimi. Na ministrstvu, ki je pristojno za to
               je naš minister, lahko zagotovim, nismo podpisali tega pisma, nismo ga niti prejeli s
               strani Anglije. Kot zaprosilo se nam ni nihče iz veleposlaništva angleškega oglasil v
               zvezi s tem, niti še zaprosil za naše uradno ali neuradno stališče. To lahko kar
               zagotovim, da Slovenija ni med njimi. Jaz sem bila tudi dva dni nazaj na tem visokem
               odboru za enake možnosti, ki je ustanovljen s strani Evropske komisije, kjer smo
               predstavniki držav članic, kjer je bilo govora o tem pismo in nihče ni omenjal
               Slovenije kot tiste, ki bi pristopila k temu, so pa druge države.</p>
               <p>Sedaj nekako po mojem poznavanju zadev, kako bo to potekalo naprej na svetu. Mislim,
               da bo šlo za zelo sporno direktivo, če smem tako povedati, ki je vprašanje, nočem
               biti pesimistična, ampak glede na to, kako se nam odvijajo stvari na svetu ministrom
               pravzaprav na svetu je vprašanje kam se bo zadeva zapeljala. Če bo, mislim da bo
               blokirajoča višina nastala in vprašanje, če bo ta direktiva res na koncu videla,
               prišla, gledala luč sveta kot neki veljavni pravni akt v EU. Če pa že bi svet, če
               lahko še malo prejudiciram naprej, Svet ministrov nekako sprejel, neki kompromisni
               predlog pa se bojim, da bo Evropski parlament na dan prišel z amandmaji, ki pa spet
               ne bodo sprejemljivi in bo tudi na tej ravni težko priti do kompromisa. To govorim iz
               izkušenj, ki smo jih priča sedaj, naj bo to direktiva v delovnem času, naj bo to
               direktiva o porodniškem dopustu. Tukaj se vidijo te trenja med državami in potem tudi
               trenja med svetom in parlamentom evropskim. Do sedaj edina država, ki je jasno
               povedala, da to konkretno direktivo podpira, vsaj toliko kolikor sem jaz poslušala
               razpravo v teh zadnjih dveh dneh na Cipru je bila Italija.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Lahko samo nekaj vprašam?</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Seveda.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Mene ste s svojo pripravljenostjo za odgovor navdušili. Jaz bi bila sicer še bolj
               navdušena veste v katerem primeru, če bi bila Slovenija med tistimi, ki je podprla,
               ampak vseeno bi vas vprašala, ali je morebiti kakšna majhna možnost, da bi tako pismo
               prišlo na Ministrstvo za gospodarstvo? Prosim.  Ali pravosodje. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Izvolite, gospa Lovšin.</p>
            </sp>
            <sp who="SDT6:LovšinJanja">

               <speaker>GOSPA JANJA LOVŠIN:</speaker>

               <p>To vaše vprašanje izhaja iz dejstva, da je pravzaprav to področje zdaj v pristojnosti
               komisarke Redingove, ki pokriva to. Se pa te zadeve, tako bom rekla, težko, težko<gap n="..."/>
               Če nekako povzamem to, kako ponavadi ta pisma podpore prihajajo. Prihajajo preko
               atašejev in stalnega predstavništva v Bruslju, kjer je majhna ekipa, ki se pozna med
               sabo, ki točno ve, katera formacija sveta kaj pokriva. In če bi to vprašanje oziroma
               to pismo podpore ali kakršenkoli dokument ali bi karkoli prihajalo v zvezi s tem, sem
               prepričana, da bi socialni atašejki, dve imamo, to prejeli in bi bilo pravilno
               usmerjeno. Tudi če bi veleposlaništvo to pismo imelo, sem prepričana, da bi pravilno
               prišlo. In tudi mislim, da bi zelo hitro vsako resorno ministrstvo, ki nima opravka s
               tem, tako vročo stvar predalo tja, kamor sodi. To je moje osebno mnenje.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa, gospa Lovšin.</p>
               <p>Še gospa Klasinc.</p>
            </sp>
            <sp who="SDT6:KlasincJanja">

               <speaker>JANJA KLASINC (PS PS):</speaker>

               <p>Mene pa zanima, gospa Lovšin, v kolikšni meri je zdaj Služba za enake možnosti in
               evropsko koordinacijo vpeta znotraj ministrstva v pripravo ključnih reformnih
               zakonov, ki se sprejemajo. Predvsem pa tu mislim zdaj na novo pokojninsko zakonodajo,
               ki je sicer še nismo uradno obravnavali v Državnem zboru, ker je še v fazi
               usklajevanj s socialnimi partnerji, vendar se že v javnosti sliši, da je precej
               diskriminatorna ravno do žensk. Zato me zanima, glede na to, da bodo ženske imele
               težje pogoje kot moški oziroma v slabših intervalih se bodo lahko upokojevale in tako
               dalje. Zato me zanima, kako se vključujete v to pripravo. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa.</p>
               <p>Gospa Lovšin.</p>
            </sp>
            <sp who="SDT6:LovšinJanja">

               <speaker>GOSPA JANJA LOVŠIN:</speaker>

               <p>Hvala za vprašanje.</p>
               <p>Pravzaprav tako kot ostali direktorati. Nekako je navada na ministrstvu, da o
               tovrstnih predlogih, ko so res še predlogi, grobi, razpravljamo na kolegiju
               ministrov, katerega članica sem tudi sama kot vodja službe in vsi direktorji, in kjer
               imamo vsi možnost povedati, kaj s svojega vidika, s svojega vsebinskega vidika,
               področja, ki ga pokrivamo, bi k temu doprinesli, spremenili. In vsled tega potem tudi
               pripravimo pisne predloge. To je nek tak splošen pristop, ki ga imamo. Konkretno v
               zvezi s to reformo je naša služba pripravila pisne predloge, to jih je predvsem gospa
               Salecl, moram reči, vestno pripravila. Tako ta zakon kot tudi zakon o delovnih
               razmerjih smo absolutno pogledali z vidika enakih možnosti in kako te spremembe
               vplivajo na to področje, najsi bo to z dobrega ali negativnega vidika.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa.</p>
               <p>Ja, izvolite.</p>
            </sp>
            <sp who="SDT6:KlasincJanja">

               <speaker>JANJA KLASINC (PS PS):</speaker>

               <p>Če lahko še podvprašanje. Ali lahko še gospa Salecl malo pove, kako<gap n="..."/></p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Saj sem ji ravno hotela dati besedo, če bi še kaj dodala. Gospa Salecl.</p>
            </sp>
            <sp who="SDT6:SaleclTanja">

               <speaker>GOSPA MAG. TANJA SALECL:</speaker>

               <p>Hvala lepa za besedo. Lep pozdrav vsem!</p>
               <p>Najprej bi nekaj dodala na vprašanje poslanke Potrate v zvezi z ženskami na mestih
               odločanja v gospodarstvu. Kot vemo, je komisarka Reding temu področju vseskozi
               namenjala veliko pozornost in tudi v Sloveniji smo temu področju namenjali veliko
               pozornosti. Sicer je to eno tistih področij, kjer je z vidika enakosti spolov vrzel
               med ženskami in moškimi največja. In smo v lanskem letu opravili še na Uradu za enake
               možnosti raziskavo med podjetji o položaju žensk na mestih odločanja, ki je pokazala
               sliko, ki je pri nas, ki nam bo v pomoč pri nadaljnjem sprejemanju odločitev, kako
               naprej na tem področju. Takrat smo izkoristili tudi priložnost in smo vsem tem
               podjetjem, mislim, da jih je bilo 800, poslali tudi to pobudo komisarke Reding, da
               prostovoljno sprejmejo neke ukrepe za povečanje deleža žensk na mestih odločanja. In
               smo celo lansko leto in tudi letošnje leto zelo aktivno sodelovali s sekcijo
               menedžerk pri Združenju Manager na to temo in tudi  za 8. marec je bila posebna tematska konferenca na to
               temo skupaj s sekcijo menedžerk in tudi na tej, bom rekla, konferenci so tudi same
               menedžerke podprle idejo uvedbe kvot, ker so tudi one prišle do spoznanja, podobno
               kot je bilo to v politiki, da brez nekih bolj obvezujočih ukrepov bodo te spremembe
               prepočasne, kar je bilo, bom rekla, zelo pohvalno in smo bili zelo veseli, da smo vsi
               v Sloveniji nekako, tudi ključne akterke, prišli do tega spoznanja, da bo treba
               sprejeti bolj obvezujoče ukrepe.</p>
               <p>In mogoče še kot zanimivost, skupaj z združenjem menedžerk, torej sekcijo menedžerk
               se pripravlja tudi posebna informativna brošura Vključi vse, ki je namenjena
               podjetjem, da jih spodbudi da sprejmejo neke ukrepe za povečanje deleža žensk na
               mestih odločanja.</p>
               <p>Torej, na tem področju se je v preteklosti kar veliko dogajalo in upam, da bo to
               obrodilo sadove tudi v obliki nekih bolj obvezujočih ukrepov za spreminjanje stanja
               na tem področju.</p>
               <p>Kar se tiče drugega vprašanja. Ja, mi smo te predloge zakone v naši službi ocenili z
               vidika učinka na položaj žensk in moških. Pristojnim direktoratom oziroma pristojnemu
               direktoratu posredovali te naše predloge. V kakšni meri bodo upoštevani pa bomo
               videli v prihodnje, ampak to svojo nalogo smo opravili in opozorili na morebitne
               posledice.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa.</p>
               <p>8. marca letos je to še bilo, ja, je bilo na eno takšnih tem tudi srečanje v Bruslju,
               kjer je komisarka Viviane Reding ravno tako govorila o pomenu kvot. Moram reči, da so
               mnenja tudi znotraj, tudi ženske same so glede kvot zelo razdvojene, predvsem tiste,
               ki prihajajo iz Skandinavskih dežel, kjer teh kvot dejansko ne rabijo, ker v bistvu
               so zadeve že urejene, tako kot bi morale biti, ampak moram reči, da je komisarka zelo
               striktna pri tem in jaz mislim, da bo zelo vztrajala, tako da upamo na pozitiven izid
               tudi te uredbe, kar zadeva gospodarstvo pri politični participaciji, sej je verjetno
               že marsikaj uresničilo.</p>
               <p>Izvolite, gospa Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Saj, zgodovina vpeljave kvot v politiki bi nam morala marsikaj povedati. Spomnim se
               ko sem bila prvič, še pred pristopom Slovenije k EU leta 2002 na Odboru za notranjo
               politiko in potem na tej za enake možnosti in podobne zadeve, je bila tudi razprava
               med ženskami prej proti kvotam, kot za kvote. Takrat smo namreč, se spomnim s
               kolegico Oražmovo, predstavljali to namero o spremembi ustave v Sloveniji. Ne, saj
               takrat smo jo že sprejeli, spremenili, leta 2002, ko smo 43. člen amandmirali in
               spremenili in vpeljali tiste možne ukrepe za enako participacijo. In moram reči, da
               so bili zelo različno razpoloženi do tega. Tudi sama vem, da sem s političarkami
               različnih političnih strank in opcij o tem velikokrat razpravljala in da so imele
               zelo različno stališče, nekatere izrazito odklonilno, da pa so, da je marsikatera med
               njimi stališče spremenila. Nekateri pa pri tem stališču še kar naprej vztrajajo. In
               ko je govora o enakih ali neenakih možnostih žensk, tudi v znanosti, gospodarstvu in
               vsepovsod drugod, se po moje, ženske znajdemo v neki nehvaležni situaciji. Nobena od
               nas se noče spustiti v skušnjavo, da so bile kvote edini razlog za to, da so bile v
               nek položaj, kar je tudi res. Ampak, po drugi strani pa je res, se spomnim tistega
               preračuna Urada za enake možnosti, v 150 letih bi se s takšnim trendom  uravnoteženje zgodilo. Tako da,
               tukaj se mi zdi zelo pomemben podatek, ki ste ga gospa Salecl povedali, da se
               menedžerske pa nagibajo k podpori take zahteve. Jaz se spomnim, da so tudi tiste, ker
               v bančništvu je žensk še manj ali pa najmanj če tako gledate v svetovnem merilu na
               pomembnih položajih, ampak ugotovljeno je, da je izpostavljenost tveganju bistveno
               manjša tam, kjer je več žensk na mestih odločanja. Jaz sem zelo zadržana, kadar me
               kdo vpraša in kaj bi to pomenilo, če bi bilo več žensk, jaz rečem, da bi bilo
               drugače. Kaj bi bilo drugače, vam ne znam naprej povedati, ampak zagotovo bi nekaj,
               notranja dinamika se v takih kolektivih spremenila tako kot mislim, da ni dobro, če
               je samo ženski kolektiv, ni dobro, da je samo moški kolektiv, ker saj vemo kako to
               je. Me zadnje čase bolj skrbi to, da se mogoče še vedno ohranja ta občutek
               ogroženosti pri moških. Ko razpravljaš o teh stvareh, tega pa v percepciji nismo
               vzeli in se še ni vključila v percepcijo še vedno menijo, da je vsako govorjenje v
               uveljavljanju enakih možnosti napak na enega od spolov. Moja zadnja izkušnja je bila
               taka, da v omizju, kjer smo bile skupaj z novinarko, 4 ženske pa eden sam moški, se
               je ta moški slabo počutil. Nihče se pa ne vpraša, kako se jaz počutim, ko sem v
               omizju s samimi moškimi, da ne govorimo o tem, kako se počutim, ko praviloma gledam
               samo moška omizja. To so vedno. Kdor nima te izkušnje, da je v neki poziciji v
               manjšini ne ve, kako se manjšina počuti. Hvala obema za odgovore.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Gospa Klasinc.</p>
            </sp>
            <sp who="SDT6:KlasincJanja">

               <speaker>JANJA KLASINC (PS PS):</speaker>

               <p>Jaz bi samo dodala k temu, kar je kolegica Potrata govorila s svojo izkušnjo, da
               boste razumeli res kako to izgleda.</p>
               <p>Kot novinarka sem bila prepričana, da so kvote velika neumnost. Jaz sem si vedno
               želela biti popolnoma enakopravna z moškimi na način, da bom s svojo sposobnostjo
               dokazala, da zmorem in da me bodo upoštevali. V mojem nekdanjem poklicu je bilo to
               nekoliko lažje, ko pa sem vstopila prve korake v politiki, ko sem naredila me je
               ravno gospa Potrata prepričala v potrebo teh kvot še z nekaterimi drugimi kolegicami
               in vam povem, na lastni koži sem res ugotovila nemogoče je, da bi ženske prišle na
               pomembnejše položaje brez teh kvot, zato sem prepričana, da so se menedžerke odločile
               lažje, zato na osnovi naših izkušenj. Na osnovi naših izkušenj mene izredno veseli,
               da je državni zbor v tej sestavi ima toliko več žensk kot prej. Ne bom rekla, da se
               sedaj vsebinsko že bistveno pozna kakšna velika razlika, ampak vendarle prvi koraki
               so in ne glede na to, da imamo večkrat različne politične in pa ideološke poglede,
               kar nujno tudi morajo biti v DZ je pa vendarle mislim kultura dialoga večkrat višja
               kot je nekoč bila. Hvala.</p>
            </sp>
            <sp who="SDT6:VontaTamara">

               <speaker>PREDSEDNICA TAMARA VONTA:</speaker>

               <p>Hvala lepa. Želi še kdo besedo? Če ne, zaključujem razpravo.</p>
               <p>Ugotavljam, da se je Komisija za peticije ter za človekove pravice in enake možnosti
               seznanila s Periodičnim načrtom za izvajanje Resolucije o nacionalnem  programu za enake možnosti žensk
               in moških za leti 2012 in 2013. S tem zaključujem to točko dnevnega reda. Vsem
               vabljenim se zahvaljujem za udeležbo in sodelovanje. Vas lepo pozdravljam in vas
               vabim še kdaj. Naslednjo točko pa žal moramo preložiti na eno od naslednjih sej, ker
               je potrebno glasovati o sklepu. Tako da, s tem zaključujemo tudi današnjo sejo. Hvala
               lepa.</p>
               <p>Se opravičujem. Samo, če je kaj pod <title>RAZNO?</title>
               </p>
               <p>Ne. Torej zaključujem. <stage type="time">Seja je bila končana 21. septembra 2012 ob 12.49.</stage>
               </p>
            </sp>
         </div>
      </body>
   </text>
</TEI>