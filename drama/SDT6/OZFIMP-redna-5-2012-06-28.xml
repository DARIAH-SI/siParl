<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZFIMP-redna-5-2012-06-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">544EDE6508150E99C1257D1F005A5EC0</idno>
               <idno type="custom" subtype="day">F8740A6D252366B9C1257A2B003EA3B4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=F8740A6D252366B9C1257A2B003EA3B4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-redna-5-2012-06-28.OZFIMP" n="5">
               <name>redna seja</name>
               <date when="2012-06-28"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-redna-5-2012-06-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-redna-5-2012-06-28.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">1. nadaljevanje 5. seja</stage>
            <stage type="date">(28. junij 2012)</stage>
            <stage type="chairman">Sejo je vodil mag. Andrej Šircelj, predsednik odbora.</stage>
            <stage type="time">Seja se je pričela ob 9. uri. </stage>


            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane kolegice in kolegi, predstavnici in predstavniki Vlade, mediji, ostali
               prisotni. Pričenjam nadaljevanje 5. sejo Odbora za finance in monetarno politiko.</p>
               <p>S te seje je danes zadržan član odbora gospod Robert Battelli. Na seji, kot
               nadomestni članice in član odbora s pooblastili sodeluje: gospod Jožef Jerovšek
               namesto gospoda Marka Pogačnika, gospod Mirko Brulc namesto gospoda Matevža
                  Frangeža, gospod Jožef
               Kavtičnik namesto gospoda Jerka Čehovina, gospod Matej Tonin namesto Jožefa Horvata,
               gospod Srečko Meh namesto gospe Andreje Črnak Meglič, gospod Gašpar Gašpar Mišič
               namesto gospe Renate Brunskole.</p>
               <p>Na nadaljevanje seje so bili vabljeni, v imenu predlagateljev zakona prvopodpisani
               gospod Srečko Meh, predstavnice ter predstavniki Ministrstva za finance, Ministrstva
               za infrastrukturo in prostor ter zakonodajno-pravna služba Državnega zbora, mag.
               Matjaž Janežič iz Holdinga slovenskih elektrarn, mag. Simon Tot iz TEŠ-a d.o.o.,
               nekdanji nadzornik TEŠ-a gospod Franc Rosec in nekdanji direktor TEŠ-a gospod Uroš
               Rotnik, kot predstavnik Državnega sveta Republike Slovenije pa je bil vabljen tudi
               državni svetnik gospod Borut Meh. Kot predstavnika civilne iniciative sta bila
               vabljena gospa Nina Štros in gospod Vili Kovačič.</p>
               <p>K nadaljevanju te točke sem zaradi pojasnitve nekaterih odprtih vprašanj iz razprave
               ob obravnavi dne 21. junija 2012 na sejo odbora povabil tudi predsednika uprave
               Alstoma Phillipeja Cocheta, ki mi je v odgovoru sporočil, da ga bosta na današnji
               seji odbora zastopala gospod Andreas Lusch in gospod Didier Pfleger. Poleg tega bo na
               seji prisoten tudi gospod Jerome Poupon, tehnični direktor projekta TEŠ6 za morebitna
               tehnična vprašanja. Ugotavljam, da so se predstavniki Alstoma vabilu odzvali in vse
               vas še enkrat lepo pozdravljam.</p>
               <p>V dogovoru s predstavniki Alstoma pa je bilo rečeno, da bodo gospodje odgovarjali na
               vprašanja oziroma govorili na seji izključno, če bo ta seja zaprta. Zaradi tega bomo,
               če bo to potrebno, sprejeli potrebno odločitev o tem v nadaljevanju seje.</p>
               <p>Nadaljujemo obravnavo <title>2. točke dnevnega reda - Predlog zakona o poroštvu
                  Republike Slovenije za obveznosti iz dolgoročnega posojila v višini 440 milijonov
                  evrov, ki ga najame Termoelektrarna Šoštanj pri Evropski investicijski banki za
                  financiranje projekta postavitve nadomestnega bloka 6 moči 600 MW v
                  Termoelektrarni Šoštanj, druga obravnava.</title>
               </p>
               <p>Na seji odbora smo dne 21. junija pričeli drugo obravnavo predloga zakona. Ker je
               bilo v razpravi ugotovljeno, da Vlada Republike Slovenije niti odbor nista dobila
               zadostnega zagotovila, da je cena projekta nadomestni blok 6 dokončna, niti da so
               izpolnjeni pogoji, ki jih je sprejela vlada 23. 2. 2012 sem v skladu s prvim
               odstavkom 73. člena Poslovnika Državnega zbora prekinil razpravo s predvidenim
               nadaljevanjem te točke po pridobitvi ustreznih podatkov. V okviru dodatnega delovnega
               gradiva je Holding HSE TEŠ odboru dne 22. 6. 2012 posredoval dodatna pojasnila k prvi
               aliniji druge točke sklepa Vlade Republike Slovenije z dne 23. februarja 2012, končna
               vrednost projekta nadomestni blok 6. Želi predstavnik Vlade, Ministrstvo za finance
               in Ministrstvo za infrastrukturo in prostor predstaviti mnenje k posredovanemu
               pojasnilu? Ne želijo. Želi predstavnik HSE oziroma TEŠ predstaviti to dodatno
               mnenje.</p>
               <p>Izvolite, gospod Janežič.</p>
            </sp>
            <sp who="SDT6:JanežičMatjaž">

               <speaker>MAG. MATJAŽ JANEŽIČ:</speaker>

               <p>Hvala lepa. Spoštovani predsednik, spoštovane poslanke, spoštovani poslanci,
               spoštovani ostali prisotni.</p>
               <p>Zavedamo se, da vsaka naložba v energetiki predstavlja poseg v naravo in človeški
               življenjski prostor. Zato vprašanjem okolja posvečamo največjo pozornost. Pri tem je
               naš cilj zmanjšati negativne vplive in kar je le možno izboljšati življenjske pogoje.
               Potrebujemo oboje, tako čisto okolje, kot tudi energijo. Zato so za izvedbo
               energetskih projektov kompromisi nujni med okoljem, energijo in med ljudmi.
               Verjamemo, da bomo s projektom nadomestnega bloka 6 dosegli velik in pomemben
               pozitiven premik  za zmanjšanje
               vplivov na okolje in v procesu nujno potrebne proizvodnje električne energije.
               Ponosni smo, da v okviru Skupine HSE skoraj polovico električne energije proizvedemo
               iz obnovljivih virov, kar v slovenskih okvirih predstavlja 80% vse električne
               energije, proizvedene iz obnovljivih virov. Hkrati je pomembno, da je končni produkt,
               torej električna energija, v celoti proizvedena iz domačih primarnih virov, premoga
               in vodnega energetskega potenciala. Rezultat tega dejstva je visoka dodana vrednost v
               celotni verigi proizvodnje električne energije, kar v Skupini HSE znaša približno 350
               milijonov evrov na leto, od česar odpade na proizvodnjo v termoenergetskih objektih
               približno polovica tega zneska.</p>
               <p>Skupina HSE je v lanskem letu proizvedla 7,6 teravatne ure električne energije,
               trgovali pa smo s 23,8 teravatnimi urami električne energije ali 47% več kot v
               predhodnem letu 2010. Prihodki Skupine HSE so presegli 1,3 milijarde evrov na leto.
               Kljub slabi hidrologiji smo ob teh rezultatih v lanskem letu ustvarili 70 milijonov
               evrov dobička oziroma čistega poslovnega izida.</p>
               <p>Trditev <q>"najdražja energija je tista, ki je ni, in najcenejša je tista, ki je ne
               porabimo,"</q> drži. Slovenija porabi na leto približno 55 teravatnih ur primarnih
               energentov, od tega jih več kot 75% uvozi. Le proizvodnja električne energije je
               tista, ki je proizvedena iz domačih virov in temelji na domačem premogu ter domačem
               slovenskem vodnem potencialu.</p>
               <p>Na vprašanje, ali je nadomestni blok potreben za slovensko energetiko, je odgovor
               jasen - da, saj bo naslednjih 40 let proizvajal do 30% potrebne električne energije
               in zagotavljal sekundarno regulacijo ter s tem stabilnost slovenskega
               elektroenergetskega sistema, in to z BAT tehnologijo ob visokih izkoristkih
               primarnega energenta, preko 40%, s preko 30% nižjimi emisijami C02 na enoto
               proizvedene električne energije ter 3- do 4-krat nižjimi emisijami SOX-ov in NOX-ov
               glede na obstoječo tehnologijo.</p>
               <p>Ali je nadomestni blok komplementaren z obnovljivimi viri? Tudi tu je odgovor
               pozitiven - da. Obnovljivi viri energije so v osnovi nestabilni in v pretežni meri
               odvisni od vremenskih razmer. Termoenergetski objekti pa so vedno na razpolago, so
               stabilni in prilagodljivi. Komplementarnost med obnovljivimi viri in
               termoenergetskimi objekti je s tem naravno zagotovljena. Prav tako je pomembna
               komplementarnost za izvajanje ukrepov učinkovite rabe energije, saj se z zmanjšanjem
               porabe tekočih in plinastih fosilnih goriv za eno megavatno uro poveča poraba
               električne energije za 0,2 do 0,3 megavatne ure, kakor je primer dejansko stanje pri
               uporabi toplotnih črpalk.</p>
               <p>Ali opustitev pomembnega dela lastne proizvodnje električne energije vpliva na cene
               električne energije? Odgovor je - da. Samo konkurenčni splet termo, hidro in drugih
               virov za proizvodnjo električne energije ob sočasno izpolnjenem pogoju zadostne
               samooskrbe - tu trdim, da je ta zadostna stopnja samooskrbe preko 90% - z električno
               energijo zagotavlja dolgoročno stabilne in konkurenčne cene električne energije.
               Volatilnost cen v primerih pomanjkanja električne energije je izredno visoka. Trajna
               visoka odvisnost od uvoza električne energije lahko postavi cene na 30 in preko 30%
               višje cenovne nivoje, kakor je primer Italije, ker ima močan negativen učinek na
               industrijsko aktivnost predvsem v energetsko intenzivnih dejavnostih.</p>
               <p>Ali je pogodba z dobaviteljem glavne tehnološke opreme obvladljiva? Zavedamo se, da
               sta osnovna pogodba in prvi dodatek k osnovni pogodbi, ki ju je podpisal gospod
               Rotnik leta 2008 in 2009, neuravnotežena in sta v vrednostnem smislu pomenila veliko
               prednost za dobavitelja opreme. Trdimo pa, da je s podpisanimi dodatki k pogodbi 2,
               3, 4 in tudi 5 ter določitvijo stroškov montaže pogodba bistveno bolj uravnotežena in
               predvsem v cenovnem smislu obvladljiva.</p>
               <p>Po izločitvi eskaliranja že vplačanega zneska 80 milijonov evrov in eskaliranja
               profitne marže ter po določitvi kapice na eskalacijski znesek je bil ustvarjen
               dejanski  prihranek na
               projektu v višini 70 milijonov evrov. V pogajanjih z drugimi dobaviteljih pa še
               dodatnih 6 milijonov evrov. Stroški montaže so določeni, sicer po principu
               "<stage>/nerazumljivo/</stage> plus fi" pri čemer je marža dobavitelja fiksirana, tako da lahko
               zagotovimo, da končan vrednost projekta ne bo presegla 1,3 milijarde evrov.
               Dobavitelji tako kot tudi dobavitelj glavne tehnološke opreme so v pogajanjih v letih
               2011 pa tudi v letošnjem letu do danes pokazali dovolj visoko stopnjo pripravljenosti
               za podporo projektov tako v stroškovnem smislu kot v smislu zamika plačil do končne
               odločitve o zakonu o poroštvu.</p>
               <p>Ali so viri financiranja za projekt zagotovljeni? Da. Viri financiranja tako
               lastniške kot dolžniški kapital za financiranje do umestnega Bloka 6 so zagotovljeni,
               niso pa še izpolnjeni pogoji za črpanje 440 milijonov evrov vrednega kredita banke
               EIB in 117,5 milijonov evrov kredita banke EBRD. Povprečna ročnost teh kreditov znaša
               22 let s triletnim moratorijem, torej skupaj 25 let, kar je nemogoče nadomestiti s
               krediti komercialnih bank, ki ne zagotavljajo ne takšne ročnosti ne zadovoljive
               obrestne mere.</p>
               <p>Kakšne so posledice za ustavitve projekta nadomestni Blok 6? Politika ima sicer lahko
               vedno prav, prav tako velja to tudi za lastnika. Čutim pa se dolžnega, da predstavim
               tudi posledice v primeru, če se projekt začasno ali trajno zaustavi. Vsi scenariji
               bistveno podražijo projekt, kar smo že večkrat izpostavili in najmanj izničijo vse
               učinke dosedanjih pogajanj. Že suspenz 60 dni povzroči samo pri pogodbi dobaviteljem
               glavne tehnološke opreme preko 50 milijonov evrov dodatnih stroškov, 120 dnevni
               suspenz pa preko 70 milijonov evrov dodatnih stroškov. To so stroški, ki ne
               ustvarjajo nobene dodane vrednosti ne v materialu ne v tehnologiji ne v izvedbi. To
               so stroški demobilizacije, mobilizacije, delovne sile, umestno skladiščenje,
               logistični stroški, ki so popolnoma nepotrebni. V kolikor bi se <stage>/nerazumljivo/</stage> končal
               s prekinitvijo pogodbe, pa je potrebno dobaviteljem plačati še pogodbene kazni in
               izpade dobička, kar bi že s plačanimi zneski dobaviteljem v višini 600 milijonov
               evrov pomenilo plačilo vrednosti praktično kompletnega projekta za katerega pa bi
               dobili v last le veliko količino nefunkcionalnega betona, jeklenih konstrukcij,
               naprav in delov naprav. Posledica na strani financiranja bi bila ta, da bi se banke
               EIB in EBRD umaknile in potrebno bi bilo vrniti že črpanih približno 200 milijonov
               evrov kreditov. Posledica tega bi bila potrebna dokapitalizacija TEŠ ali HSE, za
               Rudnik Velenje pa bi bilo potrebno sprejeti poseben zakon o zapiranju le tega. Za
               številke pa bi poprosil še gospod Simona Tota, da poda.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala gospod Jenežič. Gospod Simon Tot, izvolite.</p>
            </sp>
            <sp who="SDT6:TotSimon">

               <speaker>MAG. SIMON TOT:</speaker>

               <p>Hvala lepa. Jaz bom poskušal čim bolj konkretno odgovoriti na vprašanja, dileme in
               kako je sedaj cena definirana, kako je končna cena, kako se sučejo stvari, bi rekel,
               operativno na strokovnem nivoju in seveda, to bi na kratko predstavil.</p>
               <p>Na začetku bi rad poudaril par osnovnih izhodišč, ki so bile. Zavedati se je
               potrebno, da dejansko celotna projektna skupina intenzivno dela na tem projektu, ki
               mu rečem nova projektna skupina, cca. 16 mesecev in na tem mestu lahko zagotovim, da
               je dejansko to delo opravila zelo zelo dobro. Včeraj sem slišal ocene na vrednosti
               izgradnje nove fakultete za kemijo je toliko in toliko. Ocenjena vrednost tako kot so
               vsi veliki projekti vodijo, se je tudi ta začel voditi z ocenjenimi vrednostmi od
               NIP, od investicijskega programa pa do NIP 4 in danes, ko lahko rečemo, da so, ne
               govorimo več o investicijskem programu, ampak o končnih vrednostih in to bom tudi
               kasneje lahko prikazal in pokazal na posamezni tabeli.</p>
               <p>Naslednje izhodišče, ki je bilo, pravna zavezujoča razmerja z glavnimi dobavitelji, z
               glavno tehnološko opremo, z RDP oziroma čistilno napravo, za hladilni stolp. Preko
               90% praktično vseh pogodb je že bilo podpisanih, ko smo začeli delati na tem
               projektu. Kako se tega lotiti, je seveda potreben en postopek in mi smo se ta
               postopek lotili na  sledeči
               način. Začeli smo pregledovati situacijo za nazaj. Pregled vseh predhodnih
               noveliranih investicijskih programov od začetka pa do konca. Seveda upoštevali smo
               vse možnosti, kar smo našli v teh programih in želeli pridobiti pravi vrednosti NIP
               3. Danes prebrati NIP 3 in seveda notri ne upoštevati stvari, ki bi morale biti
               notri, ki so bile takrat znane pa niso bile iz meni neznanih razlogov vključene,
               dejansko ne govorimo o NIP-u, kateri je bil danes večkrat omenjen, govoriti moramo o
               realnem NIP-u 3, ki smo ga podedovali lansko leto januarja. Kako smo se te stvari
               lotili? Lotili smo se je tako, da smo šli v sanacijo pogodb z namenom znižanja cene
               in pa obvladovanjem tveganj tako terminsko, stroškovno in tudi ostala tveganja. Pri
               tem bi želel poudariti, da je presoja in zahteva realizacija sklepov vlade mora biti
               realna in upoštevati tako sedanje predvsem pa realno preteklo stanje, v katerem se je
               projekt nahajal, ko se je začela sanacija tega projekta.</p>
               <p>Sedaj bi šel konkretno na same številke. Mislim, da ste vi dobili to tabelo?
               Sestavljena je iz dveh slaidov in sicer namensko smo šli v obarvanje, da bi čim bolj
               plastično prikazali, kako je cena sestavljena, kako zadeve stojijo in koliko so
               realne vrednosti. Da ne bi skrivali procedure smo vzeli NIP 3 iz oktobra 2009 s
               tekočimi cenami in naslednja kolona je NIP 3, ki je realna vrednost. Z rdečo barvo
               imate označene vse vrednosti, ki bo morale biti takrat notri in dejansko danes vpliv
               za nazaj ni bilo in ga ne more biti. Bom našel par pozicij, katere morate vedeti, da
               so bile podcenjene ali pa jih ni bilo v sami tabeli. Pripravljena dela je bila
               ocenjena vrednost v NIP 3 6 milijonov 800. Že lansko leto je bilo, že leta 2010 je
               bila ta vrednost že porabljena in jo je bilo treba dopolniti tako, da smo prišli na
               11.8 milijonov, te vrednosti se nismo izmislili, ampak je prepisana iz NIP 2.
               Naslednja zadeva - upravna zgradba. Upravne zgradbe ni bilo v investicijskem programu
               v nobenem do NIP 3 oziroma 4, ko je Vlada Republike Slovenije v prejšnji sestavi
               zahtevala, da se ta vrednost vključi v investicijski program in teh 8 in pol milijona
               smo vključili in to je realni strošek, ki je sicer poravnan, ampak je v tej vrednosti
               naveden. Ostale rdeče eskalacije in pa montaža, to je ta, bi rekel zelo aktualna
               tema. Kar se tiče eskalacije smo mi ocenili aprila lanskega leta in realna vrednost
               na indekse je v tistem času, se pravi, preračunano na leto 2009 oziroma 2010 znašala
               163 milijonov, kar je ogromni znesek in seveda drži. Še ena zgodba je, vrednost
               montaže, vrednost montaže, danes govorimo, pogodba je bila, pogodbe ni bilo. Pogodbe
               v TEŠ-u ni bilo in še enkrat trdim pri polni zavesti te pogodbe nismo videli, je pa
               nam to vrednost povedali iz <gap n=".."/><stage>/Nerazumljivo./</stage><gap n=".."/> in naj bi bila 172 milijonov in to
               vrednost smo mi vpisali v NIP 3 - ki mora vsebovati vse stroške.</p>
               <p>Naslednje - tehnološke povezave in priključitev na elektroenergetski sistem. Jasno
               je, da blok ne more obratovati brez stikališča, da ne more brati preko tehnoloških
               pozdravov in te vrednosti, ki je ni bilo v NIP 3 smo morali dati tudi v NIP 3 in
               seveda tudi kasneje v NIP 4, kajti brez te vrednosti praktično ne more blok
               obratovati.</p>
               <p>In seveda na koncu stroški investitorja in zavarovanje kot zadnji dve
               poziciji.Stroški investitorja se ocenjujejo nekje na procent vrednosti projekta, v
               NIP-u 3 2009 je bila vpisana nižja vrednost kot je realna in dejansko 23.2 milijona
               se je nismo izmislili mi, to je bilo prepisano iz NIP 2. Se pravi, zakaj so neke
               pozicije v NIP 2 bile, v NIP 3 pa izginile, tega jaz danes vam ne morem pojasniti,
                   ampak mislim, da je to
               stvar ljudi in organov, ki bodo to pregledali, preiskali in potem prinesli ustrezne
               zaključke. In če danes govorimo<gap n="..."/> <stage>/nerazumljivo/</stage>, realna vrednost je bila milijarda
               429 milijonov 226 tisoč evrov, in to je tista vrednost, s katero je treba operirati.
               To je poštena vrednost, ki je bila dana v letu 2009 in se je vlekla v 2010 do
               noveliranega investicijskega programa 4, ki smo se ga lotili tako, da smo počistili
               mizo in postavili vse pozicije, ki so potrebne.</p>
               <p>Jaz v te ocene ne bom šel, ampak gremo kar na vrednost investicije na 21.6.2012. Tu
               bi želel pojasniti najprej tisto, kar smo uspeli v zadnjem letu, v letu in pol
               doseči. Dosegli smo, da se je eskalacija izvzela oziroma omejila in postavila kapico
               na krovno vrednost in je bila dogovorjena takrat na 93 milijonov in danes je fiksna
               in ne more v nobenem primeru prekoračiti niti za en evro.</p>
               <p>Druga stvar, cena montaže. Cena montaže je danes v višini 156 milijonov 500 tisoč in
               je omejena navzgor, predvsem zaradi Fi-ja, ki je bil najprej 25%, uspeli smo v
               zadnjem času z Alstomom se dogovoriti, izpogajati, da je ta vrednost danes ca samo še
               10% na vrednost montažnih del.</p>
               <p>Kar se tiče same investicije projekta. Zelene so vse sklenjene pogodbe. Se pravi,
               zelene pozicije, ki jih vidite na tabeli, so sklenjene pogodbe, pravno zavezujoče, in
               veljajo in držijo. In tu ni več odstopanja, zato lahko trdimo, da to ni več program,
               ampak je vrednost.</p>
               <p>Naslednja zadeva, rumene - rumene so končani razpisi. Končani razpisi v višini 35
               milijonov z bančnimi garancijami, te pogodbe so veljavne, postopki tečejo preko
               predpisanih postopkov banke EBRD, pridobivajo se oziroma praktično smo že pridobili
               tudi tako imenovano soglasje bank, ker banka mora soglašati, se pravi, z vsemi temi
               postopki in podatki. In seveda procedura, ki teče, je potem nadzorni svet, je glavna
               komisija in tako naprej, in dejansko te pogodbe se bodo podpisale in se ne bodo
               spremenile za evro ali dva, se pravi, so fiksne.</p>
               <p>In če pogledamo, zdaj je tu vrednost, ki je ostala, ocenjena vrednost, govorimo o
               ocenjeni vrednosti, kot sem že uvodoma povedal, ko se začnejo voditi projekti, je 8
               milijonov. 8 milijonov, v tej vrednosti so - tisto, kar sem že večkrat ponovil,
               fasade, barvanja, ograja ter ostala dela, ki bodo sledila. In te pogodbe se bodo
               sklepale leta 2012, 2014, 2015, verjetno še kakšna 2016, ampak so ocenjene iz
               predhodnih variant, tako da stojijo.</p>
               <p>Seveda, montaža je posebna zgodba, ki jo želim posebej pojasniti. Gre za montažo
               glavne tehnološke opreme Alstoma. Na tem slajdu so dejansko vsa dela, ki so vezana na
               montažo glavne tehnološke opreme. Kot sem že dejal, v glavni pogodbi in tudi v
               rezervacijski pogodbi je 19. septembra 2007 z amandmajem, podpisanim 17. marca 2008,
               bilo definirano, da je postopek definiran, montaža po <gap n="..."/> <stage>/?-nerazumljivo/</stage> metodi. Mi
               smo to metodo zdaj vlekli naprej in prišli do tega rezultata, ki je danes tule na
               razpolago in je možno. Seveda, danes je možno predvsem na račun podatkov in
               informacij, ki jih je želela tudi Vlada Republike Slovenije imeti, da bi dali montažo
               na ključ. To pomeni, da bi se zmenili z Alstomom, vi nam naredite celo montažo, mi se
               usedemo in počakamo, da bo zadeva končana. V tem sistemu je vsak dobavitelj, ne
               glede, ali je Alstom, Siemens, Hitachi, Mitsubishi, ne glede na to, katerega gledamo,
               si bo dejansko vzel strošek tveganj, strošek svojega dela, strošek rizika in tako
               naprej. In ta vrednost je zagotovo višja kot po sistemu, ki ga imamo danes, <gap n="..."/>
               <stage>/?-nerazumljivo/</stage> metode.  Ta
               vrednost je ocenjena nekje na 185 milijonov, kar bi pomenilo, danes lahko podpišemo
               to pogodbo z Alstomom, se usedemo in počakamo, da se zadeva zaključi. Jaz ocenjujem,
               to ni modro in ni pametno, iz dveh razlogov. Prvi razlog je, da s tem izključimo
               slovenske dobavitelje, drugič je smiselno deliti ta tveganja pri sami montaži, ker
               investitor mora aktivno sodelovati na vseh področjih montaže, predvsem zaradi tega,
               ker bo to prevzel in bo potem to vzdrževal in bo potem živel s tem projektom. V
               primeru, da to damo na ključ, čakamo in ko je zadeva 2015, 1016 zaključena, dobimo
               elektrarno v roke in se začnemo učiti kako bomo to vzdrževali, spremljali itn. Se
               pravi, to je en vidik.</p>
               <p>Drugi vidik je pa predvsem stroškovni, kajti prihranimo lahko ogromno sredstev in
               dejansko te pozicije, glede na to, da so pogodbe, veliko pogodb je že podpisanih
               oziroma zavezujoče ponudbe so, ni smiselno iti v pogodbo na ključ. Je pa seveda to
               stvar lastnika, če se tako odloči, vendar mislim, da je iz tega naslova zagotovo
               večji prihranek in večja dodana vrednost po tej metodi, ki je dejansko producirana na
               slidu in je v tej tabeli pojasnjena.</p>
               <p>Sedaj še neko stvar bi želel tukaj povedati. Zeleno imamo podpisano pogodbe, Alstom
               je podpisal pogodbe. Te si je izpogojeval, da dejansko sedaj resnično sodeluje o vseh
               točkah pogajanj v vseh fazah, tri koračni sistemi so, izločanje, preverjanje in
               dejansko se mi zdi, da je to velika dodana vrednost predvsem iz naslova tako
               obvladovanje cen kot obvladovanja tudi spremljanja in izvajanja operativne
               montaže.</p>
               <p>Potem imamo tako imenovane rumene pobarvane vrednosti. In seveda rumene pobarvane
               vrednosti so pogodbe, ki so že v končni fazi in bodo ali pa so tik pred podpisom.
               Seveda, sedaj če pogledamo vse skupaj, je dejansko teh 119 milijonov praktično
               zaprtih, kar pomeni, da je zadeva pod kontrolo in dejansko to je stvar, ki je
               pogodbeno oziroma ponudbeno zaprta.</p>
               <p>Še ostala, to so modre. Modre so tiste stvari, ki so ponudbe na mizi, to so stvari,
               ki so vezane, dejansko s ponudbami so definirane. Se pravi, ne govorimo več na pamet
               o oceni vrednosti, ampak govorimo o tako imenovanih ponudbah in pa seveda sledijo
               pogajanja. Zakaj je pomembna ta točka? Ta točka se mi zdi najbolj pomembna zato, ker
               tukaj je interes TEŠ, da prevzame te pakete. To so montaže ventilatorjev, pozidave,
               izolacijska dela, elektromontažna dela, recimo montaža elektrofiltra. To slovenska
               podjetja znajo in dejansko v TEŠ to vsaka štiri leta izvajamo in zagotovo z vso
               strokovnostjo lahko to zatrdim, da to znamo narediti, vsaj tako kot tujci oziroma
               zagotovo pa, glede na izkušnje, ki jih imamo, praktično na Bloku 4 in 5, kjer smo te
               zadeve že opravili oziroma ali pa jih <stage>/nerazumljivo/</stage> opravljamo.</p>
               <p>Skratka, naslednji velik dosežek, ki je bil, je seveda zmanjšanje fija, ki je bil
               prej vezan, 25% na vse vrednosti. Danes je omejen, kot je omejena kapica in seveda
               zadeva sedi. Torej, če zdaj pogledamo, nam ostane 22,8 milijonov, ki imajo ponudbe na
               mizi in pogajanja tečejo. Ta vrednost zagotovo, če imamo ponudbe na mizi, se ne bomo
               pogajali, da bo cena višja, ampak bo nižja. Definitivno zato so tudi pogajanja, zato
               je namen in seveda tem načelom bomo tudi sledili.</p>
               <p>V sami tabeli je tudi konkretno razdeljeni vsi paketi, ki jih je treba opraviti, ki
               jih bomo morali opraviti in seveda razdeljene so tudi posamezne številke, ki sedijo
               in seveda so transparentne in te ponudbe in te pogodbe so na voljo in dejansko
               mislim, da smo jih celo posredovali na ministrstvu, tako da se bo dalo preveriti in
               da seveda, je pa to treba povedati, da to ni en papirček, ampak da je to kar nek
               zajeten kup dokumentacije.  Na koncu bi še
               želel poudariti. Recimo slovenski dobavitelji. Slovenski dobavitelji so sedaj na
               TEŠ-u 6 zaslužili cirka že 180 milijonov 566 tisoč 784 evrov, to je spisek, ki je
               dodan na Ministrstvu za infrastrukturo in dejansko tukaj sedijo. Ocenjujemo, da je
               lahko in to je tudi 20 do 25 % slovenskih podjetij angažirano, v ta namen je bil
               organizirana preko gospodarske zbornice tudi srečanje, mislim da je bilo 24 podjetij
               z Alstomom in seveda želja je, da se vključi čim več teh podjetij po načelu prvi med
               enakimi. Osnovni pogoji morajo biti izpolnjeni, ampak jaz verjamem, da se da to
               doseči in da se dejansko tudi z nekimi konzorciji, ki se lahko formirajo te stvari
               dosežejo in realizirajo.</p>
               <p>Še nekaj. Pogovarjali smo se z Alstomom in nekje tudi delovne sile, sedaj bom pa
               rekel, na gradbišču za Alstom <gap n=".."/><stage>/Nerazumljivo./</stage><gap n=".."/> je lahko nekje ocenjujemo tudi do
               30 % slovenskih delavcev, ki lahko delajo tudi na tem področju. Tako da dejansko so
               še možnosti in so neke pogodbene vrednosti in namen in nastavljeno, zastavljeno tako,
               da je to možno realizirati. Jaz mislim, da v tej krizi gospodarski, ko ni denarja, ko
               ni poceni kreditov, ko gospodarstvo je v nekem zagonu je to edina, v tem trenutku jaz
               vidim prilika, ko lahko zadevo ali pa voz potegnemo tudi iz tega stališča naprej.</p>
               <p>Sedaj, če bom pa samo, da zaključim, želim samo še poudariti pakete, ki smo jih
               vzeli. Mi smo izvzeli sedaj 5 paketov iz te tabele, ki so dejansko rešila sedaj
               slovenska podjetja in so bila pogodbe podpisane ne z Alstomom, ampak direktno s
               TEŠ-om. Vrednost je teh paketov, gre za manjše pakete, je milijonov 214 tisoč 644
               evrov. Prihranek iz tega naslova je bil za TEŠ 970 tisoč evrov. Se pravi, pri
               vrednosti 1.2 milijona smo mi dejansko dokazano s pogodbami, ki smo jih dobili od
               Alstoma in pogodbe, ki smo jih potem sklenili pridobili ali pa znižali to vrednost,
               ki sem jo jaz napisal na koncu, ponudbe v TEŠ s pogajanjem pa bo ta vrednost nižja,
               22 milijonov. Samo na teh paketih smo prihranili to vrednost. Jaz smatram, da
               dejansko po načelu vodenja velikih projektov, po načelu vodenja energetskih projektov
               kako se to dejansko lahko dela po dveh poteh, ali čakaš, podpišeš pogodbo ali pa
               dejansko si aktivno vključen v vse faze je smiselno nadaljevati s to proceduro in
               seveda zagotoviti, potem to končno ceno pod, se pravi, zgornjo mejo 1.3 milijarde in
               seveda nadaljevati projekt v tej smeri.</p>
               <p>Mogoče še to. Zadeva, moram povedati je v časovni stiski, vemo, da se projekt
               intenzivno izvaja, vemo da potrebujemo denarna sredstva, vemo da je zadeva bi rekel
               časovno na kritični poti. Dlje časa se bo odlašalo poroštvo, dlje časa ne bomo imeli
               dolgoročnega, kvalitetnega in zelo poceni denarnega vira hkrati pa bomo začeli
               producirati nepotrebne stroške, ki nimajo nobene dodatne vrednosti in seveda na drugi
               strani zmanjšujejo učinke, ki so bili doseženi v roku zadnjih 16 mesecev trdega dela,
               ne mene, ampak dejansko projektne skupine, ki je pač svoje delo dobro opravila in
               seveda kvalitetno, tako da je danes, še enkrat trdim, projekt stroškovno obvladljiv,
               časovno obvladljiv in ga je možno zgraditi do termina, ki ga je predpisala ne samo
               vlada, ampak tudi sami smo si ga prepisali v pravem času. To bi mogoče bilo za
               uvod.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Sedaj dejansko odpiram razpravo. Najprej gospod Jerovšek, potem je gospod
               Mišič. Gospod Jerovšek, izvolite. Beseda je vaša. 
               </p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa, lep pozdrav vsem, ki ste danes na tej seji, kjer se ukvarjamo z največjo
               investicijo v Sloveniji v tem obdobju.</p>
               <p>Jaz sicer nisem član tega odbora in danes tukaj začasno nadomeščam, želim pa reči, da
               te tabele o montaži in tudi sam projekt poznam na ta način, ker sem inženir sem
               kemik, ker sem bil tehnični direktor tovarnice glinice v Kidričevem, v sklopu katere
               je bil energetski objekt za proizvodnjo pare in elektrike, kjer smo na dan pokurili
               400 ton trboveljskega premoga. Torej, dobra centrala, kateri poznate. In te zadeve si
               lahko gabaritno in tudi po opremi predstavljam. Vodil sem številne projekte, tudi
               pozneje, ko so ti kotli postali preveliki, nove kotle, in moram reči, da pri vseh
               projektih, ki sem jih vodil, smo natančno definirali ponudbo in smo zahtevali od
               ponudnikov in od ponudbene cene vedno znižali ceno. Vedno. Zato mi je od vsega
               začetka na nek način katastrofalno kako se je pri tej zadevi delalo, čeprav gre za
               ogromen projekt, vendar sem trdno prepričan, da se o tenderju da definirati tako, da
               je cena po ponudbah in po opravljenih pogajanjih znižana in da je končna cena
               investicije nižja od ponudbe. Zaradi tega moram reči, da je moj inženirski in tudi
               nacionalni ponos ranjen. Zaradi tega, in moram reči, na enem primeru, nisem imel
               tega, zakaj očitno ta tender ni bil natančno definiran. Glejte, tu imate postavko
               Priprava vode. Tudi jaz sem tak projekt vodil, ker vse priprave vode so v osnovi
               enake in jih kot kemik, ker sem ga vodil, zelo dobro poznam, in v termocentralah se
               nadomešča izparjena voda. Tu v tej tabeli vidim, prvotna ponudbena vrednost je bila 5
               milijonov 281, na koncu je 9 milijonov 521. To je tako eksaktno definiran projekt
               lahko, da ni nobene potrebe, da se med projektom spreminja, čeprav pravzaprav ne vem,
               ker v Šoštanju imate dobro pripravo vode, kolikor je pred 18 leti, ko sem jaz tam
               hodil, zdaj ste jo verjetno modernizirali, stara za isto količino vode ali celo
               zmanjšana bo zdaj, ker bodo manjše izgube, ni ustrezalo. Ampak to ni velika postavka.
               Postavka, to, kar me moti so eskalacije teh cen od začetka do izvedbe. In če je pri
               drugih postavkah, in očitno se je tako delalo, takšna ohlapnost bila, potem seveda
               smo prišli do tega, da smo več kot 100% prekoračili te cene.</p>
               <p>Zdaj tu ko imamo zdaj na mizi, pravzaprav preverjamo še to, kar je še ostalo, to je
               montaža. Bili so določeni posegi, jaz osebno mislim, da bi sicer naša podjetja lahko
               bila vključena ob spretnih pogajanjih z večjim deležem montaže in tudi pri, jaz ne
               poznam natančno kolikšen delež pri opremi, pri izvedbi teh materialov in to so
               slovenska podjetja bila vključena, lahko bi bila v znatni meri  in potem bi bil to za nacionalno gospodarstvo
               bistveno bolj ugoden projekt.</p>
               <p>Želim reči, da sem do projekta zaradi takšnih primerov in takšne eskalacije, pa tudi
               druge opreme, ki si jo predstavljam in jo poznam, gre za nekoliko večjo gabaritno,
               ampak ne, včasih ob starih tehnologijah so bili nekateri deli, kotlovni del in
               podobno, morda celo večji za manjše kapacitete. Tako s tega stališča smatram, da so
               bile storjene napake in da opravljamo sedaj v zaključni fazi nekatere stvari. Hočem
               pa reči, da nisem nasprotnik projekta, da se kot človek, ki je bil 20 let v slovenski
               industriji na pomembnih mestih, zavedam, da nujno potrebujemo takšen objekt. Seveda
               sem pa skeptičen do tistih, ki slepijo slovensko javnost, da lahko to vse odmislimo,
               da lahko v tej fazi zapremo zadevo in da tu ne bo izgub. Sem tudi pristaš tega, če so
               bile te osnove dobro narejene, da se še nadalje izkorišča slovenski premog, velenjski
               lignit, da s tem zagotavljamo številna delovna mesta, kajti Slovenija druge
               alternative nima, ali pa naj tisti povedo, kakšne so alternative. Seveda smo vsi
               pristaši obnovljivih virov, ampak ti obnovljivi viri, ki niso hidroenergija,
               zagotavljajo tako nizek in minimalen del energetske bilance, da se ne sme slepiti
               javnosti, da je ta stvar lahko nadomeščena z drugimi zadevami. Še enkrat pa pravim,
               sem kot inženir užaljen, da se tu ni izpogajalo za realne cene. Hvala lepa.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Jerovšek.</p>
               <p>Tako kot prejšnjikrat bom zdaj vodil to razpravo na naslednji način: zdaj bom najprej
               dal besedo članicam in članom odbora, kot sem začel; ko bo govoril Jakob Presečnik,
               bo govoril potem še gospod Rotnik in potem predstavniki TEŠ. Tako da naredimo en
               krog, da ne bomo ena na ena odgovarjali.</p>
               <p>Zdaj dajem besedo gospodu Gašpar Gašpar Mišiču.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ (PS PS):</speaker>

               <p>Predsednik, hvala za besedo. Lepo pozdravljeni vsi vabljeni na današnjo sejo
               odbora!</p>
               <p>Začel bom konkretno, glede na razpravo, ki jo je imel uvodoma gospod Simon Tot, in
               sicer razlago glede gradnje na ključ, kaj to pomeni. Torej, vi niste za to, da se
               sklene pogodbo na ključ, z obrazložitvijo, da bi to pomenilo, da potem izvajalec
               dokonča delo in da vi kot investitorji nimate nobenega vpliva. Od kdaj se, gospod
               Tot, tako razlaga funkcionalni ključ oziroma pogodbe na ključ? Vsak investitor ima
               med gradnjo, četudi je pogodba na ključ, s tem si zagotovi samo fiksno ceno in
               dokončanje projekta v roku, sicer je izvajalec dolžan plačati škodo oziroma penale.
               Kako boste pa vi organizirali svojo ekipo, ki bo spremljala montažo in gradnjo, in
               kako boste izobraževali svoj kader, ki bo dejansko prevzel nekega leta, ko bo projekt
               končan - postrojenje je odvisno od vas in vašega dogovora ter pogovora. Je pa prav,
               da vsak investitor nadzira in spremlja gradnjo, še posebej, da sproti izobražuje svoj
               kader, ki bo prevzel neko novo tehnologijo, če lahko sploh govorimo pri TEŠ 6 o neki
               novi tehnologiji, ker že toliko let govorimo o tem projektu in mislim, da je vse
               skupaj že zastaralo, pa ne želim nobenega žaliti. Torej, na to bi prosil pojasnilo,
               od kje vam ta teorija glede 
               tega, da ne bi imeli kot investitor vpliva na montažo in glede izobraževanja vašega
               kadra.</p>
               <p>Sicer pa, če sem že omenil teorijo, bi rad poudaril, da se bo tudi tu pokazalo, da
               Darwinova teorija ne drži, evolucijska teorija. Zakaj ne? Zato, ker se mi zdi, da
               imamo v Sloveniji pošast, ki se ji reče TEŠ 6. In ta pošast je večja od dinozavrov.
               Se pravi, da dinozavri še vedno živijo in so prisotni v obliki tega projekta. Ne
               morem razumeti, vsi, ki ste sodelovali od začetka, na začetku se naredi plan. Gospod
               Rotnik, vi ste izjavili: <q>"Osnovna pogodba, sklenjena leta 2008 z Alstomom, je
               dejansko priročnik, kako bo projekt potekal, kako bo potekala dobava opreme vse do
               leta 2014."</q> Gospod Rotnik, sam sem tudi bil investitor, preden sem prišel v Državni
               zbor, in priročnik se naredi prej, še preden se sklene kakršnokoli pogodbo. In na
               podlagi nekega priročnika, nekega znanja in nekega finančnega projekta se sklepa
               oziroma se najprej izbira izvajalca in potem se sklene pogodbo z izvajalcem in tako
               naprej. Ne pa tako, kot je tu potekalo. Tudi tu prosim za pojasnilo.</p>
               <p>Glede podizvajalcev, gospod Tot, da bi bili domači. Torej, če bi bila pogodba na
               ključ, ste pojasnili, da potem ne bi imeli vpliva več, kdo so podizvajalci oziroma
               ali so tuji ali so domači. Če pomeni, če so domači podizvajalci, da bo projekt stal
               več, potem pa naj raje za fiksno ceno delajo tuji podizvajalci. Ampak če se vi
               dogovorite na funkcionalni ključ oziroma pogodbo gradnje na ključ, še vedno lahko v
               tej pogodbi dogovorite, da bodo v nekem odstotku določena dela opravljala domača
               podjetja. To ne pomeni, da bodo delali samo tuji podizvajalci. Tudi tu prosim za
               pojasnilo, z malo več natančnosti. Ker veste, kaj me skrbi pri naših domačih
               izvajalcih - vedno smo mi pod neko krinko zaščite domačega interesa onemogočali tujim
               investitorjem, da so po osamosvojitvi prišli v našo državo, samo kot pojasnilo, in
               smo omogočili domačim lopovom, da so nas pokradli, dobesedno, ne izbiram besed. In
               jaz imam dosti teh kraj po tej državi! Ta država je dobesedno ugrabljena in okradena
               in preveč je bila pokradena. In enkrat je treba reči stop! Tudi pri tem projektu se
               pogovarjamo o korupciji, o tem, onem, tretjem, in nihče ne odgovarja. Nihče ne bo
               odgovarjal! Saj se nimate česa bati, tudi če ste karkoli pospravili v žepe ali pa če
               so pospravili v žepe, saj ne boste odgovarjali. Če niso do zdaj, niti vi ne boste,
               tisti, ki so pač imeli prste v nuteli oziroma marmeladi, da ne rečem, v čem.</p>
               <p>Za konec bom pa še nekaj vprašal, da mi pojasnite. Tu ste lepo predstavili,
               stroškovna cena, normalno, NIP-3, NIP-4 in tako naprej, kako se je to stopnjevalo
               oziroma odvzemalo. Sedanja cena, če to drži, če ne drži, me, prosim, popravite,
               stroškovna cena TEŠ 4 in 5 naj bi bila 54 evrov oziroma cena električna energije je
               48 evrov na megavatno uro. Sedanji blok TEŠ 6 oziroma T 4 in T 5 so na nivoju tržnih
               cen. Zanima me tudi, kakšna bo končna cena in izplen, ko se bo ta projekt, če se bo
               končal, kako bo posloval ta projekt oziroma ali bomo rentabilni, da ne bomo imeli
               glede na investicijo in vložek na koncu predrago električno energijo, ki jo bomo
               morali potem spet subvencionirati in bo spet na grbi državljank in državljanov, ki
               bodo morali to elektriko dražje plačevati. Potem pa raje, gospodje, uvažam elektriko
               iz sosednjih držav, kot da jo proizvajam doma in jo plačam 6-krat dražje! Če že
               moramo podpirati samooskrbo in samoprehrano v državi Sloveniji, kar je prav, ne bom
               podpiral potem takšnega projekta, ki bo stal več, ker ne potrebujem, vsaj kar se mene
               osebno tiče. Pa mi, prosim, pojasnite kot navadnemu državljanu.</p>
               <p>Po nekih kalkulacijah naj bi bila cena za megavatno uro v TEŠ 6, ko bo končan, 75
               evrov. Dajte mi to ovreči oziroma dajte zagotoviti, tako da vas kamera posname, in
               potem, ko bo končan projekt, in če se bo zgodilo drugače, da potem znamo zavrteti
               film nazaj, pa vas vprašati, gospodje, niste govorili pravilno, spet ste se igrali s številkami. Cena premoga
               je 2,25 evra na giga joul, danes je 2,9. Torej, in če bo Blok 6 zgrajen, tudi to
               prosim, da mi pojasnite, potreboval, bo porabil 3 milijone ton premoga oziroma
               lignita. Rudnik, da je rentabilen, proizvaja 4 milijone. Torej en milijon bo še
               naprej potreboval za obratovanje bloka TEŠ 5, ki pa potrebuje za svoje obratovanje
               dva milijona ton. Se pravi, da bo morala kapaciteta<gap n="...."/> Kje bomo dobili še naslednjih
               milijon ton, če drži, poglejte, če pa ne drži, je prav, jaz samo sprašujem in vi
               boste na kratko odgovorili, saj ne rabite porabiti precej časa za te odgovore. Torej
               veliko je teh<gap n="..."/> Zakaj to sprašujem? Zato, ker se tudi določeni ljudje, navadni
               smrtniki tudi sprašujejo o tem kako in kaj. Nekateri, ki imajo recimo nekoliko manj
               znanja, malo manj tehničnega znanja. Ampak očitno ste vsi tisti, ki ste sodelovali
               pri tem projektu, na žalost padli na izpitu, zato ker ste dovolili, da se ta projekt
               tako zelo vleče in vleče. In danes nekako smo pred eno čudno odločitvijo, jaz osebno,
               če poslušam gospoda Meha in tiste, ki so v Šaleški dolini in podpirajo, ker so
               normalno odvisni, njihova delovna mesta tudi od tega projekta, vsi se strinjajo.
               Zanimivo. Se pravi, da onesnaženje okolja ni takšna, celo sprejmejo zadevo. Bi rekel
               ja. Če vam paše, gospodje, ki tam živite, tudi jaz potrdim to zadevo. Ampak po drugi
               strani, če pa gledam, kako ste se obnašali, kako so se obnašali do danes vsi
               sodelujoči pri tem projektu neodgovorno, da smo skočili s skoraj 100% ceno od začetne
               cene, ko je bila podpisana pogodba, potem pa resnično morate nam posreči z vsemi
               informacijami in z vsemi podatki in tudi morate prevzeti odgovornost. Pa ni dovolj
               prevzeti samo odgovornost in reči, sedaj smo pa odgovornost taka in taka. Potem vsak
               direktor, ki gre iz podjetja, pobere še odpravnino, nihče pa ne odgovarja. Ne vem
               kako naj vas zavežemo, da boste res postregli s pravimi podatki, in da boste resnično
               nosili v sebi pravo odgovornost do tega projekta in do vseh državljank in
               državljanov, ko govorimo o delu, ki se financira iz javnega denarja, iz denarja, ki
               je dobesedno od vseh državljank in državljanov.</p>
               <p>Tako nekako sem si jaz zamislil ta moj nagovor in vas prosim, da mi odgovorite na
               postavljena vprašanja. Hvala lepa.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam gospod Gašpar Gašpar Mišič. Gospod Kavtičnik je naslednji, ki se je
               prijavil k razpravi. Naslednji je gospod Stepišnik.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa predsednik. Pozdrav vsem! Meni je žal, da danes tukaj ni ministra Černača,
               čeprav sem ga danes slišal po radiu, da je dejal, da želi, da bi bila investicija
               nižja. Kdor si pa ne želi, da bi bila cena nižja, saj to je normalno. Vendar glede na
               to, da danes ni tukaj, si lahko mislim, da je zadovoljen z odgovori, ki so mu jih
               pripravili na HSE ali pa se je odločil že, da bo investicijo drugače zapeljal kot se
               bomo mi danes tukaj pogovorili, kajti pričakoval bi, da je minister prisoten takrat,
               ko se bomo morali odločiti ali bo država dala poroštvo za nadaljnjo gradnjo in s tem
               tudi ustavila podražitev tega najdražjega in najpomembnejšega objekta ta trenutek v
               naši državi.</p>
               <p>Zanimivo, od nekaterih mojih predgovornikov, jaz sem zadovoljen z nadzorno
               predstavitvijo, tako direktorja HSE. Njegov uvodni nagovor bi lahko uporabili tudi
               pri pripravi prepotrebnega ali noveliranju prepotrebnega energetskega programa, ki ga
               bomo morali sprejeti, kajti mi se moramo enkrat odločiti na kakšen način bomo v naši
               državi pridobivali električno energijo, kakšna bo cena in v kakšnem okolju bomo
               živeli.  Predstavitev
               direktorja TEŠA mi je tudi odgovorila na nekatera vprašanja, seveda sem jih, tisti,
               ki smo si želeli, določene odgovore že pridobil, kajti ogromno materiala je bilo
               napisanih, preko 1000 strani raznih poročil je TEŠ že dal in če kdo, potem bi Vlada,
               ki ima v nadzornih svetih HSE in TEŠA to lahko pridobila in lahko v tistem času, od
               priprave investicijskega programa do podpisa pogodb, naredila ustrezne spremembe in
               korake, da bi zadeva bila bolj transparentna, morda tudi cenejša in ne bi imela
               takšen negativen odmev pri nekaterih, ne samo tukaj v poslanskih vrstah, ampak tudi v
               javnosti.</p>
               <p>Mi smo tukaj poslanci, ki ne bomo in ne moremo strokovno odločati, morda posamezniki,
               danes sem že slišal in mi je žal, da ni vlada gospoda Jerovška poklicala v nadzorni
               odbor, kajti vlada je imela v nadzornem odboru, ta vlada, od 2004 do 2008, svoje
               ljudi, med njimi mag. Andreja Vizjaka, gospoda Bogoviča, gospoda Šalamuna in tako
               naprej, škoda da ni bil v tem nadzornem odboru tudi gospod Jerovšek, ki ima veliko
               znanja in bi verjetno lahko koristil, zato bi apeliral na vlado, kadar izbira
               nadzornike, da izbere res strokovnjake iz posameznih področij, da bodo lahko o tem
               odločali in tudi dali pripombe, ki gredo pri takšnih investicijah.</p>
               <p>Kot lastnica HSE-ja, torej Vlada in s tem tudi TEŠA, je lahko v vsakem trenutku in
               seveda tudi sedaj dobi vse ustrezne odgovore, ne samo da lahko dobi, ampak mora
               dobiti, zato pričakujem od Vlade, da bo to naredila, v kolikor še ni naredila in
               danes prišla z jasnim odgovorom, kaj ona misli, kaj Vlada misli o poroštvu TEŠ 6. V
               Državnem zboru smo že dajali poroštvo za Grčijo, 530 milijonov, pred nami je novo
               poroštvo, nekih 900 milijonov se govori, ampak poroštvo za našo investicijo, za
               tukaj, da bomo lahko v Sloveniji imeli in proizvajali svojo električno energijo po
               takšni ceni, kot jo bomo rekli mi, pa je tukaj veliko vprašanj in dilem in političnih
               takšnih in drugačnih zamisli. Jaz mislim, da je tukaj nekaj drugega v ozadju, da je
               tu morda prodaja ali bo HSE šel v tuje lastništvo, da bomo dobili drugega strateškega
               partnerja in da bo tisto pomembno bogastvo, ki ga Slovenija še ima odvisno potem od
               tujega lastnika. Samo zanima me, prosim predstavnika Vlade, da pove, ali bo to Nemec
               ali bo to Rus, ali bo to tisti, ki mu gre in mu je šlo naše dosedanje delo in
               odločanje pred leti v nos. Mi vemo, kaj smo slišali na proslavi ob državnem prazniku.
               Jaz se bojim, da ne gre to v tej smeri, da se kaznuje večina Slovenk in Slovencev, ki
               so drugače misleči kot trenutna oblast.</p>
               <p>Če pa samo pogledam, kaj imamo, v Šaleški dolini imamo objekt, ki že desetletja
               proizvaja električno energijo in tako ali drugače onesnažuje okolje, danes je
               zaokrožila strokovna analiza in se je ugotovilo, da v Šaleški dolini oziroma v
               Velenju je onesnaženost bistveno manjša kot je v povprečju v Sloveniji. Ja, to zaradi
               tega, ker smo se resno lotili tega projekta, da okolju naredimo čim manj škode, da se okolju naredi čim manj
               škode. Pa še enkrat bi rad dejal, da TEŠ 6 ni velenjski ali šaleški objekt, to je
               slovenski objekt. Tam se ne proizvaja električna energija za Velenje, za zgornjo
               savinsko ali za šaleško regijo ampak za celo Slovenijo. In to ena tretjina
               prepotrebne energije, ki se v Sloveniji proizvaja.</p>
               <p>Vemo tudi, da tiste države po katerih se tako radi zgledujemo, Nemčija zapira jedrske
               elektrarne in umešča termoelektrarne. Seveda bodo veseli, če bodo postali lastniki
               termoelektrarne Šoštanj in seveda vse kar ji potem sledi ampak ne bodo lastniki samo
               termoelektrarne ampak tudi dravskih elektrarn in vsega potrebnega in dobičkov, ki se
               tukaj ustvarjajo. Imamo premog, imamo surovino, ena redka surovina, ki jo še imamo.
               In v premogovniku Velenje se ta premog koplje po eni najboljših metod v svetu, ena
               najvarnejših metod, ki jo uporablja premogovnik Velenje. Da ne govorimo, da ne bo
               potem kdo očital, zaposlenost in tako naprej, ker to je samo naše, to je samo
               šaleško, to ni pomembno za državo.</p>
               <p>Na žalost pa tudi imamo poleg tega kar sem dejal vlado, ki se ne more odločiti. Imeli
               smo prejšnjo Vlado, ki se tudi ni mogla odločiti, neodločna je bila. Zdajšnja vlada,
               ki se tudi ne more odločiti in zato smo morali poslanci vložiti ta zakon, da se bo
               lažje ali da se bo Vlada odločila ali pa da bo pokazala s prstom da prinese
               odgovornost na poslance. Že na prejšnji seji sem dejal, ne odgovornost bomo morali
               prevzeti vsak svojo, poslanci bomo morali prevzeti svojo odgovornost, vlada mora
               svojo odgovornost prevzeti in seveda predvsem mora prevzeti odgovornost tisti
               nadzorniki, ki so kakor koli zadevo peljali in svojega dela niso v redu opravili.
               Prejšnje vodstvo bo moralo prevzeti odgovornost, zdajšnje vodstvo bo moralo prevzeti
               odgovornost. Kdo je zdaj kaj več kriv, tukaj ko smo prebrali kdo ni in tako naprej.
               To, mislim da je stvar strokovne presoje, to je stvar presoje nadzornih odborov,
               Vlade in morda kakšne preiskovalne komisije ali strokovne komisije, ki bo odločila
               kdo je naredil kakšno napako pri teh pogodbah in nedorečenosti, ki so pripeljale
               potem do podražitev. Jaz mislim, da ni tukaj podražitve ampak da sama pogodba in
               investicijski načrt nista bila dovolj definirana. Če temu ni tako potem bi seveda
               želel danes tukaj odgovor.</p>
               <p>Mi moramo danes sprejeti odločitev, danes smo že slišali, v nasprotnem primeru bo
               prišlo do velikih podražitev. Sam bom prevzel to odgovornost zato bom absolutno
               podprl, da vlada da poroštvo, da Državni zbor da poroštvo temu projektu kajti v
               nasprotnem primeru bom tisti, ki bom dal zeleno luč za podražitev projekta za več kot
               petdeset, sedemdeset, sto in še več milijonov. Te odgovornosti ne bom prevzel jo
               boste pa tisti, ki boste temu nasprotovali. Hvala.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Kavtičnik. Gospod Stepišnik, izvolite. Beseda je vaša. Naslednji je
               gospod Starman.</p>
            </sp>
            <sp who="SDT6:StepišnikStanko">

               <speaker>MAG. STANKO STEPIŠNIK (PS PS):</speaker>

               <p>Hvala lepa gospod predsednik za besedo. </p>
               <p>Pridružujem se sogovornikoma Pozitivne Slovenije, gospodu Gašparju in gospodu
               Kavtičniku. Jaz tudi podpiram ta projekt, predvsem iz gospodarskega vidika pa tudi
               energetskega vidika. Verjetno bi bilo danes zelo bolj transparentno, če bi imeli to
               strategijo energetike v Sloveniji razdelano za dvajset, trideset let naprej, čeprav
               splošno vsi vemo, ena tretjina energije bi se naj pridobivala iz termoelektrarn, ena
               tretjina iz nuklearnih, ena
               tretjina iz vodnih, naravnih virov, čakajo nas še ti alternativni viri, ki jih moramo
               doseči tam nekje do 15, 20% potreb slovenske industrije. Vendar vodenje tega projekta
               tako kot sem že zadnjič povedal in kot je gospod Gašpar povedal, je dejansko mizerno.
               Na sredini projekta ugotavlja to finančno konstrukcijo in dodelovati, ne vem kaj ste
               delali leta 2003, 2004, 2005, ko se je ta projekt začel, da se ni takrat<gap n="..."/> Vem, da
               je bilo ogromno denarja porabljenega za razne študije to veliko bolje pripravilo.
               Tudi to, da zraste projekt za 100% na prvotno ceno, pa čeprav je to opravičeno, ampak
               en projekt daje pomisleke predvsem navadnim državljanom, da se tukaj zadaj nekaj
               kuha. Potem, ko pride še policija pa ne vem kaj, je en tak občutek, da pač ta projekt
               ni bil dobro zastavljen, da se verjetno marsikaj dogaja v takem projektu in potem so
               pomisleki zelo veliki. Sedaj verjetno mimo tega, da ne bi bil ta projekt zgrajen,
               verjetno bi bila ogrožena sigurno energetska bilanca, elektrika v Sloveniji, vendar
               me zopet nekaj moti. Prelaga se to na Državni zbor. Lastnik tega, posreden ali
               neposreden, kakorkoli hočete, je Vlada. In Vlada se mora opredeliti in jaz bi želel
               zdajle slišati, vprašanje zastavljam Vladi, se je opredelila na osnovi teh zadnjih
               podatkov, ki jih je dobila, najnovejših, za to poroštvo, in da ta projekt pelje
               naprej ali je dejansko v ozadju tisto kar smo že v Državnem zboru nekako nakazali, da
               bo to postalo nek javni dolg, HSE ali pa Dravske elektrarne, predvsem elektrarne, ki
               so profitabilne, bi se naj prodale, zastavile ali šle pod drugega lastnika in na
               koncu bi dejansko Slovenija ostala brez svojega premoženja. Vemo, da tega premoženja
               ima država okrog 8,8, recimo okroglo 10 milijard in energetika predstavlja dobrih 35%
               tega državnega premoženja in zdaj, ko gledamo recimo zamenjave ljudi v nadzornih
               svetih in pa postavljanje prvih mož menedžerjev, vidimo da se to zelo lepo sledi.
               Energetika, telekomunikacije, pošta itn., in tako se tudi po vrsti sledi to državno
               premoženje v strukturi tega premoženja. Največ energetika, 35%, potem je Telekom,
               pošta itn. In vse to daje na ta projekt en tak čuden občutek, da se človek ne more,
               čeprav iz gospodarskega vidika je vse pozitivno, čeprav je veliko narobe notri tistih
               25% recimo provizije glavnemu, tistemu, ki je podpisal pogodbo itn., to zelo moti
               tudi, ker to, ne vem, v življenju jaz nisem nikoli uspel doseči gospodarstvo, da bi
               nekdo za posredništvo toliko dobil, pa se lahko opravičuje na ne vem koliko načinov.
               To tudi meče slabo luč. Vse to skupaj daje en tak občutek, da se človek ne more takoj
               odločiti pa pritisniti plus. Ponavljam, predstavnika Vlade sprašujem, glede na nove
               informacije, ki smo jih dobili in ki jih je tudi Vlada dobila, čeprav je zelo
               žalostno, res izredno žalostno, da tukaj ni prisoten minister. Moral bi biti
               minister, ker to je odgovornost Vlade, to ni odgovornost Državnega zbora, to je samo
               po sreči, ko se je vložil ta zakon, je to prišlo na nas, se mora lastnik
               <stage>/nerazumljivo/</stage> odločiti. In če on menca, ne odloča, ne pride, kako prepuščate to nam,
               ko nismo strokovnjaki s tega področja in tudi ne nosimo nobene odgovornosti, razen za
               izgovor, saj ste potrdili poroštvo, zdaj pa javni dolg za vse Slovence. Prosim za
               odgovor. Hvala.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala gospod Stepišnik. Gospod Starman, izvolite.</p>
            </sp>
            <sp who="SDT6:StarmanBojan">

               <speaker>BOJAN STARMAN (PS DL):</speaker>

               <p>Hvala lepa za besedo. Bom poskušal biti zelo kratek. Strinjam se s predhodniki, kar
               so povedali, da je to zelo čudno, ta igra teh številk. In zmeraj bolj sem zmeden pri
               vseh teh številkah. Vidim pa iz vsega tega ven, da ta objekt bo na koncu za 800
               milijonov predrag. Mislim, da bi ga morali zaključiti z vsemi deli  za 900 milijonov evrov, pa sploh tega
               poroštva ne bi bilo treba. Pa zdi se mi, da bo treba, ko bomo to pravilno izračunali
               in postavili realne številke, še dodatnih 440 milijonov poroštva za dokončno
               izvedbo.</p>
               <p>Vprašanja so pa konkretna. Mi smo iz prejšnjega poročila, ko smo imeli specifikacijo
               na mizi prejšnji teden, smo imeli v njej 157 milijonov stroškov financiranja, zdaj
               jih je nekdo napisal samo 81 milijonov, stroškov financiranja v tem projektu. To je
               fino, kajne, da jih praktično ni več. Imeli smo pa izračun, če država ne bo dala
               poroštva, bo 720 milijonov stroškov financiranja, če bo dala država poroštvo, jih bo
               350, tu jih imamo pa 81! Se pravi, ko bo to na koncu sešteto, to je čista matematika,
               ki jo bo moral vsak opraviti, koliko bo projekt stal s stroški financiranja vred, in
               kot sem že zadnjič rekel, nič ni v stroških financiranja upoštevana naložbena
               vrednost investitorja, se pravi, tistega, ki tu daje. Se pravi, pri tem projektu
               nekaj zelo manjka in bi rad odgovor na to vprašanje, kaj je z igro teh številk in kaj
               se tu dogaja.</p>
               <p>Druga stvar je vprašanje, ki sem ga že zadnjič postavil - kaj imamo narejeno in kaj
               imamo dobavljeno ter koliko je bilo izstavljenih tako imenovanih situacij. Ker smo do
               zdaj vedno videli, da imamo praktično zgrajen tisti veliki stolp, kjer zgleda, da je
               vse narejeno, v stroških pa vidimo, da so ta gradbena dela 72 milijonov, to je 5% od
               objekta. Glavni del je pa tehnološka oprema, ali je ta že dobavljena, ali je polovico
               že montirane ali kaj, ker drugače ne more biti 600 milijonov že izvedenih del in
               plačanih. Zato me zanima, kakšna je ta struktura, da bom sploh vedel, koliko je že tu
               dejansko narejenega in dobavljenega ter ali je bilo to že preveč plačano glede na to,
               kot je dobavljenega, ali je ta oprema tukaj.</p>
               <p>Skratka, na ti dve vprašanji bi prosil odgovore, da bi videl potem celo zadevo.
               Dejstvo pa je, da se dejansko tako igramo s temi številkami, da mi je prav nerodno,
               nimajo nobene vsebine, nobenega repa in glave, da bi nam, poslancem, jasno in glasno
               povedali. S tem pa, da tudi sam povem, da se mi zdi, da je projekt potreben, da ga je
               treba izpeljati, da je tako daleč pripeljano, sicer ne vem, kako daleč je pripeljan,
               ampak da pa vem tudi to, da če se ne bo nič več spremenilo, bo pol predrag. Hvala
               lepa.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Starman.</p>
               <p>Gospod Jakob Presečnik, izvolite.</p>
            </sp>
            <sp who="SDT6:PresečnikJakob">

               <speaker>JAKOB PRESEČNIK (PS SLS):</speaker>

               <p>Hvala lepa za besedo, gospod predsednik. Lep pozdrav vsem skupaj tudi v mojem
               imenu!</p>
               <p>Pričakoval bi, da se bomo danes predvsem še dodatno odločali glede na dodatna
               pojasnila in da ne bomo ponovno razpravljali - zdaj ponovno razpravljamo o popolnoma
               isti zadevi. Seja je javna, prenaša jo verjetno 3. program in zaradi tega se zdaj vsi
               oglašamo, tudi jaz, čeprav se v začetku nisem nameraval, ampak me je kolega Jerovšek,
               ki je začel čisto od začetka, pa sem jaz tudi prej malo za hec rekel kolegici tule,
               da imamo novega direktorja, ki bo izpeljal investicijo tako, kot je bila zastavljena
               čisto na začetku, sem prepričan. Ampak, seveda, stvari niso tako enostavne. Tako ne
               vem, zakaj danes ponovno razpravljamo o vsem. Ampak, v redu, nekaj stvari bom ponovil
               in nekaj stvari dodal k svoji razpravi izpred tedna dni.</p>
               <p>Glede vplivov na okolje, kar dobivamo tudi razna pisma po elektronski pošti. Ja,
               seveda je vpliv na okolje, ampak vpliv na okolje je tudi v pozitivni smeri, predvsem
               kot posledica bistveno večjega izkoristka, bistveno boljše tehnologije in manjšega
               onesnaženja. Seveda je pa tudi negativen vpliv na okolje, ampak o tem vplivu bi
               morali verjetno razpravljati, bi moral Državni zbor razpravljati že davno. To
               vseskozi pogrešam, da Državni zbor praktično ni bil vključen v TEŠ kot eno največjih
               investicij v državi, če upoštevamo nekatere druge, ki so sicer razparcelirane, ta je
               pa točkovna na enem mestu in bi moral  že najbrž da bistveno bolj razpravljati Državni zbor že davno. In že
               zadnjič je bilo rečeno, mislim da kar od vseh, ne vem če je kdo drugače od kolegov
               poslank in poslancev, kolegic in kolegov, drugače razmišljal, da mi praktično zdaj ne
               odločamo o tem ali projekt bo ali projekta ne bo, jaz ne želim biti napisan na temu
               spomeniku čez deset let, da sem soodločal o tem, da je to spomenik. Če bo to ostal
               spomenik, če projekta ne bo takšnega za kar je bil namenjen.</p>
               <p>Zdaj cena, jaz sem mislil, da bo danes razprava predvsem o ceni, tudi izvajalce ste
               povabili, enega od izvajalcev ste povabili in to je cena, jaz ne vem od kdaj lahko o
               ceni, o teh stvareh odloča en parlamentarni odbor. Torej, jaz še v svoji šestnajst
               letni praksi parlamentarni in vladni nisem nikoli do zdaj doživel. jaz sem že zadnjič
               rekel, da smo pred približno petnajstimi leti na nekem drugem odboru torej dali
               mnenja o tem katera varianta trase avtoceste je iz vseh vidikov najugodnejša. O tem
               smo dajali mnenje, nismo tudi takrat ne odločali, ker je to resnično strokovno
               vprašanje. In mi imamo na eni strani investitorja, nadzor tega investitorja in pa
               Vlado, vse vlade do zdaj. Jaz sem že zadnjič rekel, vsi ministri do zdaj odgovorni za
               energetiko so tako po malem tiščali očitno glavo v pesek. In če že državni zbor bi
               moral razpravljati takšno razpravo vsaj takrat, ko se je pojavila obljuba ali pa
               potreba kakor hočete, po poroštvu in, ko se na ta način seveda prevali tudi
               odgovornost na nas, na kolegice in kolege poslanke in poslance. Torej, kar tako
               sprejemati odgovornost na suho je pa seveda malo problem vendar jo moramo sprejemati
               v mnogih primerih in predlagam, da jo sprejmemo tudi v temu primeru.</p>
               <p>In dajmo se že enkrat odločiti, Vlada pa naj zagotovi, za vraga ustrezno vodenje tega
               projekta, če misli da sedanja tega ni sposobno ali pa da ne želi tega korektno
               opraviti, korektno za državo slovenijo, korektno za finance te države in za
               porabnike, bodoče porabnike te energije, ki bo prihajala iz tega bloka v Šoštanju.
               Zdaj, ali je to vprašanje ali je možno znižati ceno oziroma ali je ta cena prava 1,3
               milijarde kot je v temu gradivu. O tem ali je realna ali ni, ali je na drugi strani
               možno znižati na 1,18 milijarde o čemer se tudi pogovarjamo, to pa kot član odbora,
               jaz moram kar vnaprej povedati, da nisem sposoben vnaprej reči ja ali ne. O tem pa
               morajo reči tisti, ki sem jih že prej imenoval, investitor, nadzor investitorja in
               Vlada.</p>
               <p>Tako da, jaz bi resnično pričakoval, da se in na odboru in potem na Državnemu zboru
               čim prej odloči. Hvala lepa.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Jakob Presečnik. Sedaj je nekako prvi krog razprave med poslanci
               zaključen in kot sem rekel bi sedaj prosil za odgovore predvsem predstavnike TEŠ-a,
               gospoda Tota in gospoda Janežiča. Glede na to ,da je bil povabljen tudi gospod Rotnik
               mu dajem sedaj besedo potem pa predstavniki HSE-ja in TEŠ-a. Gospod Rotnik, izvolite.
               Potem pa še en krog razprave.</p>
            </sp>
            <sp who="SDT6:RotnikUroš">

               <speaker>UROŠ ROTNIK:</speaker>

               <p>Gospod predsednik, najlepša hvala za besedo. Jaz ko sem poslušal današnjo razpravo
               tako vodstva Holdinga slovenskih elektrarn, termoelektrarne Šoštanj in vseh poslancev
               mislim, da sem dolžan odgovoriti nekaj odgovorov pa tudi povedati kako je dejansko
               potekal postopek predvsem s stališča financiranja. Kajti do marca leta 2009 je
               termoelektrarna Šoštanj kot investitor peljala investicijo s financiranjem brez
               državnega poroštva.  Od marca
               leta 2009 naprej je dejansko Vlada Republike Slovenije predlagala Termoelektrarni
               Šoštanj kot investitorju, da lahko se dvigne kredit Evropske investicijske banke s
               350 milijonov na 550 milijonov in s tem, da bo Vlada Republike Slovenije podpisala z
               Evropsko investicijsko banko pogodbo o poroštvu. Ta postopek od marca 2009 je potekal
               zelo intenzivno pri nas kot investitorju in pripravili smo vse dokumente in potem so
               začela prihajati prva soglasja, tako Ministrstva za gospodarstvo in Ministrstva za
               finance decembra leta 2009 in januarja leta 2010. Za tem je vlada v marcu leta 2010
               izdala nov <q>"objection letter"</q>, se pravi, da državno poroštvo bo, končno soglasje je
               izdalo Ministrstvo za finance aprila leta 2010 in potem maja ali aprila, ne znam
               točno več povedati, smo podpisali z Evropsko investicijsko banko dve pogodbi, eno
               pogodbo za 440 milijonov, katero bo garantirano s poroštvom države Republike
               Slovenije in drugo pogodbo za 110 milijonov, katera bo garantirana s komercialnimi
               bankami. Se pravi, investitor je imel možnost, da mu je država omogočila in tudi
               ponudila, da bo državno poroštvo. In danes sedimo tu prav zaradi tega zapleta, zaradi
               državnega poroštva, kajti kot investitor smo vzporedno ves čas peljali tudi druge
               variante financiranja in recimo v primopredajnem zapisniku vodja projekta z gospodom
               Totom, to je bilo spomladi leta 2010, piše, da Alstom nudi rezervno financiranje in
               je potrebno določiti do 10.1.2011, ali gre to financiranje naprej ali ne. Sedaj
               investitor očitno se ni odločil za rezervne poti, je delal samo na državnem poroštvu,
               kar konec koncev jaz mislim, da je najboljša varianta, ampak če te variante ni, je
               potrebno imeti varianto b, c in d in tako zraven tudi v paketu.</p>
               <p>Danes sem poslušal, po drugi strani sem poslušal tole tabelico, ki moram reči, da je
               lepo obarvana, ampak moram priznati gospodu Starmanu, da dejansko zna gledati
               številke. Tudi jaz sem najprej pogledal te številke in kaj je bistvo te tabelice.
               Imamo NIP 3, ki je podpisan in te številke, ki se govorijo, da niso prave, moram
               ovreči s tem, da je bilo na Holdingu slovenskih elektrarn septembra leta 2009 dva
               ključna sestanka z zapisniki, direktor je bil gospod Meh, prisoten je bil gospod
               Simon Tot, kjer se je eksaktno napisalo kaj je potrebno imeti v NIP 3 in tudi
               zahteva, da je NIP 3 pod eno milijardo. In to kot investitor Termoelektrarna Šoštanj
               je izpolnila zahteve lastnika in da danes lastnik govori, da je potem to nerealno, je
               nekaj čudnega, se pravi je te gospode v manj kot v dveh letih dejansko zapustil
               spomin. Obsojajo pa zapisniki.</p>
               <p>Za občutek, pa da boste imeli, kaj se praktično dogaja in moram reči, da dejansko je
               to igra s številkami, ampak ne me narobe razumeti, jaz sem prvi, ki sem največji
               zagovornik tako projekta, sposoben sem odgovarjati vedno karkoli, kjerkoli, ker
               stojim za vsemi našimi dejanji in mislim, da je projekt dober, dobro je bil tudi
               voden, če se v medijih piše, da je bilo vse napačno, nadzorniki in tako naprej, bi
               lepo prosil vse poslance, ki to govorite, da vprašate, kako je bilo. Vedno govorite,
               da ko nekaj piše o vas v časopisih, da to ne drži, ko pa napiše nekaj o drugi osebi,
               pa piše, o poglejte, kaj tukaj notri piše. Se pravi, imejte merila povsod enaka.</p>
               <p>Glede samega poroštva pa razumem, da Državni zbor ima edini verodostojni dokument, da
               bo lahko odločal o poroštvu NIP 4. To je edini dokument, ki je podpisan in to je NIP
               4. Prosil bi pa, gospod predsednik, da zahtevate od investitorja, da je NIP 4 narejen
               tako, kot predpisuje zakonodaja. Kajti če bodo danes peljali vas žejne čez vodo, mene
               skriminalizirali, bodo potem banke rekle, z NIP-om 4 je nekaj narobe, ne bomo dali
               kredita.  Konkretno, recimo na strani 117,
               cena premoga. Obljubljajo, da je cena premoga 2.25 v tabeli se vidi, da je vsako leto
               cena premoga višja. Če je premoga res toliko, potem naj popravijo NIPin naj napišejo
               notri 2.25.</p>
               <p>Naslednjo. V edinem obstoječem NIP 4 je datum konec izvedbe Bloka 6 november 2014.
               Poslušamo izjave, da bo projekt končan ali spomladi 2015 ali poleti 2015, ne vemo
               kdaj, ampak ne spomladi 2014, se pravi, to je samo ena vrstica, da se popravi. Tiste,
               ki ste ekonomisti in finančniki pa veste, da taka ena vrstica pomeni v kompletni
               finančni tako na novo izračunane obrestne mere itd. Največji problem, ki mi pa
               popolnoma ni jasen, zakaj se to dogaja pa je stran 137 - kredit Evropske banke za
               obnovo in razvoj. Tukaj piše v edinem veljavnem dokumentu NIP 4, da je investitor
               črpal že 174 milijonov evrov v prvem poletju 2011, ampak kolikor je meni poznano
               investitor je črpal samo 82.5 milijonov evrov. Razlika je 100 milijonov. Se pravi,
               kompletna finančna konstrukcija v NIP 4 ne drži. Danes vam razlagajo po teh
               številkah, kako je vse lepo in prav itd., znižali niso nič drugega kot samo znižali
               stroške financiranja in stroške investitorja. Na opremi so naredili red v velikosti 2
               milijona za občutek, da imate. Stroški financiranja minus 47 milijon, stroški
               investitorja, ki so naš obtoževali krožišče, upravno stavbo itd., so znižali 8
               milijonov.</p>
               <p>Medtem ko, mogoče samo še upravna stavba. Upravna stavba je s sklepom Nadzornega
               sveta Termoelektrarne Šoštanj, kjer sta prisotna 2 predstavnika lastnika in eden
               predstavnik zaposlenih s sklepom je bilo določeno, da mora investicija se ločiti
               ločeno od Bloka 6. Mi smo celotno investicijo upravne stavbe vodili z blokom 6 in
               potem smo imeli veliko računovodskih manevrov, da smo, potem investicijo upravne
               stavbe izločili blok 6 sedaj pa ti isti ljudje so bili v nadzornem svetu naredili
               narobe.</p>
               <p>Še enkrat, menim da je potrebno državno poroštvo v tem trenutku ali pa Alstom
               dobavitelja, ki vedno govorimo samo o Alstomu, ki ni samo Alstom je mnogo drugih
               dobavitelj še zraven, da se mu plača tisto, za kar je izstavil fakture. Če se Alstomu
               izplača tisto za kar je izstavil fakture Alstom nima nobene možnosti podati suspenza
               in lahko gre investicija naprej. Če je investitor sedaj sposoben pridobiti drugi vir
               financiranja bi vseeno prosil, da v roku 10 dni se dokumenti naredijo tako kot so
               potrebni, da bo šla investicija naprej, kajti drugače to naše 10 letno delo je za
               manj, ker bo šlo vse v tisto pot, ki si jo nobeden ne želi. Še enkrat poudarjam, da
               tukaj sedaj ni problem, ali ima Rotnik prav ali ima sedanje vodstvo prav, to bodo že
               organi in vsi z dokumenti, če si želite bodo pokazali, ampak problem je ta, da se je
               že enkrat podaljšal rok bankam, ki garantirajo črpanje 110 milijonov evrov kredita.
               Ta rok je bil podaljšan od 24. 11. 2011 na 31. 7. 2012. Tukaj je 5 največjih
               evropskih bank, ki imajo pomembno vlogo tudi v drugih slovenskih gospodarskih družbah
               in te banke, ko gledajo kaj se dogaja s projektom, ki dejansko energetsko, ko vsi
               govorimo, da se energetika potrebuje, te banke ne bodo pripravljene financirati
               drugih gospodarskih projektov. Govorimo pa o banki Unicredit, Intesa San Paoblo,
                   Bankia, Tokio in pa še
               enka banka. Se pravi, garantirajo 110 milijonov. In če ne bo do državnega poroštva do
               31. 7., ne bo imel sedaj investitor probleme samo s financiranjem Alstoma, ampak bo
               imel tudi probleme, kako bo vrnil 110 milijonov EV kredita. Se pravi, smo od 1. 8.
               leta 2012 na investiciji, ki stoji hladilni stolp, oprema po celem svetu za kotlovsko
               opremo, katero je investitor z aneksom podpisal, da bo stroške skladiščenja
               investitor plačeval, tako da Alstoma to čisto nič ne skrbi. Se pravi, če bo oprema
               pet let stala v skladišču v luki v Hamburgu, bo Slovenijo to opremo plačevala. Zelo
               dobro zgodbo poznam, kaj se je dogajalo z opremo s termoelektrano Ugljevik B.
               Slovenija je bila soinvestitor. Ta oprema je še kar nekaj časa je tam na tem mestu
               stala. Zdaj ni ne duha ne sluha več o opremi. Samo strošek je še. Ta oprema je pa
               šla. In si najmanj želim tega, da je Termoelektrarna Šoštanj leta 2001 in potem 2003
               itn., skrbno načrtovala razvojno pot termoelektrarne in energetike. Vsi koraki so
               bili potrjeni na vseh organih, tako TEŠ, Holdinga slovenskih elektrarn. Ves čas je
               celoten postopek spremljala projektna skupina imenovana s strani službe za razvoj pri
               Vladi Republike Slovenije decembra leta 2006 in vsi dokumenti so, vse številke
               stojijo. In vse te zgodbe sedaj kdo je kaj narobe, kaj ni naredil itn., se dogaja
               dejansko zgolj od septembra leta 2009 naprej. Če imate občutek, pri tem nikoli ni
               bilo težav, vse bi bilo lepo poročano itn. In vedno več dobivam pozivov, da se enako
               dogaja sedaj v energetiki, kot se je pred tem dogajalo ali v Muri ali v Preventu ali
               v Istrabenzu. In potem, ko potegnemo vzporednice, vidim, da trenutno Holding
               slovenskih elektrarn vodijo tisti ljudje, ki so pred tem vodili ta podjetja, ki zdaj
               vemo kje so. In si daleč od tega, da si želim, da bi slovenska elektrika dočakala
               tako usodo kot trenutno vidim, če dejansko državnega poroštva ne bo. Hvala.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala gospod Rotnik. Izvolite, gospod Janežič, gospod Tot.</p>
               <p>Bilo je precej vprašanj, bilo je precej nekaj trditev. Mislim, da nekako moramo
               odgovoriti na vsa ta vprašanja ali pa, da bi bilo dobro seveda, da odgovorimo in
               seveda sedaj tukaj je osnovna zadeva, da še enkrat ponovim, če govorimo o čem. Vlada
               je postavila merila in kriterije in Vlada je rekla, da naj bo cena, da je za njo
               sprejemljiva cena iz projekta številka 3, to je NIP 3, to je 1,189 in seveda,
               kakorkoli že, mi se danes pogovarjamo dejansko o finančnih vprašanjih, ampak
               vsekakor, glede na to, da so bile dane pripombe na to, pripombe na vse in skratka bi
               prosil, če lahko daste odgovor.</p>
            </sp>
            <sp who="SDT6:TotSimon">

               <speaker>MAG. SIMON TOT:</speaker>

               <p>Se opravičujem! Hvala lepa za besedo. Se opravičujem, samo verjetno bomo malo
               skakali, glede na to, da so vprašanja iz več področij. Jaz bi mogoče začel prvo z
               vprašanjem gospoda poslanca gospoda Mišiča, predvsem vezana na trgovanje z električno
               energijo. Začel bi z dejstvom, da dejansko vsaka tehnologija, ki jo uporabljaš, ima
               svojo stroškovno ceno na eni strani, na drugi strani pa svoje obratovalne parametre.
               In kolikor sem že v uvodu povedal, mogoče sem malce prehitro šel čez to zelo pomembno
               dejstvo, da dejansko ti potrebuješ za zanesljivo oskrbo za električno energijo splet
               posameznih tehnologij, ki imajo različne stroške in samo s spletom teh tehnologij
               enostavno je možno zagotavljati, da imaš ti v vsakem trenutku na voljo dovolj moči in
               dovolj električne energije, ker problem elektrike je v primerjavi z drugimi energenti
               to, da se enostavno ne da skladiščiti. In dejansko se proizvodnja vedno prilagaja
               uporabniku. Iz tega vidika vezano na to, da je trditev, moja trditev in to trg
               dokazuje, da sta dva pogoja, 
               ki močno vplivata na cene električne energije na določenem področju, se pravi ali v
               regiji ali v državi, mi lahko rečemo v tem primeru v Republiki Sloveniji plus recimo
               vezano na Balkan, je odvisnost od tega kakšne imaš ti prenosne kapacitete s
               posameznimi državami. Mi imamo proti Balkanu, lahko rečemo avtocesto, proti Italiji
               imamo regionalno cesto in proti Avstriji recimo avtocesto v izgradnji. In vsi ti
               parametri ti določajo kaj je tisti prispevni trg, na katerem se določa neka cena
               električne energije. Ko na nekem prispevnem trgu pride do pomanjkanja električne
               energije, to ne pomeni, da te električne energije ne boš dobil. Jo boš dobil, ampak
               takrat bodo cene naraščale neproporcionalno vsem proizvodnim stroškom. Obvladuješ pa
               lahko le proizvodne stroške. Ko ti trg začne delati, primer recimo je bilo letošnje
               tromesečje, ko je bilo poleg suše, ki se je nadaljevala do zadnjega kvartala lanskega
               leta, ko je v februarju prišlo še do mraza, je prišlo do tako imenovanega razpada
               trga. Prenosne kapacitete na mejah Grčija, Bolgarija, Romunija, Srbija, Bosna in
               Hercegovina so se zaprle, ker niso imeli za lastne potrebe in za stabilnost sistema
               dovolj kapacitet na razpolago. V tem primeru so cene narasle na nivoje, ki so
               nepredstavljive s temi stroškovnimi cenami. Če govorimo o cenah reda velikosti med 50
               in 60 evri ali med 55 in 60 evri na strani proizvodnje iz termo objektov in 20, 30 iz
               hidro objektov, so te cene narastle preko 200 evrov, celo v določenem trenutku na 350
               evrov na MW uro. Primer ekstrema v tem obdobju pa se je zgodil v Franciji, ko so v
               "pick<stage>(?)</stage> urah" dosegle, se pravi v tistih vršnih urah, ko dosežeš najvišjo porabo so
               dosegle cene električne energije 1980 evrov na MW uro. Za pasovno energijo pa 637
               evrov. To je bilo 8. februarja leta 2012. Zakaj govorim te številke? Samo zaradi
               tega, da poudarim tisti izraz, ki sem ga poudaril, velika volativnost. Se pravi,
               tukaj nimaš nobenih, bi rekel, racionalnih nekih okvirov, ne veš do kam bo šlo. Se
               pravi, ti ekstremi za faktorje 5-kratnik, 10-kratnik lahko presega neke normalne
               stroškovne cene. To so kratkoročne zadeve.</p>
               <p>Če pa ti dolgoročno izvzameš iz trga neko količino električne energije, ker vsi vemo,
               da še vedno električna energija potuje po omrežju po Kirchhoffovem in Ohmovem zakonu.
               Pogodbeno pa lahko ti trguješ od Skandinavije do Grčije, ampak še vedno bo električna
               energija najbližje ponoru, se pravi izvor, ponor, po najkrajši poti se uporablja. Ko
               pa trajno pride na nekem področju do manjka večje količine električne energije, potem
               pa se cene postavijo na nivo naslednje stroškovne tehnologije, v tem primeru, če bi
               se izvzela Termoelektrarna Šoštanj ven, kot premogovna tehnologija, bi se postavile
               cene verjetno na nivo ali skoraj sigurno na nivo plinskih agregatov. Plinski
               agregati, kombiniran cikel pa zdaj dosegajo zaradi cene zemeljskega plina red
               velikosti 120 do 130 evrov po MW uri. In tukaj je tisti problem, vedno preskočiš na
               naslednjo, bi rekel najcenejšo tehnologijo. In trg deluje, trg se odziva urno,
               praktično urno, dnevno, tedensko, na vsako stanje na določenem področju.</p>
               <p>Jaz upam, da sem, verjetno je še veliko debate lahko na tem, ampak trg dejansko tukaj
               deluje. In primer recimo Italije, Italija uvaža približno tam okrog 20% električne
               energije, pretežen del iz Francije, deloma iz Švice. Cenovni nivo je za približno 20%
               višje od naših. In to trajno. Jasno, ti cenovni nivoji imajo vpliv na celotno
               gospodarstvo. Jaz še vedno trdim, mi smo gospodarska družba, ki dela v tržnih
               pogojih, ampak še vedno se smatramo, da smo podstat naših uporabnikov, tako
               industrijskih kot gospodinjstev, in tukaj je neke vrste, da ne rečem gospodarska
               odgovornost na nekem drugem nivoju, kot bi bilo čisto v klasični, če bi rekel temu
               trgovski družbi z električno energijo.</p>
               <p>Upam, da sem ta odgovor približno dal in verjetno bo še kakšno vprašanje. Še gospodu Starmanu bi odgovoril.
               Gre za številke, ki, gospod Starman je govoril o številki 157 milijonov iz prejšnje
               prezentacije v prejšnjem tednu. Ta prezentacija je bila pripravljena za namen tega,
               da se vidi, da niso dobavitelji, da ni na tej lokaciji samo dobavitelj
               <gap n="..."/><stage>/Nerazumljivo./</stage><gap n="..."/> ampak da je cela paleta dobaviteljev. S tem, da smo v bistvu
               tiste stvari, ki so, pod to številko so stroški financiranja in stroški investitorja
               157 milijonov. Ti stroški financiranja v tej fazi, ko govorimo o ceni investicije, so
               smatrani ti stroški, ki nastopijo v fazi izgradnje. V nadaljevanju ko pa smo govorili
               o obrestni meri, kjer je nastala razlika med enim virom financiranja in drugim virom
               financiranja ali drugim načinom financiranja v višini 387 milijonov, je pa po
               izgradnji, se pravi to pa so obresti, ki se plačujejo iz rednega poslovanja za ali
               obrestno mero za financiranje s strani banke EB in EBRD ali pa če gremo hipotetično
               na komercialne banke, za kar pa smo povedali, da smo prevzeli iste ročnosti kot nam
               jih zagotavljata banki EB in EBRD, kar pa vemo, da ni uresničljivo. Obrestne mere smo
               pa vzeli takšne kakršne jih nudijo te banke.</p>
               <p>Še vezano kar se tiče donosa na lastniški kapital. Donos na lastniški kapital je
               13,6% in je treba povedati, da to velja ob predpostavki tega, da je financirano na
               strani EB in EBRD v primerjavi, če bi šli na kredite iz komercialne banke pa jasno ta
               donos zažira v tem iznosu, ki je naveden, se pravi 387 milijonov evrov, vendar je
               treba gledati seštevek, to je za čas dobo financiranja 25 let, se pravi, recimo po 15
               milijonov evrov na leto so ti stroški ali pa 14 in nekaj milijonov evrov na leto so
               ti stroški višji.</p>
               <p>Še kar zadeva cene tega projekta. Res je, energetski projekti so imeli, tudi če
               rečemo, da je električna energija bila volatilno, da je bilo volativno blago, tudi to
               blago je volatilno in podvrženo nekim tržnim zakonitostim ponudbe - povpraševanja na
               eni strani, na drugi strani novih tehnologij, visokih izkoristkov, na tretji strani
               trgu cen kovin in tudi te cene so se spreminjale. Zato je vedno treba gledati, prva
               stvar, ki je pomembna, da se primerja približno hruške s hruškami, jabolka pa z
               jabolki. Prva pomembna postavka, ki se redko iz katere dokumentacije vidi, je to, da
               je treba primerjavo delati tako imenovane <q>"overnight cost"</q> ali po domače povedano
               stroškov financiranja se zraven ne sme prištevati. Druga zadeve, ki je zelo pomembna
               je to v katerem časovnem obdobju se je prvič sklenila pogodba na eni strani in na
               drugi strani v katerem časovnem obdobju se je izvedla investicija. Tretja stvar, ki
               pa je močno pomembna je pa dejansko kakšna tehnologija je. Namreč, ti imaš tukaj še
               vedno v uporabi nekaj vrst tehnologij, treba pa je poudariti, da tehnologija bloka 6
               je najvišja možna tehnologija v tem trenutku, z najsodobnejšimi materiali, ker
               termodinamski proces, skozi katerega je omogočeno maksimiziranje izkoristkov, in
               izkoristek je ključen v tem primeru in tako vpliva na zmanjšanje emisij glede na
               enoto proizvedene električne energije, je super kritično področje, nekatere so
               kritično, nekateri imajo premoge, ki so višje kalorični, nekatere tehnologije imajo
               za nižje kalorične tehnologije. In po principu so za nižje kalorične premoge kot so
               ligniti, so ti stroški na enoto inštalirane moči višji. In četrta stvar, ki kje
               pomembna, je pomembna sama lokacija na kateri gradiš nek objekt. Treba je priznati,
               da lokacija bloka 6 je relativno v ozkem prostoru. Če se gleda kje se te tehnologije
               gradijo, recimo v Nemčiji so se praktično na sredi polja gradile. Pri nas ni tako.
               Rudnik je zraven, lokacija, se pravi odvod električne energije je tam zraven. Če bi
               šli to na zelo trato graditi, bi bilo treba vso to infrastrukturo narediti popolnoma
               na novo in bi bili stroški spet na drugi strani. Se pravi, lokacija objekta je
               sigurno optimalna, ker praktično že vse obstoji  na tej lokaciji, od dovoda energenta do odvoda
               energije. In če pogledamo, jaz imam tukaj en primer ene ameriške elektrarne, ki je po
               vseh parametrih praktično identična, po tehnoloških parametrih je praktično
               identična, časovno obdobje je pa mogoče zelo blizu temu, oni bodo pač v letu 2013
               zaključili to investicijo in če pogledamo ceno za ta projekt je 1,7 milijarde
               dolarjev, se pravi primerljivo, ampak še vedno to ne pomeni, primerljivost je ena
               stvar, ampak kakor sem rekel, borba za cente je tukaj borba za milijone in ne glede
               na to, da so to primerljive zadeve, se je treba še vedno v vsak detajl spustiti in ga
               oceniti in pravilno ovrednotiti ter ga zrealizirati v korist investitorja. Upam, da
               sem <stage>/ nerazumljivo./</stage>.</p>
            </sp>
            <sp who="SDT6:ŠirceljAndrej">

               <speaker>MAG. ANDREJ ŠIRCELJ:</speaker>

               <p> Hvala, gospod Janežič. Gospod Tot, izvolite.</p>
            </sp>
            <sp who="SDT6:TotSimon">

               <speaker>MAG. SIMON TOT:</speaker>

               <p> Hvala lepa. Jaz bi poskusil na kratko odgovoriti na ta vprašanja, ki so bila
               postavljena in sicer, kljub temu, da gospoda Jerovška ni, bi mu vseeno odgovoril.
               Seveda, jaz se strinjam s tem, da vse pogodbe je treba zniževati cene in to je
               osnovna naloga investitorja, da dejansko, ko dobi ponudbe na mizo, da se začne
               dejansko racionalno obnaša ti in zniževati cene na vseh področjih, kjer je to možno
               in tudi to izvesti in to je tudi bilo osnovno vodilo celotne skupine, ki je ta
               projekt vodila v zadnjem letu in pol.</p>
               <p>Kar se tiče priprave vode je bila narejena napaka, ni res, da je 9,5 milijonov, kot
               je v tabeli, ker tam je delni seštevek, gre za 7 milijonov, ampak v preostali del je
               vključena amonična voda, ki bo zniževala <stage>/ nerazumljivo/</stage> in oziroma bo en tehnološki
               oziroma nova dodana vrednost tudi na področju novih tehnologij v Republiki
               Sloveniji.</p>
               <p>Kar se tiče gospoda <stage>/ nerazumljivo/</stage>, glede na to, da je že nekaj odgovorov bilo dano,
               jaz se strinjam, se strinjam, da dejansko imamo na izbiro tako imenovan funkcionalni
               ključ oziroma <stage>/ nerazumljivo/</stage>, zagotovo je povsod potrebno sodelovanje investitorja,
               vendar je treba vedeti, da tudi po obligacijskem zakonu tudi pri delu na ključ lahko
               pride dejansko do povečanja in celo ta zadeva pade, če je več kot 10 odstotkov, tako
               da se strinjam, da je bolj racionalno zadevo voditi po pogodbah in seveda biti ves
               čas sto odstotno vpet v posamezne pakete, pa nekaj je treba povedati, vse pakete, ki
               jih sami prevzamemo, avtomatsko, kljub temu, da je znižan fi danes iz 25 odstotkov na
               cirka, če ocenimo 10 odstotkov, je smiselno tudi ta prihranek pridobiti in seveda
               izvesti v korist investitorja oziroma Termoelektrarne Šoštanj.</p>
               <p>Še mogoče to, jaz si vedno dam predstavo, če imam travnik, pa hočem graditi hišo in
               če dam na ključ nekomu, da jo bo izdelal, projektiral in vse naredil, jaz pa kot
               investitor pridem potem na koncu zraven, bo gotovo ta vrednost večja kot pa, če bi
               šel parcialno zadevo sam izvajati.</p>
               <p>Naslednje, gospodu Starmanu bi jaz odgovoril samo tisto, kar ni bilo odgovorjeno in
               sicer, kar se tiče opravljenih del. Veliko del je opravljenih, vemo, da je dejansko
               na kitajskem se delajo prevzemi, delni prevzemi, potem zgrajena je turbina, <stage>/
               nerazumljivo/</stage> je praktično zaključen, generator bo naslednje leto prišel v
               Termoelektrarno Šoštanj, zgrajeno je krožišče, ki je zgrajeno tako, da bo možno teh
               400 ton pripeljati v enem kosu na samo gradbišče in seveda tudi ostala dela so,
               napajalne črpalke, dela se tudi transformatorje v etra 33, kot je bilo že rečeno že v
               zadnji seji in seveda aktivnosti, aktivnosti po vsem svetu potekajo, to gre za
               kotlovske, končuje se montaža primarne konstrukcije, se pravi, to dejansko je v
               višini circa 6 tisoč ton železovja v višino 136 metrov in seveda ta del je zaključen,
               spodaj se pripravljajo sekundarni del jeklene konstrukcije, ki se bo hidravlično
               dvignil na višino 136 metrov in navzdol. Dejansko tudi ostali, bi rekel slovenski
               izvajalci se že  pripravljajo
               in delajo določene zadeve, pogovarja se in projektira se recimo že fasada z načinom,
               kako bo, potem to izdelano. Nič ni preplačano. Dejansko povedati je potrebno, nič ni
               preplačano, nasprotno, zaradi izdanega, ker poroštvo pač ni bilo izdano smo si morali
               izpodbiti celo odlok plačil v višini cirka 90 milijonov, ki zapadejo dejansko v drugo
               polovico leta, ko bomo imeli finančna sredstva zagotovljena.</p>
               <p>Zadnje bi mogoče še komentiral na kratko, ampak ne bi se spuščal z gospodom Rotnikom
               v debato, ker mislim, da je obtoževanje in pa kdo je kaj narobe naredil, prav
               naredil, stvar drugih, in tako jaz mislim, da mora presojati njegovo delo kot tudi
               moje delo ustrezni organi tako za stališča vodenja tega projekta kot za stališča
               vodenje izgradnje upravne stavbe kot tudi napad oziroma pomanjkljivosti, ki so bile
               narejene.</p>
               <p>Samo to bi mogoče poudaril, dejansko pobuda za povečanje kredita EB iz 350 na 550
               milijonov je prišla 14. 12. 2009 iz TEŠ-a, tako da dejansko politika je verjetno bila
               zraven, ampak pobuda je bila dana s strani investitorja. Ocenjujem, da je bilo modro
               takrat narediti, ker dejansko res gre za najbolj ugodni vir financiranje za tako
               vrstne projekte.</p>
               <p>Še mogoče NIP 4. Jaz ne bi dosti komentiral NIP 4, NIP 4 je zgrajen, narejen je bil
               18. avgusta. Banke, ki dejansko spremljajo projekt, vemo da imajo oni najeti, se
               pravi, plačajo ga oni svojega inženirja, ki dejansko bedi nad samim projektom
               izvajanjem projekta in kvartarno presoja stanje projekta in primerjavo s tako
               imenovano NIP 4, ki je bil, mimo povedano moram povedati tudi to, recenzira ne samo
               od ene recenzijske hiše, ampak več recenzij je bilo opravljeno in to je bil edini
               NIP, ki je imel opravljen te recenzije po načinu in zakonodaji v smislu objektov
               javnega značaja.</p>
               <p>Kar se tiče premoga. Premog je, pa bom prebral sklep vlade. Med Premogovnikom Velenje
               in Termoelektrarno Šoštanj morajo biti pred odobritvijo državnega poroštva sklenjena
               pogodba o dolgoročni dobavi lignita po maksimalni ceni iz NIP 4 2.25 evrov na giga
               jul. Te pogodbe so sklenjene, te pogodbe so opravljene in seveda veljajo. Danes ni
               cena 2.9, ampak 2.68 evra. Po končanju projekta, ki ga mislim da zaključujejo na
               Premogovniku tako imenovani nivo izvozni jašek, kjer bomo racionalizirali tako
               vzdrževalna dela kot kadre bo zadeva zagotovo šla v te okvire, ki so predpisani. Jaz
               verjamem stroki in verjamem kolegom iz Premogovnika, da bodo to nalogo izvedli.</p>
               <p>Mogoče še to. Bilo je povedano, kaj smo prihranili. Ja, na sami tehnološki opremi je
               malo možnosti prihrankov, ker dejansko pogodbe so narejene in ne moremo bi rekel
               kupiti pol generatorja, če je bila pogodba podpisana za cel generator ali eden venec
               turbine manj in s tem prihranek. Največji prihranki, ki so tukaj notri navedeni je
               dejansko najbolj kritična to je eskalacija. Eskalacijska formula je bila najbolj
               kritični element v celotni pogodbi. 163 milijonov na 93 milijonov je prihranek in ta
               je v korist Termoelektrarne Šoštanj in zagotovo bo pomenil neko dodatno vrednost.
               Druga stvar. Mislim da smo tudi na montaži naredili določeno zmanjševanje sredstev in
               seveda jih okvirili v okviru NIP 4 tako da dejansko zadeva drži.</p>
               <p>Sedaj za zaključek bi povedal to, da bi res bilo potrebno pošteno, realno oceniti
               zadeve takšne kot so. Bom prebral sklep. Investitor mora opraviti pogajanja z vsemi
               dobavitelji z ciljem znižanja vrednosti NIP 4 1.3 milijarde in jih čim bolj
               približati NIP 3 pri čemer morajo biti v končni oceni v vrednosti vključeni vsi
               stroški. Če smo hoteli vključiti vse stroške in izpolniti ta del je bilo potrebno
               narediti NIP 3 - da smo videli, kateri stroški so tisti, ki jih je treba notri dati.
               Kot v sami tabeli videti, da ni bilo povezovalnega uvoda, ni bilo tehnoloških
               povezav, ni bilo računanja eskalacij, ki je pravzaprav samo denar in ga ne moreš
               prejeti v roke, se pravi, vse te stroške.  V tem primeru, če to gledamo, se pravi, razmerja med NIP 3 in
               NIP 4 je prihranek, ki ga je ta ekipa v zadnjem letu naredila 128 milijonov 886 tisoč
               300 evrov in to je treba realno pogledati. Ne moremo danes reči ne, ker je bilo
               zapisano v NIP 3 takrat, ne vem zakaj pa tudi nisem jaz bil v funkciji odločitve in
               nadzora v Termoelektrarni Šoštanj, 1.1 milijarde brez določenih elementov, ki so
               nujno potrebni za to. Če želimo dokazati in povedati, da so vsi stroški notri
               vključeni, potem je treba to realno oceniti, generalno pogledati in seveda dati na
               mizo vse stvari. Je res tudi to, da je potrebno v primeru, da se to nam ne verjame,
               papirji so, zadeve sedijo na mizi, potrebno jih je gledati strokovno pa res
               upoštevati realna dejstva taka kot so.</p>
               <p>Še nekaj. Tretji sklep. Investicija mora zagotoviti dokončanje projekta po priloženem
               terminskem planu uporabno dovoljenje 15. 2. 2016. To je kriterij, ki ga je zahtevala
               vlada in danes, če bo poroštvo bomo ta kriterij lahko izpolnili. Hvala lepa.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Jaz bom govoril samo glede števil pa glede enega vprašanja.</p>
               <p>Kaj je s to vodo, priprava vode? Ali ta številka drži tukaj notri ali ne?
               <gap n=".."/><stage>/medsebojno pogovarjanje./</stage><gap n=".."/></p>
            </sp>
            <sp who="SDT6:RotnikUroš">

               <speaker>UROŠ ROTNIK:</speaker>

               <p>Gospod Jerovšek je dejansko povezal dve postavke, zgoraj belo, ki ni obarvana, zato
               ker ni, je priprava vode in stališče amonične vode, to gre za dva projekta. Eden je
               vrednosti 1.8 milijona in je pogodba na mizi in je speljana po projektu, oba projekta
               sta speljana, po razpisu v Evropskem uradnem listu.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>To je v redu. Številke držijo?</p>
            </sp>
            <sp who="SDT6:RotnikUroš">

               <speaker>UROŠ ROTNIK:</speaker>

               <p>Številke držijo, zadnja kolona številk drži.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Druga zadeva. Ta pogodba med Premogovnikom in TEŠ-om, ali je nadzorni svet to
               obravnaval?</p>
            </sp>
            <sp who="SDT6:RotnikUroš">

               <speaker>UROŠ ROTNIK:</speaker>

               <p>Je obravnaval, oba nadzorna sveta sta to obravnavala in oba sklepa nadzornih svetov
               oziroma izpisek obeh sklepov sta bila posredovana tako na ministrstvu za
               infrastrukturo.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Imamo ceno milijardo 189 na eni strani na drugi strani je pa nova cena milijarda 300
               in eden milijon in skratka to približevanje je, jaz ga tukaj ne vidim, vse skupaj je
               razlike približno eden milijon pa pol. Kakorkoli že. Verjetno se pa strinjam, da o
               tem moramo povedati tudi strokovne službe Vlade in Vlada kaj sedaj to dejansko
               pomeni.</p>
               <p>Jaz bom sedaj nadaljeval še eden krog. Izvolite, gospod Meh.</p>
            </sp>
            <sp who="SDT6:MehBorut">

               <speaker>BORUT MEH:</speaker>

               <p>Hvala za besedo.</p>
               <p>Jaz se res nisem imel namena oglasiti, ker se mi zdi, da bivši direktorji, ne vem kaj
               naj bi tukaj govorili glede na to, da imamo aktualne direktorje, kajti govorimo o
               projektu in poroštvu. Ker me pa gospod Rotnik neposredno izzval pa mislim, da moram
               tudi jaz nekaj dodati.</p>
               <p>Najprej bi želel povedati, da sem jaz zelo ponosen na svoje delo v Preventu in v
               Muri, da za to delo ni bilo nobene preiskave, nobene ovadbe in mislim, da tudi
               javnost, ki je spremljala moje delo je lahko ugotovila, da kar se je zgodilo v teh
               podjetij se ni zgodilo, zaradi mojih ravnanj. Toliko v pojasnilo tega.</p>
               <p>Drugo. Gospod Rotnik je rekel, da je bil sestanek v septembru, kjer sem mu naložil,
               da mora znižati projekt pod milijardo evrov. Jaz bom prebral, 16. septembra 2009, je
               bil nadzorni svet HSE, jaz sem nastopil mandat 15. septembra 2009, se pravi, eden dan
               prej. Nadzorni svet je pod točko 766/4 sprejel oziroma 767/4 sprejel naslednji sklep:
               "Nadzorni svet družbe HSE se je seznanil s stanjem na projektu Blok 6 in z rezultati
               zaključnih pogajanj z družbo Alstom glede roka dobave, marže dobavitelja, možnosti
               udeležbe, domačih izvajalcev kot podizvajalcev projekta zavarovanja in cene. Nadzorni
               svet družbe ocenjuje, da je bil dosežen pomemben korak pri oblikovanju končne cene za
               glavno tehnološko opremo ter nalaga vodstvu družbe HSE, da z vzvodi, ki jih ima na
               razpolago,  poskuša doseči
               znižanje cene pod milijardo evrov brez stroškov financiranja. Se pravi, to je ta
               resnica in ključni problem pri teh razpravah, da nekdo stalno manipulira s podatki in
               poskuša dokazati svojo nedolžnost, predvsem pa skuša prikazati, da je bil v nekaj
               prisiljen. Moram reči, da ste gospoda Rotnika tule videli, kako nastopa, kako zna
               zagovarjati svoja stališča, in vas sprašujem, kdo bi lahko njega prisilil, da bi
               storil kako stvar proti svoji volji in proti svoji vesti. Vedno bom pa pripravljen,
               to pa sigurno, če bodo preiskovalne komisije, če se bodo preiskovale zadeve, govoriti
               o tem, pojasniti svoja ravnanja. Še enkrat pa povem, da smo bili v nekem obdobju v
               tej zgodbi, danes nismo več, in tudi to je normalno, da se s to usodo vsak od nas
               sprijazni. Lastnik ima pravico zamenjati direktorja in če ga zamenja, potem mislim,
               da je to treba tudi razumeti, ne pa poskušati v javnosti se prikazovati kot neka
               žrtev določenih situacij. To je življenjsko, to je življenjsko v podjetjih in to se
               je treba tudi naučiti sprejeti. Hvala.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Gospa Marija Plevčak, izvolite.</p>
            </sp>
            <sp who="SDT6:PlevčakMarija">

               <speaker>MARIJA PLEVČAK (PS DeSUS):</speaker>

               <p>Hvala za besedo.</p>
               <p>Iz celotne razprave, ki je v veliki meri tehnična, sama sicer nisem v tej stroki
               usposobljena, ugotavljam, da je pri tem projektu zelo veliko nesoglasij, različnega
               tolmačenja in na koncu koncev verjetno tudi nekaj nepravilnosti, za katere pa
               smatram, da bodo preiskane. Za to imamo potrebne službe in mislim, da v to smer ne bi
               razpravljala.</p>
               <p>Me pa skrbi, glede na to, da je država lastnica teh objektov, zakaj ni pravočasno
               posegla v delovanje, v kontrolo, ker pri taki številki, o kateri zdaj govorimo, se mi
               zdi, da je to skrajno nedopustno. In mislim, da je del odgovornosti tudi na vladah v
               letih 2004-2008 in od 2008 do danes, tudi tam je treba iskati odgovornost, ampak
               direktno, ne samo tiste globalne, <q>"ja, ta vlada je..."</q> Ne, v tej vladi so ljudje s
               priimki in imeni. In tu je treba narediti enkrat dokončno konec.</p>
               <p>Drugo, kar me zanima: Kako in v kakšni meri trenutno Termoelektrarna Šoštanj
               nadomešča izpad električne energije v hidrocentralah? Če se peljete, vidite, koliko
               je vode. Kako te delujejo, kakšen je ta procent glede na zdajšnje pomanjkanje vode.
               In to se nam bo dogajalo, saj vidimo, v kakšnih časih smo in kaj to pomeni.</p>
               <p>Zanima me tudi tendenca, ki je bila sicer omenjena, pa jo tudi jaz nekako opazujem
               preko vseh razprav, preko medijev, ki se oglašajo, kdo ima tu interes v Vladi, da bi
               se to stvar začelo privatizirati. Mislim, da so tu velika sredstva, finančna,
               dobički, to moramo priznati, in da moramo tu enkrat dokončno reči, to je v lasti
               države in tega se ne bo prodajalo! </p>
               <p>In še naslednje, kar predlagam. Sem iz Savinjske, poznam kolikor toliko ta objekt,
               ker sem se že nekajkrat peljala tam mimo, predlagam, da se člani odbora enkrat
               odpravimo in pogledamo to stvar. Zdaj govorimo nekaj v prazno, vidimo po televiziji,
               treba pa je to videti v naravi, si pogledat. In napravimo strokoven ogled tega
               objekta, pa boste videli, kaj to predstavlja.  Mislim, da je to skrajno neodgovorno od nas vseh. Raziskave
               in preiskave se pa lahko vršijo tudi po našem pristopu oziroma naši besedi <q>"da"</q>
               poroštvu in se bo potem ugotavljalo v mirnih vodah, kaj je kdo zakrivil. Ampak kaj je
               zakrivil z imenom in priimkom z dokazi. Ne moremo se pa zdaj izigravati, pa nekaj
               razpravljat za nazaj kaj je bilo, če bi bilo in ko bi bilo. Gospod Rotnik je dobro
               prikazal tisti del v katerem je vodil. Druga stran spet, ampak kaj je pa resnica
               nekje vmes, bomo pa raziskali. To je moj prispevek. Jaz se nagibam k temu in bom
               poroštvo podprla.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Gospa Patricija Šulin, izvolite.</p>
            </sp>
            <sp who="SDT6:ŠulinPatricija">

               <speaker>PATRICIJA ŠULIN (PS SDS):</speaker>

               <p>Predsedujoči, hvala za besedo. Jaz sem zadovoljna, da imamo danes pravzaprav tukaj
               eno vrsto tudi soočenje na tej seji in sicer trenutno vodilnih in bivših vodilnih TEŠ
               in HSE. Pa tudi sama sem naredila eno primerjavo prejšnjih razlag, današnjih in sem
               tudi primerjala dokumente, ki so nam bili na voljo na prejšnji in na današnji seji in
               tudi mislim, da je potrebno, da se razčistijo nekatere stvari, zato smo tudi danes
               ponovno tukaj.</p>
               <p>Tudi te različne številke, ki jih imamo ves čas pred seboj. Danes smo dobili še eno
               razpredelnico, ki se spet v nekem delu razlikuje od prejšnjih, se moramo vprašati
               generalno, ali je TEŠ 6 voden v duhu dobrega gospodarja. Če razumem zdajšnjo Vlado,
               ki je ocenila tudi to visoko stopnjo tveganja tega projekta. Saj s tem se verjetno
               vsi strinjamo, da je ta stopnja res velika. Je dala tudi nekatere pogoje, ki so bili
               danes že nekajkrat omenjeni in to so znižanje vrednosti iz NIP 4 na NIP 3. In zato
               tudi razumem skrb Vlade, da jo pri vsem tem tudi njo verjetno skrbijo te
               številke.</p>
               <p>Gospod Tot, vi ste zadnjič govorili, na prejšnji seji, da ste pravzaprav že februarja
               vedeli za te pogoje Vlade, ki so vam bili dani, pa ste se vendar odločili drugače
               oziroma niste pristali in sprejeli te odločitve Vlade, če sem vas prav razumela. Ste
               pa tudi dali preveriti te številke pri dveh neodvisnih institucijah. Pa me zanima,
               kdo so te neodvisne institucije, v kolikor to ni poslovna skrivnost seveda, bom to
               razumela, da mi tega ne morete povedati. In koliko so te študije stale? Ker, če sem
               zadnjič pravilno razumela, je samo polovica ene izmed študije, mogoče ne te, mogoče
               katere druge, stala 250 tisoč evrov. To je zame ogromna številka, tudi pri tako
               velikem projektu, razumem pa, da pri takih študijah sodelujejo strokovnjaki iz
               različnih strok. tudi vse te študije so včasih tudi zavajajoče. Na to je vsak od nas
               že naletel verjetno mnogokrat, ker če samo en podatek o študiji spremenimo ali
               zamenjamo, potem pridemo do popolnoma drugega rezultata. Jaz se tudi danes sprašujem,
               če je to res kar pravijo, da je matematika eksaktna veda, in da številke ne lažejo.
               Ne vem no, danes imamo tukaj za iste projekte nekaj različnih številk, različnih
               trditev itn., in verjetno je s tem nekaj narobe. Sedaj kje, ne bom sodila. Tudi kdo
               ima prav in kdo ne, ker tudi nisem za to poklicana. Bi pa želela postaviti nekaj
               vprašanj pravzaprav bivšemu in sedanjemu vodstvu TEŠ in HSE. Če primerjam prvi
               dokument, ki smo ga dobili s strani TEŠ in HSE, vidimo da je bil  NIP 2 v vrednosti milijarda 400, NIP 3 pa
               milijarda 100 in nekaj, ste bil pa vi, gospod Rotnik takrat vodilni Teša in vidim, po
               hitrem izračunu, da ste v roku 7 mesecev prišli iz marca 2009 na oktober 2009, da se
               je vrednost te investicijske vrednosti bloka 6 znižala za 240 milijonov in da so se
               znižali predvsem stroški financiranja, investicijski stroški in stroški opreme.
               Kasneje pa v avgustu 2011 so se taisti stroški zopet povečali in je investicijska
               vrednost tega bloka ponovno skočila na milijardo 300. To se pravi, vlada zahteva, da
               ta avgustovska vrednost, kar pomeni NIP 4, se jo popravi na NIP 3 in me zanima, ali v
               letu 2009 je bila vlada o tem obveščena, o tem znižanju cen, ker če je bila, potem bi
               morala reagirati, tako za znižanje, kot kasneje za zvišanja vrednosti tega bloka
               6.</p>
               <p>Zdaj ta nova razpredelnica, ki pa smo jo danes dobili na mizo, spet če pogledamo na
               hitro številke in če gospod to odgovorite, da ste v tem korigiranem NIP-u 3 uporabili
               nekatere podatke iz NIP-a 2, potem sprašujem, zakaj po ponovni oceni NIP-a 2, ponovno
               naračunana vrednost NIP-a 2 zraste za 5 milijonov in pol. Želim samo povedati, da se
               te številke za iste zadeve, za iste projekte se spreminjajo. In verjetno imajo tu nek
               vpliv zagotovo tudi finančni in drugi stroški, verjetno pa samo obljuba države v letu
               2010 po poroštvu pa verjetno takega vpliva ta zadeva na to nima. Skratka, kot nekdo,
               ki je v financah delal več kot 15 let vem, da ko prihaja do tako velikega razkoraka,
               to se pravi, govorimo o 240 milijonih, o 5 in pol milijonih, to so velike številke,
               zagotovo je nekaj narobe in se bojim, da tudi danes ne bomo dobili nekega pravega
               odgovora na to. Hvala.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p> Hvala vam. Vprašanja si bodo gospodje zabeležili, gospa Petavar Dobovšek Damjana,
               izvolite.</p>
            </sp>
            <sp who="SDT6:PetavarDobovšekDamijana">

               <speaker>MAG. DAMJANA PETAVAR DOBOVŠEK (PS SDS):</speaker>

               <p> Hvala predsedujoči za besedo, tudi z moje strani lep pozdrav vsem prisotnim.</p>
               <p>Tudi sama sem prepričana, da je prioriteta vsakokratne vlade od začetka projekta
               dalje samooskrba z energijo. Pa če tudi so bile vmes proslave ob dnevu državnosti.
               Torej, prioriteta je samooskrba z energijo in tudi sedanja vlada je jasno izkazala
               svoj interes s samooskrbo v primeru Teša, postavila pa je 5 pogojev in eden izmed teh
               pogojev ni izpolnjen. O tem je govorila kolegica Šulinova, ta razkorak med cenami.
               Gospod Rotnik je govoril, da obstajajo še vseeno scenariji a, b, c in tako naprej,
               predvidevam, da je tu še neka rezerva. Dejstvo, da sedanja Vlada postavila pogoje in
               to torej ta pogoj zaradi cene na nivo NIP 3 zaradi razloga, ker se zaveda tveganja v
               primeru dajanja poroštva, bi pa se ponovno preusmerila na prejšnjo sejo, torej 21.
               junija, ko sem postavila vprašanje v zvezi z Alstomom, ali je zavezanec za plačilo
               davka od dohodka pravnih oseb ali ne. Dobila sem napačen odgovor, dobila sem odgovor,
               da je zavezanec za davek na 
               dodano vrednost, to je pa nekaj drugega.</p>
               <p>Torej, po Zakonu o davku od dohodkov pravnih oseb je zavezanec za davek tudi
               nerezident, in sicer od dohodkov, ki imajo svoj vir v Sloveniji. Po določbah istega
               zakona je poslovna enota nerezidenta kraj poslovanja, za poslovno enoto pa se šteje
               tudi gradbišče, projekt gradnje, montaže ali postavitve ali nadzor v zvezi z njimi,
               če dejavnost oziroma posli trajajo dlje kot 12 mesecev. Po mojih podatkih projekt
               gradnje oziroma gradbišča traja dlje kot 12 mesecev. Ampak se mi poraja določena
               dilema v zvezi s časovnimi termini. Prej je tudi gospod Rotnik omenil za tiste, ki se
               nekako spoznajo na finance, so določeni termini v letu, ko je treba oddajati
               obračune, v konkretnem primeru tudi obračun davka od dohodkov pravnih oseb. In glede
               na to se mi tudi poraja dilema glede na prikazano znižanje marže. Po NIP-3, po tej
               metodi, <q>"Cost+Fi"</q> metoda, pri čemer se pribitek znižuje s 25% na 10%, glede na to
               tabelico, ki smo jo dobili, torej, ali to pomeni, da Alstom glede na našo veljavno
               zakonodajo postane zavezanec po 12 mesecih, torej v primeru, da ni bil 12 mesecev
               prisoten, pa da bi sedaj, ko bi bil po poteku 12 mesecev po naši zakonodaji
               potencialni zavezanec za davek od dohodka pravnih oseb, sedaj izogiba razliki plačila
               davka od dohodka pravnih oseb.</p>
               <p>Dobili smo tudi informacijo, glede na to, da bi bil presečni datum podpis pogodbe za
               montažo, smo dobili od gospoda Tota tudi danes jasen odgovor, da pogodbe za montažo
               sploh ni in da ni bila podpisana, da je ni. To pomeni, tega datuma ni. In če prav
               razumem, potem tudi zavezanosti za plačilo davka od dohodka pravnih oseb ni. Poraja
               se mi to vprašanje in želim jasen odgovor, ali je Alstom zavezanec za plačilo davka
               od dohodkov pravnih oseb, ne DDV. Če je, od kdaj je prisoten na slovenskem trgu. In
               končno, točen odgovor, ali je podpisana pogodba za montažo glavne tehnološke opreme z
               Alstomom ali ne, ker je to ključno za to, da vemo, ali je zavezanec za davek od
               dohodka pravnih oseb ali ne. In končno, država sigurno je zainteresirana, da od
               nekoga, ki za tako visok znesek dobi plačilo, dobi tudi pravično plačilo davka na
               dodano vrednost. Hvala lepa za odgovore.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Gospod Brulc, izvolite. Se opravičujem, gospod Gašpar Gašpar Mišič, potem gospod
               Brulc.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa, predsednik.</p>
               <p>Jaz bi tako vprašal, ker bi se navezal na kolegico, ki je imela prej izvajanje, ali
               ste pri vodenju projekta TEŠ 6, gospodje, spoštovali zakon, bi bilo z eno besedo
               vprašano pa z enim stavkom - ali ste spoštovali zakon? Ker vse to, kar vas je
               kolegica vprašala, temelji na veljavni zakonodaji Republike Slovenije. In če ste,
               potem je v redu, če pa niste, ste pa kršili zakon in za kršenje zakona sledi
               odgovornost.</p>
               <p>Imam vprašanje za gospoda Janežiča, da mi dopolni svoj odgovor, in sicer, ali je
               oziroma ali bo projekt rentabilen glede na strošek, torej na ceno, ki nas bo oziroma
               vas bo stala, in ali bo potem normalno ta stroškovna cena pokrivala oziroma ali bo
               konkurenčna oziroma ali bo ta projekt s svojo proizvodnjo električne energije
               konkurenčen na trgu, dolgoročno - ne odgovorite mi, za en teden ali štirinajst dni,
               kaj se bo dogajalo, ko nihajo cene lahko tako ali drugače. Vendar mislim, da so cene
               električne energije več ali manj nekako stabilne in v nekem daljšem obdobju se to da
               lepo izračunati oziroma strokovnjaki, ki se ukvarjate s tem področjem, bi to morali
               obvladati in  poznati še
               preden ste sklepali kakršno koli pogodbo, ne vem katerega leta nazaj.</p>
               <p>Vprašanje za predstavnike Alstoma<stage>(?)</stage> kot sem razumel, so danes z nami. Če imajo
               simultani prevod naj jim to nekdo prevede in sicer zanima me, gospodje iz Alstoma ali
               ste pripravljeni znižati ceno iz predvidene 1,3 milijarde in za koliko v primeru, da
               se država odloči dati poroštvo glede na to, da gre za prvovrstno garancijo države me
               zanima ali ste pripravljeni to ceno znižati in za koliko, če ste pripravljeni. Tako
               se bomo tudi lažje odločali, če dobimo odgovor pred glasovanjem. Mislim da je bila to
               tudi ena izmed zahtev vlade potem pa mislim, da bi Vlada morala pri temu projektu,
               sedaj ko se dogovarjamo nekaj časa že to traja v temu sklicu imenovati svojega
               izvedenca, ki bi nekako pregledal vso to dokumentacijo ne samo da od vas zahteva
               dostavite nam te in te podatke da vidimo kako to poteka oziroma nekdo bi moral
               skenirati, iti zadevo skozi in dejansko opraviti neke vrste hitro revizijo,
               strokovnjaki se na to spoznajo in to lahko tako hitro ugotovijo ali je ta igra
               številk realna ali pa ne.</p>
               <p>Drugače pa vprašanje za politike, vse politike, za to vlado in vse prejšnje vlade, za
               menedžerje, profesorje in akademike kaj je to odgovornost? Kaj pomeni prevzeti
               odgovornost, nositi odgovornost, biti odgovoren in na koncu odgovarjati za svoja
               dejanja. Očitno se je ta termin oziroma ta beseda v slovenskem prostoru izjalovila,
               oziroma zbledela in na koncu koncev kar nekako vsi govorimo o odgovornosti,
               odgovoren, ne bom prevzel odgovornost, bom prevzela, ne bom prevzel, kako in kaj ne
               bom čez toliko let da se moje ime pojavi, da sem jaz bil tam in tam ali pa bila. To
               ne<gap n="..."/> Veste kaj, kaj imamo mi od tega? Kaj imajo državljani in državljani od teh
               besednih zakladnic o odgovornosti, če niče v tej državi za božjo voljo je odgovarja.
               Plačamo pa vsi. In to je moje vprašanje, naj bi na naših šolah in fakultetah uvedli,
               jim svetujem in predlagam, obvezen predmet od odgovornosti, o družbeni odgovornosti.
               To očitno manjka, to se je v temu prostoru izgubilo. Ne poznam nobenega primera, da
               bi nekdo v tej državi resnično odgovarjal za te velike projekte, vem pa, ko govorimo
               veste kaj je to milijarda tristo milijonov, milijarda? Pa to je toliko denarja, da če
               ga daste v to sobo skupaj mislim da ne bi prišlo notri. Mislim, to je denarja
               ogromno.</p>
               <p>In mi dejansko zdaj, in tam kjer je ogromno denarja je tudi ogromno pijavk, sesalcev,
               takšnih in drugačnih, ko zabijejo svoj rilec in pijavko oziroma cevke od spodaj da
               niti ne vidiš, podtalno in enostavno denar kopni, ne vidiš pa kdo ga sesa. Tako je
               tudi pri temu projektu in še pri mnogih drugih projektih v zgodovini Republike
               Slovenije.</p>
               <p>Zato normalno, da smo vsi ogorčeni in vsi smo nekako nejevoljni ko se o tem
               pogovarjamo. Trenutno je zdaj to TEŠ 6, ta projekt, ki ga sicer v šaleški dolini
               podpirajo, okoljevarstveniki ga ne podpirajo, ker je zavožena situacija, ker
               onesnažuje, kljub temu da imamo tam neko, smo imeli zdaj neko konferenco v Riu pa se
               pogovarjajo o zelenem okolju, o zeleni tehnologiji in tako naprej, po drugi strani pa
               mi rinemo v neko zato, ker imamo premog, dajmo, potem je to najlažje da ohranimo.
               Zavoljo ohranitve delovnih mest dejansko se uničujemo. Sami sebe dobesedno tlačimo
               nekam kamor se ne bi smeli. Potem so pa tam nekje tam kjer piha burja kjer imamo
               veter in tako naprej, vetrne elektrarne, tam smo pa proti, ker se bojimo, da se ptič
               ne zaleti v list od propelerja. Od vetrnih elektrarn. Lepo vas prosim, pa mi se
               moramo odločiti kaj je boljše za nas, za to življenje. Mi se ne znamo enostavno
               odločiti kaj je za to državo dobro in za to družbo. Enostavno se sprenevedamo in
               igramo s priložnostmi in možnostmi in vsaka priložnost zamujena ne vrne se nobena.
               Danes rešujemo, tukaj gasimo<gap n="..."/> Jaz dobesedno v temu sklicu se imam za gasilca.
               Drugič bom prišel v gasilski opremi na sejo zato, ker sem gasilec. Sem gasilec, ker
               gasimo požar izpred vseh teh let za nazaj, dobesedno vse vlade. Tukaj se pogovarjamo,
               postavljamo  vprašanja, vlada
               ta, vlada tista, ne stojmo govoriti vlada ta, vsi skupaj pri konkretnem projektu Teš
               6 so danes dali glavo kot noj v pesek, ampak ritka gleda ven, ljudje božji, tudi če
               glave ne vidimo. Dobesedno. Tako pač je. Ampak to je žalostna ugotovitev, res, da je
               malček tudi smešna, ampak hkrati tudi žalostna.</p>
               <p>Nič, gospodje, dajte mi samo odgovoriti, predvsem pa je moje vprašanje to, za
               gospodje z Alstroma, da mi odgovorite, če ste pripravljeni znižati ceno, za koliko, v
               kolikor vam država da prvovrstno garancijo poroštvo. Hvala.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG ANDREJ ŠIRCELJ:</speaker>

               <p> Hvala vam, gospod Gašpar Gašpar Mišič, sedaj je na vrsti gospod Brulc, Mirko
               Brulc.</p>
            </sp>
            <sp who="SDT6:BrulcMirko">

               <speaker>MIRKO BRULC (PS SD):</speaker>

               <p> Lepo pozdravljeni. Jaz nisem član tega odbora, ampak v medijih in prebranem
               gradivu, marsikaterem, zdaj vem že ogromno o gradnji termoelektrarne, čeprav nisem ne
               strokovnjak in vidim da danes tukaj mnogi, ki smo politiki, nismo strokovnjaki,
               razmišljamo pa kot veliki eksperti, in zahtevamo neke podatke, ki meni ne pomenijo
               nič, toliko ton železa, lepo je slišati, za osebno informacijo je to zanimivo,
               koristi mi pa nič ne. Če kolega Gašpar misli, da bo danes nekdo rekel, kdo ne dela v
               skladu z zakonom, ali pa da bodo Alstromovci povedali, ja, 100 milijonov vam šenkamo,
               pa gremo narazen, to niso resne razprave.</p>
               <p>Poglejte, jaz podpiram ta projekt, ker druge poti ni. Gledam rezultate onesnaževanja
               zraka, bežite v Novo Gorico, nimamo termoelektrarne, imamo bajno ozonsko luknjo,
               obremenjuje nas promet in industrija v Padski nižini in imamo slabši zrak kot pod
               termoelektrarno. To so resnice in tako je. Danes razpravljati o tem, hidroelektrarne,
               pomanjkanje, mene so pred leti seznanili, tudi nisem vedel, ogromno snega je bilo v
               hribih, Soča ni imela vode, sneg je pa tudi skopnel, kam je ta voda šla, so rekli,
               izhlapela je. Se pravi, hidroelektrarne imajo tudi problem, kot je kolegica rekla in
               tako dalje. Taka znanja pač dobivamo na takih zasedanjih in sestankih, pa se zelo
               strinjam s kolegom Presečnikom, da danes res nima smisla govoriti vse za nazaj, tudi
               ta soočenja med sedanjim direktorjem in bivšim direktorjem, tega smo siti že po TV
               programih in podobno. Mi se moramo odločiti, ali damo poroštva ali ne, ali je NIP 3
               pri tisti milijardi 180 milijonih ta pravi ali ne, jaz ne morem tega reči. Jaz bi
               podpisal, če vlada doseže in ima eksaktne številke, da lahko zgradijo to
               termoelektrarno za 900 milijonov ali 800, kot je tukaj govoril kolega. Saj smo vsi za
               čim cenejšem, ampak nekje je realnost in jaz verjamem tem pobarvanim zadevam, ker mi
               drugo ne preostane in se strinjam s kolego Mišičem in z drugimi, naj organi pregona
               in očitno delajo na tem, ugotovijo, če se je kdo okoristil, naj pač nese porcijo,
               tako je, tako bi moralo biti. Ampak mi danes o tem ne bomo odločali, odločali bomo o
               poroštvu in da zavržemo to možnost, da nam Evropska banka, vemo katera, ponudi po
               najboljših ugodnih pogojih posojilo in tako dalje, da ne ponavljam, kar je bilo
               povedano, potem smo pač nerazumni. Nerazumni. Poti nazaj ni, na tem objektu ne moremo
               zgraditi trgovine Mercator ali ne vem kaj, tudi telovadnice ne, tudi bazena ne, se
               pravi, bo termoelektrarna, ampak s stroški blaznimi ali pa še vedno z zelo velikimi,
               ampak nekimi normalnimi.</p>
               <p>Jaz ne mislim, da ta razprava ni bila potrebna, marsikaj se je razčistilo, ne samo
               danes, ampak vse te dni, do nekaterih novih pogledov smo le prišli, se pravi, je bila
               koristna, ampak danes  mislim
               predsedujoči, bi lahko zadevo premaknili, razmišljali o tem ali gremo na glasovanje
               ali ne in potem v plenarnem zasedanju dobimo še kakšno informacijo. Jaz bom za
               poroštvo temu projektu glasoval za. Hvala.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Želi besedo gospod Igor Šalamun, državni sekretar na Ministrstvu za
               infrastrukturo in prostor. Izvolite.</p>
            </sp>
            <sp who="SDT6:ŠalamunIgor">

               <speaker>DR. IGOR ŠALAMUN:</speaker>

               <p>Hvala lepa gospod predsedujoči, spoštovane poslanke, poslanci, vsi prisotni.</p>
               <p>Zdaj, kot prvo bi želel povedati, da že na prejšnji seji, prekinjeni seji je gospod
               minister obširno podal stališče Vlade in resornega ministrstva glede tega projekta
               lahko poudarimo še enkrat, da Vlada podpira ta projekt in da Vlada ve kaj
               termoelektrarna Šoštanj pomeni za stabilno, zanesljivo oskrbo republike Slovenije z
               električno energijo. Bi pa želel tukaj kljub vsemu poudariti nekaj, da se ponovno ne
               vzpostavljajo neke določene zmote, glede na obtožbe, ki smo jih slišali od določenih
               poslancev. Zakon o poroštvu je bil vložen 2. 2. 2012, vsaj tisti datum ima in je
               tudi, jaz imam pred seboj Državni zbor ga je prejel 2. 2. 2012.</p>
               <p>Vlada je bila, ta Vlada je bila imenovana 10. 2. 2012, to pomeni osem dni po vložitvi
               zakona. Lepo prosim, osem dni po vložitvi zakona, to pomeni da zakon je bil vložen
               preden je bila vlada sploh imenovana. Toliko, da ne bo več, kdo je cincal pa kdo ni
               cincal, cinca lahko kdo drugi. Toliko.</p>
               <p>Po imenovanju je Vlada 23. 2., to je trinajst dni po imenovanju, sprejela stališče o
               temu projektu, to pomeni da je reagirala zelo hitro in od tega stališča ni odstopala
               in je lepo povedala pod kakšnimi pogoji, realnimi pogoji, podpira projekt. Pet
               pogojev je dala, ki se ji zdi smiselno, da se projekt podpira in to je to. Zdaj,
               veliko poslancev je že povedalo kako bo glasovalo, to je relevantno kaj si Vlada
               misli o tem, res pa je, da boste poslanci odločali o tem ali boste sprejeli zakon ali
               ga ne boste sprejeli, to ne odloča Vlada, to odločajo poslanci. In glede na
               najnovejše podatke, ki smo jih dobil, glede na pismo, ki nam je bilo posredovano tudi
               s strani podjetja Alstom bo resorno ministrstvo zaprosilo TEŠ d.o.o. za določena
               dodatna pojasnila, da se podatki iz dokumentov uskladijo in da dobimo določene
               podatke še kako v bistvu, kaj je v resnici in kaj ni in kako to obravnavati. To je
               stališče resornega ministrstva.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Prosim?</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Replika.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Repliko imate? Ampak res repliko zaradi teh<gap n="..."/> Izvolite, gospod Kavtičnik.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa.</p>
               <p>Zelo vesel sem, da sem slišal tudi gospoda Šalamuna, ki je bil seveda tudi član
               nadzornega odbora. Poglejte, ja, res je, ker nam ni bilo vseeno kaj se bo dogajalo s
               tem projektom smo poslanci vložili Zakon o poroštvu zaradi tega, ker smo želeli da
               vlada hitro odreagira. Vlada bi lahko odreagirala in to vi dobro veste tako, da bi
               dala svoj zakon in bi se ta zakon seveda potem umaknil. Svoj zakon kjer bi dala jasno
               vedeti, da želi na temu področju nekaj naerditi. In v temu zakonu bi lahko seveda
               tudi napisala kaj želi, vse to čemur smo priča danes. To, da se tako odlaša, da se
               seveda  pritiska s ceno, in to
               javno, namesto da bi se pogovarjali - vemo, kje pogovori potekajo. Pogovori z
               investitorjem, kjer ima seveda Vlada veliko možnosti in priložnosti, da udejanja
               tisto, kar želi, z izvajalcem bi lahko potekali na tistih strokovnih sestankih, ne pa
               tu pred nami, v javnosti, v časopisih in tako naprej. Jaz se samo bojim, če se tako
               pritiska, da se cena znižuje, da ne bi to šlo v škodo varnosti tega objekta in s tem
               posledično tudi varnosti za zdravje ljudi, ki tam živijo, in nevarnost okolici. Vlada
               bi torej lahko svoje naredila, če bi imela resen namen.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala za vaše mnenje, gospod Kavtičnik. Tu moram dodati še svoje mnenje glede tega,
               kar je bilo ravnokar povedano, da glede na datume, ki so bili povedani, in če gremo
               še malo v preteklost, pa zdaj ne bi šel v leto 2009 in tako naprej, so bili pa tam
               veliko večji časovni razponi. Tako da tu moramo upoštevati vključno s tem odborom, da
               dela odgovorno, dela tisto, kar mora, seveda zaradi tega, ker dejansko imamo rok
               31.7., ki je ključni rok za vse te zadeve. Tu moramo pa na drugi strani biti
               odgovorni tudi pri tem, da želimo čisto sliko. Vemo, da glede vseh postavk danes vsaj
               jaz ne morem reči, da je glede vseh postavk čista slika. In tudi ta razprava kaže, da
               te čiste slike ni, vsaj pri nekaterih poslankah in poslancih. Tako da moram reči,
               tudi če se ali pa če se ne strinjate ostali, da te čiste slike ni in to zdaj
               razčiščujemo.</p>
               <p>Glede na čas, ki ga imamo, in glede na še prijavljene razpravljavce ter glede na
               rezervacijo sob, vas moram obvestiti, da je ob 12. uri ta soba zasedena, bila je že
               vnaprej, zato naredimo kratek odmor in nadaljujemo razpravo v velikem salonu
               Državnega zbora ob 12. uri, kjer je tudi možnost sejo zapreti za javnost.</p>
               <p>Tako odrejam odmor za 20 minut, ob 12. uri pa bomo razpravo nadaljevali.</p>
               <p><stage type="time">(Seja je bila prekinjena ob 11.40 in se je nadaljevala ob 12. uri.)</stage> 
               </p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovani kolegi in kolegice! Predlagam, da nadaljujemo s sejo. Mi smo zaključili en
               del. Ne vem, če smo sklepčni.</p>
               <p>Smo sklepčni. Dobil sem podatek, da smo sklepčni. Sedaj bi prosil gospoda iz
               civilnega združenja, gospoda Vilija Kovačiča, da pove, prijavil se je na razpravo.
               Ravno tako gospod Miroslav Gregorič, gospe Nine Štros pa ne vidim danes tukaj.
               Izvolite gospod Kovačič, čim bolj strnjeno.</p>
            </sp>
            <sp who="SDT6:KovačičVili">

               <speaker>VILI KOVAČIČ:</speaker>

               <p>Jaz sem si nekako izposloval deset minut. Upam, da bom v desetih minutah to povedal.
               Bom kakšno stvar tudi ponovil, kot sem jo že, ker tukaj so vsi, ki so govorili do
               sedaj, marsikaj ponavljali. <stage>/nerazumljivo/</stage> tudi nam kaj dovoljeno. Govorim bom
               stališča, da se razpravlja o napakah v projektu, ne pa o tem, da je sam projekt
               napaka. Za nas je poroštvo toliko važno kolikor pomeni en korak k zaustavitvi
               projekta. Kajti, če poroštva ne bo, projekt ne more vzdržati na komercialnem trgu. To
               so že sami povedali. Kaj pa po drugi strani kaže, da tvegano je za banke, tveganje za
               davkoplačevalce pa nihče ne upošteva. Banke znajo izračunati in zato se v tej zgodbi
               stalno izogiba privatnemu investiranju. Nekaj bom pa še rekel o tem privatnem
               investiranju. Širijo se govorice, da če TEŠ 6 ne bo, bo to prvi korak k  privatizaciji slovenske
               elektroenergetike. To ni res, to se da tudi organizacijsko rešiti na drug način, da
               se zaščiti določene stvari, določene objekte, določene veje energetike. Ampak ravno
               to je res, da če bo projekt zaživel, bo prinašal zelo visoke stroške in nobenega
               dohodka, razen seveda, to je pa rešilno za vse dosedanje ravnanje v zvezi s tem, to,
               da se bodo cene elektrike višale. Zato so si gospodje iz tega lobija tako krčevito
               prizadevali, da ostane gospod Križanič v svojem času in da je bil inputiran v ta
               projekt gospod Lahovnik. Glejte, danes ponavljamo zgodbo, ki bi morala biti že leta
               2010. Leta 2010 smo si kot civilna iniciativa zelo prizadevali, da bi gospod Pahor,
               ki je celo obljubil, da bo šlo jeseni to v parlament, to dejansko storil, ampak ni.
               Po vodenju projekta do poletja leta 2010, ko se je že nekaj denarja zapravilo, je bil
               avgusta na obisku v Šoštanju gospod Križanič. Gospod Križanič je zatrdil takrat: <q>"Ne
               bomo iskali poroštva, dogovorili smo se z banko EBRD, poroštvo bomo iskali šele v
               drugi fazi projekta."</q> To se pravi, načrtno trošenje denarja in namen je bil
               pripeljati zadevo tako daleč, da bodo stroški za poslance, ki tega ne morejo
               preveriti, tako veliki, da se bo zdelo, da povratka ni. Vendar mi pravimo, da
               povratek je. Danes se sprašujejo, ja, rabimo ta TEŠ 6 zaradi tega, ker rabimo
               elektriko. Ja, od kje jo dobivamo? Dobivamo jo iz vtičnice, ki je napajana tudi iz
               TEŠ, in nič drugega nočemo, kot da se alternativna varianta, ki je v posodobitvi
               bloka 4 in 5, enakopravno upošteva. Kajti to, kar je bilo do zdaj, je bila strokovna
               diverzija, ki je bila potem tudi, kako bi rekel, zaščitena z nemožnostjo javnega
               dostopa. Torej, tiste študije niso upoštevale tega, da se po analizah iz rudnika
               splača ta premog komercialno izrabljati za energijo do leta 2028, to so njihove
               lastne študije. Mi smo te analize uporabili in smo ugotovili, da do te dobe bi še
               nekako šlo, to bi se skladalo potem tudi z našo energetsko vizijo, da postopno
               preidemo na nizkoogljično družbo. Ampak to, kar me najbolj skrbi, danes rabimo TEŠ 6
               zato, ker rabimo elektriko, in je to najbolj nora trditev. Kdo pa od tistih, ki
               izpodbija TEŠ 6, govori, da ne rabimo elektrike iz TEŠ? Nobeden! Nobeden. Ampak
               zahtevamo in zavzemamo se za to, da se sooči stroka, dejanska stroka, neplačana
               akademska stroka in ne vem kaj še vse, ampak na javni sceni, ne tako, po nekih
               kuloarjih in pritiskih.</p>
               <p>Zato predlagam danes v imenu civilnih iniciativ, da se pred drugim branjem, če bo do
               njega prišlo - upam, da ne bo prišlo, opravi javno predstavitev mnenj. Te
               predstavitve mnenj ni bilo še nikoli v Državnem zboru. Zamenjuje se Državni svet z
               Državnim zborom. Bil sem na Državnem svetu, ampak tam sta bila največ dva poslanca,
               nikakršnega zanimanja. In zelo sem bil razočaran, da se je na zadnjem zasedanju tega
               odbora izglasovalo 10 proti 5, da ta predstavitev ni potrebna. To je popolna
               neodgovornost, da lahko poslanci tak sklep sprejmejo. Kako naj odločajo brez soočenja
               argumentov nasprotnih strani 
               ne to, s čemer nas časopisi zalagajo, ampak to, tudi neodvisna stroka, ki še, hvala
               bogu, obstaja zastopa. Ta rešitev je popolnoma drugačna kot je danes, zato smo mi
               proti poroštvom, ker smatramo, da je to začetek zapiranja tega projekta.</p>
               <p>Sedaj, zadeve govorijo o nekih spomenikih, ki bodo tam ostali in to strašijo recimo
               po časopisu Finance itd., raje imamo, tako pravijo, raje imamo 1.3 milijarde vreden
               projekt kot pa neuporaben spomenik, ampak ni res, ta projekt ni vreden 1.3 milijarde,
               ta projekt je samo strošek 1.3 milijarde. Vrednost projekta in strošek je čisto nekaj
               drugega. Govorijo o nekem spomeniku, ki ni nujno, da ostane spomenik. To, kar je bilo
               sedaj zgrajeno se lahko tudi uporabi na sedanjih blokih 4 in 5, s tem da tudi del
               opreme za zaščito okolja je isto in regulacijski sistem. Ta jašek famozni iz rudnika
               za direktni vertikalni transport, to lahko enako dobro služi objektom 4 in 5 kot bi
               šlo bloku 6. To se pravi, alternative so in mi smo napisali, kako obraniti TEŠ pred
               blokom 6. Tukaj je treba, da stroka začne resno razpravo, da se izkaže in da ne
               iščejo samo take za javno soočanje, ki ta projekt apriorij zagovarjajo.</p>
               <p>Sedaj pa, kakšna filozofija tukaj vlada. Bomo izboljšali okolje s tem, nekaj ga bodo
               za izpuste CO2, ampak kje so pa še drugi elementi, kje so težke kovine, bodo kolegi
               odgovorili, kjer so izpusti iz rudnika itd. Avstrija je rudnik zaprla in danes
               nimajo, zaradi tega nobenih problemov. Tukaj velja logika najprej uničevanje, potem
               pa sanacije. To se pravi, delamo nekaj, uničujemo, potem bomo pa to sanirali. Ta
               zdrav razum ne more razumeti.</p>
               <p>Še neke stvari, nekaj dvomim. TEŠ 6 je prevelik, da bi padel, ni res. V svetu so bili
               že večji projekti, ki so padli, ampak tam so bile seveda iniciative in razdeljena
               gibanja mnogo močnejša kot pri nas. Pri nas so pravzaprav anemična in nimajo takega
               vpliva, ampak ne samo, zaradi njih samih, kjer je tudi marsikaj narobe, ampak
               predvsem, zaradi medijske nepodpore, zaradi izpostavljanja v medijih samo tega, da se
               z investicijo nadaljuje, da se ne gleda na posledice in da se misli kratkoročno.
               Vlada se bo s tem projektom zategnila zanko za vrat. Ne bo si odrešila problemov, ki
               šele bodo nastali. Kaj šele, da s tem pravzaprav negira neko vizijo neke
               dolgoročnejši razvoj. To pričakujem od vlade, da deluje, ne od mandata do mandata,
               ampak za 10 do 15 let naprej. To je davkoplačevalska pravica, je pravica vseh
               državljanov, ki hočejo, da se denar drugače uporablja. To, da se pa danes pojavljajo
               nekateri elementi, ki so še nejasni in da se bo na osnovi tega že sprejemala
               odločitev je pa tudi nevzdržno. Danes je gospod Rotnik povedal, je rekel, da cena
               2.25 ne drži in da je v samem investicijskem programu NIP 4 že predvideno povečevanje
               te cene. Jaz sem to tudi isto opazil, samo sedaj imam prvič to priliko, da povem.
               Vlada je ta pogoj postavila ob enem pa sprejema na znanje NIP 4, v katerem je to
               negirano, da ne govorimo še o nekih drugih zadevah. Tudi ekonomski program imate.
               Donosnost. Donosnost za lastni kapital. To se pravi, po tej formuli, po tej logiki
               čim manj imaš lastnega kapitala tem večja bo donosnost. To ni kompleten pokazatelj.
               Treba je izračunati še dodatne parametre. Diskontna stopnja ni upoštevana, to je
               zahtevala že prejšnja vlada, ampak ta vlada se na to sploh ne ozre kot na enega
                   izmed pogojev. Zanima jo
               tisto centanje, ta gugalnica z montažo. Je pomembno, ampak ni ključno za dolgoročni
               presek projekta so vključeni ekonomski parametri, ki pa ne bodo enaki kot bi bili
               leta 2015, ampak se bodo spreminjali. In ta dinamika ni upoštevana, oprostite.
               Temelji na hipotezi, da se bo svet ustavil. Bo se ustavil, ampak ne samo ustavil, bo
               šel nazaj. To sem že rekel, 1,3 milijarde ni vrednost, ampak je strošek objekta.
               Vrednost je, veste po teh cenah, ki so v Evropi, ne v Ameriki, evropske cene moramo
               gledati, vrednost je polovična. Če bi to elektrarno danes kupovali. Če pa gledamo
               tako, da je vrednost polovična, dejansko pa še ni zgrajeno je pa vrednost, ki je tam
               v tem objektu in v tem projektu že lahko štejemo polovica od te polovične vrednosti.
               To se pravi, ne 600, 700 milijonov, ampak 300. Naša trditev je, ne vem, ali je že 10
               minut<gap n="..."/> Naša trditev je, da se da zadeve rešiti drugače in Vlada naj pristopi k
               reševanju. Mi smo hoteli pomagati, da se neka druga rešitev najde, ker te rešitve so.
               Ampak najbolj zastrašujoče je, da bi poslanci mislili, da če TEŠ-a 6 ne bo ne bo
               elektrike. Ja, to je noro. To se ponavlja iz dneva v dan.</p>
               <p>Sedaj pa še drugo. Zadeva še ni končana. Predlagam, kot sem že rekel, javno
               predstavitev mnenj. Če se bo danes izglasovalo poroštvo sledi drugo branje. Pred
               drugim branjem se bomo zelo potrudili, da bomo alternativo predstavili. Kajti ravno
               alternativa ni bila upoštevana. Kredite EIB<stage>(?)</stage>, ki so tako hvaljeni, se lahko dobijo
               tudi za mnogo boljše projekte. Pojdite na spletno stran EIB banke, poglejte kakšni
               projekti obnovljivih virov se dajejo. In ti projekti imajo prednost, saj EIB banka je
               evropska banka in mora pospeševati ravno projekte, ki gredo v smer bolj čiste
               energije in zelene politike. Toliko za enkrat. Upam, da bom še imel možnost kasneje.
               Hvala lepa.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Kovačič. Vidite, da imate na vsaki seji možnost. Sedaj dajem besedo
               gospodu Gregoriču.</p>
            </sp>
            <sp who="SDT6:GregoričMiroslav">

               <speaker>MIROSLAV GREGORIČ:</speaker>

               <p>Gospod predsednik najlepša hvala za besedo. Vlada je dala konec februarja pet pogojev
               za poroštvo, za podporo poroštvu. Trije od teh niso ali pa ne morejo biti izpolnjeni.
               En pogoj je cena investicije. Cena investicije je previsoka in bo še narasla. 10
               nemških elektrarn v gradnji ima povprečno ceno investicije 1,24 milijona evrov na
               megavat, TEŠ jo ima pa sedaj 2,17. S tem, da so podobne elektrarne s super kritičnimi
               kotli v Indiji, Kitajski, Maleziji seveda še cenejše. Pred vami, žal, ni NIP 5, ampak
               dobili ste tabelo. Vprašanje, če so sedaj vsa dela in vsi stroški zajeti. Samo
               paralela. Vse investicije Darsa, pa tudi Ljubljanske opere so se podražile za faktor
               2 do 3 in tudi TEŠ se bo, seveda ne za toliko, vendar za 20 do 30%. To je kot
               prvo.</p>
               <p>Drugo. Drug pogoj, ki ne more biti izpolnjen, pa ga bomo šele videli, je naslednji. V
               Nemčiji so vsi projekti, tam imajo deset elektrarn v gradnji podobnih, ene gradi
               Alstom, druge gradi Hitachi, kasnijo za približno dve leti zaradi problemov s
               firitnim jeklom, največ zaradi problema s firitnim jeklom T24 in celo s problemi
               nosilne konstrukcije kotla, ki pri nas že stoji. Ampak Nemci so bili toliko pedantni,
               da so šli vse te zvare na konstrukciji gledati in ugotovili, da material, ki prihaja,
               prihaja iz Egipta in Kitajske, in ni bil najboljše zvarjen in v dveh primerih so se odločili, da bomo kompletno
               konstrukcijo, te stebre podrli. Tako da, velika verjetnost je, da tudi s tega vidika
               bo naš projekt kasnil. Zdaj povezano z NIP 4 oziroma ne NIP, tej tabeli, ki bi bila
               recimo lahko element za NIP 5, mene zanima in upam, da boste dobili na to odgovor,
               kaj se je zgodilo magičnega, da so stroški financiranja, ki so bili v vseh prejšnjih
               NIP za nivoju 130 milijonov evrov, sedaj matično padli na 81,5 milijona evrov. To se
               mi zdi čudno.</p>
               <p>Tretji pogoj Vlade, cena premoga. Ja, ta je evidentno, ne bo dosežena. Cena 2,25 evra
               na giga joul je sanjska cena. Če pogledate poročilo IMC Montan, ki ga je HSE naročil
               zato, da so revidirali, da so pregledali kakšne so zaloge premoga in po kakšnih cenah
               se lahko izkoplje, v njem piše, da bo cena padla, po podatkih, po izjavah vodstva
               Premogovnika Veljenje, da bo cena padla iz 2,85 evra na giga joul na 2.25 giga joul s
               prilivanjem prihodkov iz hčerinskih firm na Premogovnik d. o. o<gap n=".."/> In to se že njim
               zdi zelo zelo čudno. Drugo, kot veste, je izkop premoga podvržen velikim rizikom,
               tudi po istem poročilu, prelomnice, vdor vode, metan, samovžig premoga itd. Zdaj,
               izkop premoga zelo obremenjuje okolje, da ne govorimo o posedanju terena, reke Pake,
               ceste, železnice, naselje Pesje, ki drsi notri, degradacija dosedanjih 600 hektarjev
               zemljišča, od tega 200 hektarjev jezer, nastanka 170 hektarjev novih jezer,
               najglobljih v Sloveniji. In naslednje. Ventilacija rudnika s 14 milijardami kubičnih
               metrov na leto nosi s seboj prah. Ta nosi s seboj, po njihovih podatkih objavljenih s
               TEŠ in Premogovnika Velenje, v okoljskem poročilu, 30 ton svinca na leto, 30 ton
               kroma, 100 kilogramov živega srebra, 1,6 ton arzena, kadmij itd. Plus tega 800 ton
               toplogrednih plinov CO2 in Metana, ki ni nikamor vštet. In moje vprašanje je:</p>
               <p>Ali ima rudnik za te izpuste veljavno okoljevarstveno dovoljenje? S premogom, ki
               pride na površje, prihaja na leto tudi po 40 ton arzena, 40 ton svinca, 60 ton nikla,
               400 ton cinka. Seveda prihaja tudi 400 kilogramov živega srebra, 1,2 toni kadmija pa
               tudi 40 ton urana. Spomnite se, da je Rudnik urana Žirovski vrh imel letno
               proizvodnjo 100 ton urana. No, s premogom pride na površje 40 ton urana in 20 ton
               torja<stage>(?)</stage>, pa vsi razpadni produkti iz tega, radij, polonij 210, svinec 201 in veliko
               večino teh težkih kovin se legalno odlaga na odlagališče pepela, žlindre in sadre in
               to v Mokro, med dva jezera, med Družmirsko pa Velenjsko jezero, ki pa - ja, te
               količine so možne, to ni debate - ki pa v okoljevarstvenem dovoljenju TEŠ sploh niso
               obdelani. Tega področja ni. To sem dobil včeraj. Ne vprašajte me kako. Ga pa imam,
               okoljevarstveno dovoljenje. Ni pa na internetu. To za njih ni nevaren odpadek. No, in
               zdaj recimo, kaj je pa zanimivo, da TEŠ 6 bo porabljam vodo in Pake, iz Družmirskega
               jezera pa iz Velenjskega jezera, a glej ga zlomka, ne bo uporabljal te vode za svojo
               deminarilizirano vodo. Za deminarilizirano vodo bodo uporabili čisto vodo iz
               Topolšice pa iz vodovoda Velenje, po okoljevarstvenem dovoljenju. Zelo čudno, če je
               vse tako čista voda, pa brezhibna voda, ja zakaj hudiča pa ne rabijo za svoj
               tehnološki proces to vodo. Pri kurjenju lignita TEŠ 6 bo šlo v zrak manj kot sedaj
               težkih kovin. Seveda, saj je boljša tehnologija, pa vendar bo izpustila 305 ton na
               leto prahu, ki bodo seveda imeli težke kovine. Pač pa bo novo, novo bodo izpusti
               amonijaka in sicer, 70 do 70 kilogramov na uro, kajti to  rabiš za Denox<stage>(?)</stage> napravo ali na leto štiristo
               šestdeset ton. Izkušnje s tem zaenkrat še nimamo in kaj bo se bo videlo ali bo to
               smrdelo kje po kašnih hribih ali, to ne vemo. Zemlja v okolici v Šaleški dolini je
               obremenjena s težkimi kovinami, tisti, ki to trdi ni pogledal študij. In da je
               obremenjena in da se tega zavedajo tam v premogovniku, pardon v TEŠ-u je dejstvo, da
               izvajajo program sanacij zemljišč in sicer določena zemljišča apnijo. Apnijo z
               raztresanjem apnenca kajti s tem vežejo določene spremenijo PH in vežejo določene
               težke kovine, da ne gredo v rastline. TEŠ 6<gap n="..."/> Kar je zanimivo za okoljevarstvenega
               dovoljenja je tudi, da bo lahko TEŠ 6 delovala sto dvajset ur na leto brez čistilnih
               naprav.</p>
               <p>Skratka, iz tega sledi, da eksterni stroški niso zajeti in eksterne stroške si pa
               lahko dobro ogledate v poročilih, ki jih je razvijala Evropska unija v programu
               Exterm E ali pa ki jih sedaj objavlja, nazadnje je bilo poročilo v evropski okoljski
               agenciji iz Köbenhavna, novembra objavljeno, kjer so podani stroški, eksterni stroški
               industrije in predvsem premogovnika.</p>
               <p>Da zaključim, imamo TEŠ 4 in TEŠ 5, ki bi se ga dalo z inženirskimi prijemi
               posodobiti, očistiti nadaljnje tako, da bi lahko delalo do leta 2023 oziroma 2028 in
               ne vidim razloga zakaj bi se morali vezati na ogljik po letu 2028.</p>
               <p>Naslednje, TEŠ 6 Tez-a ne rabimo. Če bi ga potem bi bil v sedaj veljavnem nacionalnem
               energetskem programu pa ni.</p>
               <p>In zadnje, da zaključim, TEŠ 6 ni kura, ki bi nesla zlata jajca. Če bi bil bi se
               tukaj drenjali domači in tuji investitorji. Hvala lepa.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam gospod Gregorič. Ugotavljam, da ni več razpravljavcev<gap n="..."/> Izvolite, gospod
               Meh.</p>
            </sp>
            <sp who="SDT6:MehSrečko">

               <speaker>SREČKO MEH (PS SD):</speaker>

               <p>Bi bilo pa najbrž čudno, če bi predlagatelj ne poskušal povedati nekega mnenja
               danes.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Vsekakor, gospod Meh.</p>
            </sp>
            <sp who="SDT6:MehSrečko">

               <speaker>SREČKO MEH (PS SD):</speaker>

               <p>Ne, saj ne predsednik vam, na splošno se mi zdi, da bi bilo to čudno pa mi dovolite
               nekaj stvari najprej tako mimogrede.</p>
               <p>To se pravi, nekdo je danes rekel, da nam Šaleški dolini paše onesnaženje. Poglejte,
               ne se igrati z nami v Šaleški dolini, ker nam onesnaženje zagotovo ne paše in zato
               delamo Blok 6 in zato delamo čistilne naprave. In mi natančno vemo kaj hočemo, na
               kakšen način hočemo živeti v Šaleški dolini, ker tam živimo. In zato Blok 6 ni za
               nas. Blok 4 in 5 pa zaradi nas ne moreta več delati, zaradi naših zahtev, ker nimajo
               dovolj čistilnih naprav in nimajo dovolj čistih emisijskih vrednostih, ki bi jih mi
               sprejemali. In konsenz lokalnega prebivalstva, kar koli je, je konsenz na to, da
               odpiramo blok 6, ki ima izpuste, ki v mnogo čem zmanjšujejo tisto kar danes in pri
               nas narobe. Seveda je veliko vprašanje v čigavem imenu okoljevarstveniki tako
               skrbijo, kdo jih plačuje? Izjemno zanimivo vprašanje je. Od kod tako vehementno
               zagovarjanje in takšna trditev, tudi žalitev vsega kar se pri nas dogaja, ker gre
               enostavno za to, da je mahanje z mrtvimi, mahanje z vsemi temi izpusti prav, da se to
               dogaja v Šaleški dolini, gospe in gospodje. Tja pridite, pa tam kaj naredite. Tam vas
               ni bilo, ko smo mi čistili zrak pa vode pa smo delali tudi na zemlji tisto kar smo
               morali narediti. Pa smo živeli v obupnih razmerah. Danes smo vam pokazali brošuro, ki
               jo lahko dobite, spodaj smo imeli tudi na internetu kjer je inštitut Eriko<stage>(?)</stage>,
               raziskovalci, ki delajo pri nas v Šaleški dolini pa tam živijo, oni so tisti, ki
                   na licu mesta živijo,
               preiskujejo in nam povedo kakšni so vplivi, naredili kratek pregled v teh nekaj dneh,
               vsega kar se v Šaleški dolini dogaja. Ne zamerite mi, dolgo ste govorili in bom
               poskušal tudi jaz. SO2 v slovenskem merilu so vrednosti emisij 11 tisoč 500 ton, TEŠ
               jih da 4 tisoč ton, danes, z blokom 6 jih bo dal tisoč 800 ton. NOx, danes v
               Sloveniji proizvajamo 45 tisoč ton, TEŠ jih da 7 tisoč 300, blok 6 jih bo dal tisoč
               700, PM10, to se pravi mikrogramov na kubični meter je danes v Sloveniji 15 tisoč 790
               ton. TEŠ jih da 209 ton. Ne govoriti zdaj, da ni bilo tukaj, tukaj smo vam pokazali
               tabele, ki ste jih lahko pogledali kaj se je dogajalo s posameznimi emisijskimi
               vrednostmi celotnega prahu, ki so padale zelo bistvo, predlagam, da še enkrat
               pogledate. Rad bi povedal tudi recimo morda še podatek okoli povprečnih mesečnih
               koncentracij PM10, torej v mikrogramih na kubični meter v nekaterih slovenskih
               mestih, ki jih ARSO meri od septembra 2011 do aprila 2012. In sicer, povprečna
               vrednost v 8 mesecih, ker jih meri šele 8 mesecev je v Ljubljani-Bežigrad 33, to se
               prvi mikrogramov, v Mariboru 35, v Celju 40, v Kranju 32, v Kopru 27 in Velenju 28, v
               Novem mestu 36 in v Murski Soboti prav tako 36. Zagotovo so emisijske vrednosti
               najhujše vplivale na imisije v Šaleški dolini, ne emisije tudi na druga področja,
               tudi razumem kakšne so emisijske in kakšne so imisijske vrednosti. Pa vendarle so te
               meritve merjene v Velenju 5 kilometrov proč od Termoelektrarne Šoštanj. In še prikaz
               umrljivosti v Šaleški dolini, glede na tiste ocene, kjer so jih Zavod za zdravstveno
               varstvo je prikaz umrljivosti naredil v primerjavi s Šaleško dolino in primerjavi s
               Celjsko dolino, ne drugo, s Celjsko dolino. Prikaz je približno takšen, kar se vidi
               na tem grafu. Na niti enem grafu prikaza umrljivosti v Šaleški dolini ni umrljivost
               nad povprečjem celjske regije. Podatki zavoda za zdravstveno varstvo, ki jih lahko
               dobite tukaj. Gre seveda za to, da lahko mi vsi skupaj poskušamo narediti tisto, kar
               je najboljše v danem trenutku in kar lahko v danem trenutku naredimo. Zato je
               vprašanje danes bilo vezano tudi na nekatera vprašanja okoli premoga. Zelo lahkotno
               je govorjenje o premogu in uporabi premoga in ugrezninah, ki sem jih gospodu
               Gregoriču že ničkolikokrat razložil, ker je to tema za katero lahko gotovo rečem, da
               imam čisto vse odgovore, ki mu jih lahko dam danes tukaj in kadarkoli drugje tudi. Pa
               vendarle bi bilo prav, da te odgovore razčistijo tisti, ki se na ta vprašanja bolj
               spoznajo kot jaz. Če se gospod Gregorič na to izjemno dobro spozna, ti odgovori so
               tam kjer so strokovnjaki o tem govorili, rudarski, geološki, hidrološki, če hočete
               tudi <gap n="..."/><stage>/nerazumljivo./</stage><gap n="..."/> geodetski in kakršnikoli strokovnjaki so o tem govorili,
               in oni garantirajo s svojimi podpisi.</p>
               <p>Mi smo danes govorili o odgovornosti, gospe in gospodje. Naša odgovornost tukaj v
               parlamentu je odgovornost za to, da na nek način damo soglasje ali ne, da verjamemo
               temu projektu ali ne verjamemo temu projektu, da razumemo odgovornost tudi drugih, ki
               morajo na tem segmentu nekaj narediti. Zdaj pa oprostite, škarje in platno ima v
               rokah slovenska Vlada. To, da je bila slovenska vlada imenovana 8 dni po tistem, ko
               sem vložil zakon o poroštvu, to nima prav nobene veze. Od takrat je minilo  štirje celi meseci, mineva peti
               mesec. In če je slovenska vlada želela karkoli narediti na tem področju, je imela
               škarje in platno v tem primeru, da je lahko naročila kakršnekoli ekspertize, ki jih
               je za to potrebovala. Ekspertize, ki sem jih jaz videl v Holdingu Slovenskih
               elektrarn oziroma v TEŠ in premogovniku, so bile naročene, komisije so bile
               imenovane, odzivno poročilo so v Holdingu Slovenskih elektrarn naredili. Odzivno
               poročilo so naredili, na čisto vsa vprašanja, ki so bila danes tu povedana, tako
               glede okoljevarstvenih vprašanj kot glede premoga, pa tudi glede investicije, ki je
               tekla. Pa vendar slovenska Vlada danes prevrača odgovornost na nas, gospe in
               gospodje, spoštovane poslanke in poslanci, da mi danes razpravljamo o višini tega
               projekta, namesto da bi to naredila slovenska Vlada. Slovenska Vlada je tudi
               skupščina Holdinga Slovenske elektrarne. <stage>/Oglašanje v ozadju./</stage> Saj, gospod Šalamon,
               pridem tudi do vas. Slovenska Vlada je tista, ki je lahko v primeru Ljubljanske
               banke, dokapitalizacije Ljubljanske banke, izvzela AUKN in sebe postavila kot tisto,
               ki dela vse glede dokapitalizacije. Če v tem primeru ni mogla narediti tega, ko
               govorimo tudi o Holdingu Slovenske elektrarne, največji investiciji, ki jo v
               Sloveniji vodimo, večje investicije ni, je ni bilo ne v preteklih 8 letih in je ne bo
               v naslednjih 8 letih, ene investicije, pa vendar tega nismo znali narediti. In če
               slovenska Vlada tega ni znala narediti ali če tega ni znal narediti AUKN, o katerem
               se lahko pogovarjamo, oprostite, odgovornost prenašati na AUKN ali odgovornost
               prenašati na Državni zbor, pa nima prav nobenega smisla.</p>
               <p>Še tole, gospod Šalamon, bili ste v nadzornem svetu takrat, ko se je o tem odločalo.
               Imeli ste prav vse možnosti, da naredite tisto, kar je treba narediti. In mi danes,
               gospe in gospodje, spoštovane poslanke in poslanci, mi danes razpravljamo o
               odgovornosti in iščemo, kdo je odgovoren, pa imamo nadzorni svet Termoelektrarne
               Šoštanj, v katerem so sedeli odgovorni ljudje. In imamo nadzorni svet tudi Holdinga
               Slovenskih elektrarn. S tega vidika mislim, da je treba povedati tudi izjavo gospoda
               Černača, ministra, ki pravi, da na turistična potovanja v Šoštanj ne bo hodil. Ni
               treba, da hodi v Šoštanj na turistična potovanja, prav pa bi bilo, da bi se
               informiral o investiciji, ki je največja in ki je takšna, da je Slovenija zagotovo še
               nekaj časa ne bo imela.</p>
               <p>No, in zdaj se mi pogovarjamo o tem, ugibamo, vedno več je ugibanj, vedno več je
               tistih, ki se takole pojavljajo sem in tja in pravijo, obnavljali bomo blok 4 in 5.
               Saj se ne pogovarjamo o istem, govorimo, da mora biti investicija vredna milijardo in
               100 milijonov evrov. Seveda je lahko, saj mi tudi avto, ki je vreden 50 tisoč evrov
               ali 30 tisoč evrov ali 20 tisoč evrov, dobimo za 15 tisoč, če na njem ni ničesar, še
               koles lahko ni na njem, nič ni na njem. Seveda lahko dobimo takšno investicijo. Mi pa
               smo zahtevali skozi usta slovenske Vlade in skozi vse to, da dobimo investicijski
               program, v katerem bo vse zapisano. In če inženirji in ekonomisti trdijo, da tega ne
               morejo narediti za milijardo 100 milijonov evrov, pa da ima ta voz tudi kolesa in da
               bo delal, potem verjemimo, vmes pa zamenjajmo vse, ki so za zamenjat. Odgovornost,
               jaz verjamem, da je tista, da je neka Vlada nekoga zamenjala, s tem je pokazala svojo
               odgovornost, Vlada v mandatu 2008-2010 ali koliko je pač to trajalo. Ta Vlada v tem
               mandatu ima tudi vse pristojnosti, da naredi tisto, da bo lahko ta projekt tekel.
               Danes govoriti, da bomo ustavljali projekt, je seveda, ne vem, kako bi to rekel,
               ampak zagotovo je to vprašanje, ki ga lahko postavimo mogoče gospodom iz Alstoma -
               vse pogodbe so podpisane. Vse pogodbe so tudi izvršljiva, vsa oprema tudi teče. In je
               preprosto nemogoče, da prihaja potem tako daleč, da danes govorimo, nekateri zelo
               lahkotno, o ustavitvi projekta, nekateri o tem, da je dobava električne energije
               čisto enostavna, da jo je čisto enostavno narediti. Ni je enostavno narediti, ta čas
               teče vse za to,  ker so
               gospodje v Energetiki zelo odgovorno, strokovno in dolgoročno izvajali investicije,
               za katere trdim, da so bile izvajane tako, da lahko tudi danes odpiramo luči oziroma
               uporabljamo elektriko v tolikšni meri kot jo pravzaprav tudi potrebujemo. Če je
               odgovornost je ta odgovornost na slovenski energetiki, na tistem, ki ta projekt
               izvaja in pri nas, v državnem zboru, kjer moramo zelo odgovorno odločiti o tem, ali
               bodo lahko projekt nadaljevali, ali je ta projekt tak, da ima vse dispozicije za
               nadaljevanje in da smo mi naredili svoj posel Na nobeden način pa jaz ne pristajam na
               to, da sem odgovoren namesto slovenske vlade, tistih nadzornih svetov, ki so vseskozi
               delali tisto, kar niso delali. Sedeli so v nadzornih svetih, potrjevali so NIP-e,
               delali so vse, kar je bilo potrebno delati medtem ko je vse ostalo, potem teklo tako
               kot teče morda tudi danes. Hvala lepa.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Gospa Nina Štros.</p>
            </sp>
            <sp who="SDT6:ŠtrosNina">

               <speaker>NINA ŠTROS:</speaker>

               <p>Hvala lepa za besedo.</p>
               <p>Jaz bom začela morda s citiranjem enega člena slovenske ustave, ki na neki način to,
               kar je Biblija Rimsko-katoliška cerkev ali kot Koran za Islam in pravi v 72. členu:
               "Vsakdo ima v skladu z zakonom pravico do zdravega življenjskega okolja. Torej,
               ustava kot neki dokument, kateri je temelj neke demokratične ureditve v tej državi
               daje vsakemu državljanu pravico, da živi v zdravem okolju. Nedvoumno je, da imamo
               veliko izzivov pred seboj in da v zadnjih 50-60 letih ta pravica ni bila izpolnjena.
               Gospod Meh, večkrat ste me izzvali z nekaterimi podatki, katere bi vam rade vrste
               direktno replicirala. Green peace ima in sprejema donacije samo posameznikov in
               število teh posameznikov, ki donirajo za našo organizacijo presega število
               prebivalcev te države in tukaj nastopam v imenu vseh tistih, ki nas podpirajo preko
               donacij in tistih, kateri nas podpirajo v nefinančnem smislu. Tukaj sem vam direktno
               odgovorila.</p>
               <p>Glede primerjave med Šaleško dolino in Celjsko kotlino naj vam povem, da Celjska
               kotlina je dejansko ena izmed najbolj onesnaženih območij v državi. Kot drugo,
               najbolj zanimivo od vsega je, tukaj sedite poslanci, kateri predstavljate tudi mene,
               mojo družino, mojega otroka, moje starše in moje prijatelje. Ne glede na to, če sem
               vas izvolila ali vas nisem izvolila živimo v demokratični družbi in morate delati v
               interesu vseh državljanov te države. Konec. Dovolj je bilo tega, ali je to v prid
               Šaleške doline ali je to v prid druge doline ali nekega drugega kraja v Sloveniji.
               Ja, bili smo v Velenju in zanimivo je, da lahko tako vehementno trdite, da imate 100
               % podporo, ko pa se pogovarjamo z ljudmi je pa jaz ne vidim. Trditi, da si Saleška
               dolina to želi je neodgovorno, ker ne morete govoriti v število vseh prebivalcev
               Saleške doline.</p>
               <p>Kot drugo bi rekla tudi to. Danes se tukaj pogovarjamo o poroštvu, ne pogovarjamo se
               o projektu, kar je tudi gospod Šircelj na prejšnji seji dobro izpostavil. Govorimo o
               poroštvu. Vsa ta vprašanj, katera so prišla na dan ste vi danes, ki prelagate
               odgovornost na vlado in jaz se strinjam, da je velika odgovornost je na vladi, ampak
               je tudi velika odgovornost na vas. Zadnje dve leti se pogovarjamo o tem poroštvu in
               zadnje dve leti vsa pozivamo k odprti javni razpravi. Danes ne samo, da ste rekli, da
               je prepozno v tem trenutku debatirati o stvareh, na katere nimate odgovorov, v dveh
               letih niste ničesar naredili, da bi jih pridobili. Kaj ste pa naredili, da bi
               pridobili informacijo o tem, ali to kar gospod Gregorič govori, če je to res ali ni
               res? Kaj ste naredili na tem, da bo ocenili eksterne stroške tega projekta, ali ste
               pozvali Ministrstvo za zdravje, pristojne institucije, da bi vam zagotovili potrebne
               informacije na katere ni odgovorov? Niste. Mi ne pravimo, da imamo vse odgovore,
               ampak na neki način smo tukaj v situaciji, ker nihče od nas ne more preverjati
               trditve, ki prihajajo iz različnih strani in temu služijo javne razprave v neki
               demokratični družbi, kjer lahko vsa tista vprašanja, na katere niste sami našli
               odgovorov ali pa, ki jih mi nismo dobili od vas pojasnili ljudje  iz stroke in katere, bomo potem verjetno
               tudi verjeli kaj bodo povedali. Gospod Kovačič je dobro povedal, zakaj ni bila
               potrjena zahteva po javni razpravi še dober mesec nazaj. V tem času je bilo več kot
               dovolj možnosti, da bi se vsi aspekti tega projekta izpostavili, pa se niso
               izpostavili. In tukaj imate vi to odgovornost. Vi ko boste odločali o poroštvu, boste
               odločali o tem kako bo ta jamstveni potencial, ki ga ima država in ki ni neomejen,
               porabljen. Po eni strani ste pred slabim mesecem sprejemali varčevalni ukrep, sveženj
               težak 800 milijonov, po drugi strani pa danes ne vidite nobenega problema v tem, da
               stisnete gumb za projekt za poroštvo težko 440 milijonov. Saj nihče ne pravi, da gre
               za v tem trenutku za davkoplačevalski denar. No, ampak<gap n="..."/> Gre samo zato, da bi se ta
               država morala odločiti, da bo dala jamstveni potencial za tiste projekte, ki
               prinašajo najboljše kar se da za celotno družbo. In ko boste imeli na mizi več
               projektov kateri bodo potrebovali poroštvo, dajte se odločiti ali ste primerno
               izkoristili ta omenjeni potencial, dejansko za projekt, ki v končni fazi prinaša
               vprašljive koristi za vse nas. Onesnaževanje se bo zmanjšalo in to je dejstvo, da se
               bo zmanjšalo, ampak še vedno bo prisotno. Vprašati se moramo ali danes, ko imamo na
               razpolago druge možnosti, ni bolje razmisliti kako to onesnaženje popolnoma
               eliminirati in na tem mestu se mamo nekaj vprašanj, pa bom jaz končala to debato, ker
               moram reči, da za nekoga, ki spremlja to razpravo že precej časa in glede na vse
               udarce, ki prihajajo iz različnih strani, bi nekdo mogoče že obupal, ampak ne, saj ne
               glede na to kaj se bo ta odbor danes odločil, zgodba se nadaljuje.</p>
               <p>Bi pa vas pozvala, kakorkoli se boste odločili, vprašanja: Kdaj boste na primerne
               naslove naslovili vprašanje o natančnem izračunu vseh eksternih stroškov tega
               projekta? To lahko naredite. Ali boste, je seveda vaša odločitev. Kdo od vas bo
               podprl predlog, da Vlada pripravi ali naroči pri neodvisnih ekspertnih institucijah
               scenarij razvoja slovenske energetike, ki nas bi pripeljal do sredine tega stoletja
               ali kasneje, do oskrbe iz 100% obnovljivih virov energije? K temu pozivamo že dve
               leti pa pol. Razen štirih poslancev, Poslanske skupine SD, nihče ni podprl te zahteve
               in to, da nas sprašujete kakšne so alternative, ni odgovorno, ker tudi vi ste tisti,
               kateri lahko vlado pozovete, da pripravi še en scenarij, ki bo temeljil na 100%
               oskrbi iz obnovljivih virov energije. In kot tretje. V pripravi je strategija razvoja
               Slovenije, katera ima v tem trenutku v enem izmed svojih temeljnih točk napisano, da
               se bo Slovenija razvijala v skladu s trajnostnimi načeli. Kakršnakoli bo danes
               odločitev, ampak tisti, ki boste glasovali, potem ne morete resno razmišljati, da
               imamo potencial, da se bo ta država razvijala na trajnostni način. Trajnost ni samo
               okoljska komponenta, trajnost vsebuje še družbeno komponento in gospodarsko
               komponento. In potrebno je razumeti kot tako. Treba je tudi vedeti, da to ni
               parcialna stvar, in da se odločamo o neki širši zadevi in ne glede na to, da se
               mogoče govori, da je samo v Šoštanju. To kako se bomo odločili s tem projektom,
               dejansko pomeni, kakšne priložnosti bomo imeli pri nekih drugih zadevah, ki prihajajo
               na vaše mize v naslednjih mesecih ali pa naslednjih letih. Tako da, mi kot civilna
               družba smo vselej pripravljeni na debato na to, da vam predložimo vse potrebne
               argumente oziroma raziskave na katerih baziramo svoje argumente in nikdar si ne bi
               privoščili, da bi koga zavajali ali da bi kakršnekoli podatke, ki jih navajamo,
               jemali z lahkoto oziroma, da bi s tem želeli manipulirati. Vse in resnično vse kar
               damo ven, je podkrepljeno z nekimi referencami. Če vas zanimajo, smo tukaj vam na
               voljo, rade volje se bomo z vami sestajali in vam tudi dali vse stvari na mizo. Hvala
               lepa.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Gospod Kavtičnik, kratka replika, kakor sem razumel.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Ne, ne gre samo za repliko. Sedaj sem slišal razpravljavce, pa bi rad nekaj dodal.
               Pri tej investiciji ne gre samo za težo financ, ampak gre tudi za moralno odgovornost
               in moralno težo tega, se še kako dobro zaveda. In tudi  jaz kot si želim, da bi živeli in živel v zdravem
               okolju in kot poslanec v Državnem zboru želim, da bi v takšnem okolju živeli tudi vsi
               državljani in državljanke Republike Slovenije. Zato ne bežim od nobene odgovornosti.
               Že na zadnji seji sem dejal, da sem postavil pisno poslansko vprašanje ministru za
               zdravje glede posledic TEŠ 6 ali TEŠ-a za zdravje ljudi, ki živimo tam in seveda za
               Slovenijo. Sem si pridobil, in to ste verjetno tudi vsi poslanci dobili, dokument, ki
               ga je izdelala Zveza ekoloških gibanj Slovenije. 20 let ta zveza deluje. Predsednik
               podpisan Karel Lipič, univerzitetni diplomirani inženir, član izvršnega odbora te
               zveze, člana dr. Leo Šešerko in Martin Rahten univerzitetni diplomirani inženir
               kemije. Bom prebral, da ne bi slučajno izpustil kakšno zadevo, ki so jo opisali.
               <q>"Stališče varstva okolja v Zvezi ekoloških gibanj Slovenije, nevladni okoljski
               organizaciji pozivamo poslance v Odboru za finance Državnega zbora Republike
               Slovenije in vse poslance Državnega zbora Republike Slovenije, da glasujejo za
               državno garancijo za TEŠ 6 in da zavrnejo pristransko in okoljsko zgrešeno
               lobiranje."</q> Navajajo zakaj. <q>"TEŠ 6 je v preteklosti vlagal veliko sredstev v razvoj
               tehnologij in posodobitev blokov 4 in 5, ju opremil z učinkovitimi protiprašnimi
               filtri in sistemi za občutno znižanje škodljivih emisij v ozračje. Posledično so se
               okoljski gozdovi obnovili, stanje emisij v dolini je v mejah normale, vendar to ni
               dovolj. Blok 6 pomeni bistveno tehnološko izboljšano primerjalno z blokom 4 in 5,
               omogoča boljšo termično izrabo velenjskega lignita, ki je slovenski energent, saj ob
               podobni proizvodni električne energije porabi za do tretjino manj goriva, kar pomeni
               tudi takšno znižanje emisij in toliko ogljikovega dioksida v ozračje. TEŠ 6 proizvaja
               okoli eno tretjino električne energije v Sloveniji. TEŠ je pomemben proizvajalec
               električne energije, saj omogoča kompenzacijo jalove energije, s čimer pomaga
               reševati tehnične in druge težave. V omenjenem gibanju ocenjujemo, da sta dva
               največja onesnaževalca okolja v Sloveniji v prihodnje, to sta Jedrska elektrarna
               Krško s povsem nerešenim problemom jedrskih odpadkov in jedrskega goriva ter promet z
               zdravstveno in okoljsko škodljivimi prašnimi delci zaradi katerih že danes umre
               največ v Sloveniji, bistveno večji onesnaževalci kot bo TEŠ 6."</q> To je samo en dodatek
               k temu. Gre za strokovno mnenje. Mi smo si pridobivali in jaz sam osebno sem si
               pridobil različna mnenja, različne informacije, da se bom lažje odločil. In to mi
               ponovno potrjuje, da bom brez slabe vesti in z vso odgovornostjo podprl poroštvo za
               TEŠ 6. Hvala.</p>
            </sp>
            <sp who="SDT6:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Kavtičnik. Sedaj pa glede na to, da bodo predstavniki oziroma
               zastopniki Alstoma govorili na zaprti seji, ker se seveda govori tudi o nekaterih
               poslovnih tajnah zapiram to sejo za javnost. Seja se nadaljuje čez 10 minut. <stage type="time">(ODPRTI DEL SEJE JE BIL PREKINJEN 28. JUNIJA 2012 OB 12.52.)</stage>
               </p>
            </sp>
         </div>
      </body>
   </text>
</TEI>