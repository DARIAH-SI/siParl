<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-MK-nujna-45-2014-04-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">34C731AE49FF9881C1257D1F005A8A2B</idno>
               <idno type="custom" subtype="day">5EFF47D2C0F6962EC1257CAF0029972F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=5EFF47D2C0F6962EC1257CAF0029972F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-MK-nujna-45-2014-04-03.MK" n="45">
               <name>nujna seja</name>
               <date when="2014-04-03"/>
            </setting>
         </settingDesc>
         <particDesc>
            <listOrg>
               <org xml:id="SDT6-MK-nujna-45-2014-04-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-MK-nujna-45-2014-04-03.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR MANDATNO-VOLILNA KOMISIJA</stage>
            <stage type="session">45. nujna seja</stage>
            <stage type="date">(3. april 2014)</stage>
            <stage type="chairman">Sejo je vodila mag. Melita Župevc, predsednica komisije.</stage>
            <stage type="time">Seja se je pričela ob 8. uri. </stage>


            <sp xml:id="SDT6-MK-nujna-45-2014-04-03.sp1">

               <speaker>PREDSEDNICA MAG. MELITA ŽUPEVC:</speaker>

               <p>Dobro jutro. Vem, da je zgodnja ura.</p>
               <p>Predlagam, da začnemo. Glede na to, da smo sklepčni, pričenjam 45. nujno sejo
               Mandatno-volilne komisije.</p>
               <p>Obveščam vas, so zadržani in se seje ne morejo udeležiti naslednje članice in člani
               komisije, dr. Laszlo Göncz in mag. Matej Tonin, sta se opravičila. Imamo pa kar nekaj
               pooblastil: gospod Marijan Pojbič nadomešča gospo Evo Irgl, gospoda Brank Kurnjek
               nadomešča gospoda Riharda Branislja, gospod Marko Pavlišič nadomešča mag. Katarino
               Hočevar in gospod Janez Ribič nadomešča poslanca Mihaela Prevca. Dobro jutro.</p>
               <p>S sklicem seje ste prejeli naslednji dnevni red seje komisije. Eno točko imamo danes.
               Ali lahko prosim vas za malo pozornosti. Predlog sklepa o imenovanju člana izbirne
               komisije za izbiro primernih kandidatov za imenovanje namestnikov predsednika
               Komisije za preprečevanje korupcije.</p>
               <p>Ker v poslovniškem roku nisem prejela predlogov za spremembo dnevnega reda,
               ugotavljam, da je dnevni red seje takšen kot ste ga prejeli s sklicem.</p>
               <p>Prehajam na <title>1. TOČKO DNEVNEGA REDA.</title> Predsednik republike je na podlagi
               določb 9. člena Zakona o integriteti in preprečevanju korupcije objavil javni poziv
               za zbiranje kandidatur za dva namestnika predsednika Komisije za preprečevanje
               korupcije <stage type="mag"/><stage>(nadaljevanje)</stage> in pozval upravičene
               predlagatelje članov Izbirne komisije za izbiro primernih kandidatov za dva
               namestnika predsednika Komisije za preprečevanje korupcije, da najkasneje v 30 dneh
               od prejema njegovega obvestila imenujejo svoje člane izbirne komisije.</p>
               <p>Na podlagi drugega odstavka 9. člena Zakona o integriteti in preprečevanju korupcije
               enega od članov Izbirne komisije imenuje tudi Državni zbor. Na tej podlagi so bile
               poslanske skupine zaprošene, da predlagajo kandidate za enega člana, ki ga v izbirno
               komisijo imenuje Državni zbor.</p>
               <p>V roku smo prejeli predlog kandidatke poslanskih skupin koalicije, ki za članico
               predlagajo gospo Mojco Prelesnik. Predlog kandidata Poslanske skupine Slovenske
               demokratske stranke, ki za člana predlaga Jožeta Tanka. In predlog kandidata
               Poslanske skupine Slovenske ljudske stranke, ki za člana predlaga gospoda Slavka
               Vesenjaka.</p>
               <p>Obvestilo predsednika republike, poziv poslanskim skupinam ter predloga kandidatov
               poslanskih skupin koalicije in poslanske skupine Slovenske demokratske stranke ste
               članice in člani prejeli preko sistema UDIS. Predlog kandidata Poslanske skupine
               Slovenske ljudske stranke ste prejeli proti podpisu. Delovno besedilo predloga sklepa
               in seznam predlaganih kandidatov pa sta objavljena na spletni strani Državnega zbora
               pri sklicu te seje.</p>
               <p>Preden odprem razpravo, še eno pooblastilo. Gospa Alenka Jeraj nadomešča gospoda
               Jožeta Tanka, bi imela pa pred začetkom razprave samo eno vprašanje za predstavnika
               Slovenske ljudske stranke. Zdaj glede na to, da ste predlagali bom rekla zunanjega
               kandidata me zanima ali imate soglasje tega kandidata. Vam dajem besedo. Izvolite
               gospod…</p>
            </sp>
            <sp xml:id="SDT6-MK-nujna-45-2014-04-03.sp2">

               <speaker>JANEZ RIBIČ (PS SLS):</speaker>

               <p>Hvala za besedo spoštovani. Lepo pozdravljeni. Imamo soglasje, ampak bi potem
               zahteval 15 minut odmora, da ga prinesem.</p>
            </sp>
            <sp xml:id="SDT6-MK-nujna-45-2014-04-03.sp3">

               <speaker>PREDSEDNICA MAG. MELITA ŽUPEVC:</speaker>

               <p>Ja, potrebno to soglasje. Načeloma je tako, pri predlogu koalicije, ki je predlagala
               gospo Mojco Prelesnik je v predlogu zapisano, da ona soglaša s predlogom. Pri vas pa
               tega ni bilo napisanega, zato sem vas vprašala. Tako, da če je možno prinesti
               soglasje, lahko tudi vmes med sejo, ne rabimo pač prekinjati zaradi tega seje
               Mandatno-volilne komisije. Prav. Dobro. Torej odpiram razpravo. Izvolite, gospod
               Hrovat.</p>
            </sp>
            <sp xml:id="SDT6-MK-nujna-45-2014-04-03.sp4">

               <speaker>ROBERT HROVAT (PS SDS):</speaker>

               <p>Lep pozdrav vsem. Spoštovana predsednica. Jaz sem zdaj, pravzaprav smo vsi dobili
               šele zdaj ta dopis s strani koalicije, v zvezi s predlaganjem ali pa imenovanjem
               kandidatov za člana Izbirne komisije za KPK in moram reči, da smo kot prvo ogorčeni,
               kot drugo razočarani nad ravnanjem koalicije. To, da se Slovenski demokratski stranki
               očita, da nas ni bilo na seji Mandatno-volilne komisije, kjer je bil predlagan tudi
               eden naš član je najmanj, kar je neodgovorno s strani tistih, ki nam to očitajo.
               Dejstvo je, da so torki rezervirani za seje poslanskih skupin. In seja
               Mandatno-volilne komisije je bila sklicana točno v tistem terminu in zato je
               razumljivo, da pač nekatere poslanske skupine imamo veliko dela. In tudi veliko
               delamo in dobro delamo za primerjavo z nekaterimi drugimi, ampak dejstvo je, da to ne
               more biti razlog, ki se ga zapiše predsednici Mandatno-volilne komisije, zakaj potem
               ta naša kandidatura ni bila upoštevana.</p>
               <p>Na prejšnji seji je bil predlagan samo eden kandidat. Torej koalicija sploh ni
               predlagala kandidata za komisijo in tudi tega kandidata našega Slovenske demokratske
               stranke gospoda Jožeta Tanka ste takrat zavrnili. Pa je bila edini. Poglejte, v
               štirih izbirnih postopkih, štirje izbirni postopki so že bili za <stage type="mag"/> <stage>(nadaljevanje)</stage> člana te komisije. Vedno je Slovenska
               demokratska stranka predlagala isto osebo. Na zadnji seji je bila predlagana samo ena
               oseba pa je niste izglasovali. Nas čudi ta predlog, da naj bi zdaj pa to postala
               gospa Mojca Prelesnik. Torej naj bi predstavljala Državni zbor generalna sekretarka
               Državnega zbora, ker je po eni strani gre za veliko presenečenje, ker je eden izmed
               podpisanih tudi tisti, ki je še nedolgo tega predlagal njeno zamenjavo celo. In
               glejte, spoštovana predsednica, v tej komisiji, Mandatno-volilni komisiji je cel kup
               enih nedoslednosti pri delu. Občutek imamo, ali pa jaz ga imam, kot da gre za enak
               postopek, kot je šlo pri Državni revizijski komisiji. Dokler ni bil pravi kandidat,
               ki je bil po volji koaliciji, toliko časa ste ponavljali postopke, ponavljali
               postopke in šele ne vem katerem krogu je bil potem izbran član revizijske komisije.
               Enako je za predsednika KPK. Vsi vemo, da smo zahtevali nadzor nad premoženjem
               bivšega predsednika, gospoda Klemenčiča. Še danes nismo prišli do konca. Izogibanju
               nadzoru članov senata KPK s strani Mandatno-volilne komisije, zamuda pri obravnavni
               poročil KPK, zamujamo leto, dve, tri za nekatera poročila. Torej en cel kup
               nedoslednosti je pri našem skupnem delu in enostavno je pa sodu zbil dno ta dopis
               koalicije, kjer nam očitate, da ni bilo nikogar na seji. Mi smo na sejo prišli, tudi
               glasovali ampak zanimivo je to, samo en kandidat je bil, samo gospod Tanko. In
               koalicija se je odločila, da ta predlog ni primeren in spet so se iskale neke nove
               rešitve. Seveda je pa glavni problem ta, da koalicija sploh predlagala ni nikogar
               ampak mi, ki smo ga pa predlagali, našega, ste pa zavrnili. Dejansko gre tukaj za
               narobe svet in cel kup nedoslednosti in bi res predlagali, da ta svoj predlog
               umaknete in da glasujemo o kandidatih, ki so dejansko poslanci v Državnem zboru,
               čeprav si vi na nek način razlagate to nekoliko drugače, bolj odprto, lahko da je
               tudi to res ampak dejstvo je, da bi bilo primerno, tako kot ste vi odigrali svojo
               vlogo pri izbiri predsednika, kot poslanka, da bi tudi pri izbiri namestnikov
               predsednika tudi enako bilo sedaj.</p>
               <p>Torej gre za čuden postopek. Krogi se vrtijo toliko časa dokler ne pride nek
               kandidat, ki je koaliciji po volji in to se dogaja na vseh področjih, po vseh sejah,
               pri vseh amandmajih. Če je predlagatelj Slovenska demokratska stranka, se naš amandma
               zavrne, potem se ga povzame, v bistvu se ga prekopira, »copy – paste« in potem je
               izglasovan s strani koalicije in predlagatelj koalicija. To je ne fer in ni korektno,
               zato mislim, da bi bilo pravilno, da se odločimo za kandidata za komisijo za izbiro
               namestnikov predsednika Komisije za preprečevanje korupcije, da je to poslanec.</p>
            </sp>
            <sp xml:id="SDT6-MK-nujna-45-2014-04-03.sp5">

               <speaker>PREDSEDNICA MAG. MELITA ŽUPEVC:</speaker>

               <p>Hvala lepa. Gospod Hrovat, glede na to, da ste name naslovili kar nekaj stvari vam
               moram odgovoriti. Najprej kar se tiče datuma oziroma dneva v tednu ko jaz sklicujem
               seje Mandatno-volilne komisije. Kot veste, se doslej vedno držim, da nikoli ne
               sklicujem sej ob torkih ampak terminov prostih ni bilo. To je bil edini možni termin
               in takrat sem sklicala Mandatno-volilno<stage type="mag"/><stage>(Nadaljevanje)</stage> komisijo sem pač takrat sklicala. Tudi danes,
               verjemite, ne bi ob 8.00 zjutraj sklicevala seje Mandatno-volilne komisije, če ne bi
               bil to edini možni termin pred jutrišnjo sejo, kjer bomo odločali o mandatno-volilnih
               zadevah… …<stage>/Oglašanje v ozadju./</stage>… Danes celo, ja, se opravičujem. Ampak si
               predstavljam, da bomo težko končali do 9. ure.</p>
               <p>Kar se tiče tega, da vi zagovarjate, da bi moral biti v izbirni komisiji poslanec, to
               je prav, to je vaša pravica. Jaz sem svoje delo kot poslanka opravila, tako kot sem
               ga znala, vestno in korektno. In vseh teh kritik, ki so bile naslovljene name, ne
               sprejemam.</p>
               <p>Kar se tiče drugih stvari. Ko govorite o nadzoru nad premoženjskim stanjem
               predsednika KPK, ne bom še desetič ali pa dvajsetič ponavljala v Državnem zboru. Ja,
               res je, tudi po naši krivdi to traja predolgo, ampak zato, ker smo zagovarjali ves
               čas zakonitost postopka. Dali so ne vem koliko predlogov, ampak, kot rečeno, ne bom
               šla na to polje, ker lahko potem govorimo še tri ure o nadzoru nad premoženjskim
               stanjem predsednika KPK. Seje so pa zaprte, pa bi z veseljem povedala o tem, kako je
               potekalo zaslišanje gospoda Klemenčiča, da bi ljudje vedeli, kako se je tudi končalo.
               Ampak, žal, o tem ne morem govoriti, ker so seje zaprte. Če pa želite, da govorimo o
               tem, pa ni problema, vendar jaz ne bom kršila nobenih zakonov, vi pa jih lahko.</p>
               <p>Kar se tiče zamude pri obravnavi poročil. Lepo vas prosim! Če pa še to meni očitate!
               Zakaj pa zamujamo pri obravnavi letnih poročil Komisije za preprečevanje korupcije?
               Zato, ker je ta komisija sprejela sklepe, s katerimi je zahtevala od Komisije za
               preprečevanje korupcije dopolnitve, in to ne enkrat. Pri obravnavi letnega poročila
               za 2010, pri obravnavi letnega poročila za 2011, pri obravnavi letnega poročila za
               2012 - ne po moji krivdi. Vi ste dali predlog in Mandatno-volilna komisija ga je res
               kot komisija sprejela. Takšnega sklepa nisem jaz sprejela. In Komisija za
               preprečevanje korupcije – to pa moram povedati – določenih stvari do danes, kljub
               zahtevi Mandatno-volilne komisije, ni predložila. Torej, senat, aktualni senat je res
               odstopil, kot veste, tudi namestnika sta se odločila, da tega dela ne bosta več
               opravljala, in jaz sem pričakovala, da bodo v času, ko bodo končali svoje delo, tudi
               Mandatno-volilni komisiji predložili stvari, za katere jih pozivamo že eno leto. To
               se do danes ni zgodilo. Tako da, gospod Hrovat, jaz vas cenim in prosim, ne mi
               polagati stvari, za katere jaz nisem odgovorna. Jaz se ne izogibam nobeni
               odgovornosti, ampak kar se tiče obravnave poročil, veste, da je Mandatno-volilna
               komisija zahtevala od Komisije za preprečevanje korupcije določene dopolnitve,
               nekatere so dali, nekaterih pa niso dali. In to je vse.</p>
               <p>Gospa Ramšak se je javila. Izvolite.</p>
            </sp>
            <sp xml:id="SDT6-MK-nujna-45-2014-04-03.sp6">

               <speaker>SONJA RAMŠAK (PS SDS):</speaker>

               <p>Hvala lepa, spoštovana predsednica, za besedo. Spoštovane poslanke in poslanci!</p>
               <p>Najprej bom replicirala na to, kar ste zdaj rekli. Poročilo za leto 2012 bi lahko
               obravnavali, zato ker je Komisija za preprečevanje korupcije že lansko leto dopolnila
               to poročilo s tistim, kar je manjkalo, kar smo na seji Mandatno-volilne komisije
               opozorili. Res pa je, da za poročilo za leto 2010 niso izpolnjeni sklepi
               Mandatno-volilne komisije, vendar za leto 2012 je že zdavnaj Komisija za
               preprečevanje korupcije dopolnila poročilo v skladu z zakonom in bi vsaj to poročilo
               seveda lahko obravnavali. Toliko v dopolnitev tega vašega izvajanja.</p>
               <p>Kar se tiče nadzora nad komisijo, bi prav tako lahko v zadnjih treh mesecih imeli
               vsaj še eno sejo, zato ker so ostala še nekatera vprašanja glede nadzora odprta,
               vendar tega niste storili. In ne gre tu za nezakonita ravnanja, da bi vas kdorkoli
               prisiljeval v nezakonita ravnanja, vendar zaslišanj ni bilo mogoče opraviti v
               celoti.</p>
               <p>Če gremo pa na današnjo točko dnevnega reda, je pa to, kar počnete v Državnem zboru,
               norčevanje iz vseh nas, predvsem Slovenske demokratske stranke. To, kar počnete na
               Mandatno-volilni komisiji, na kar je že kolega Hrovat opozoril, gre predvsem za
               izbiro ustreznih kandidatov. Pri Državni revizijski komisiji ste se lotili na enak
               način – dokler ni prišel vaš kandidat, so bili vsi kandidati, ki so izpolnjevali
               pogoje, neustrezni, zato ker so bili predlagani s strani opozicije oziroma Slovenske
               demokratske stranke. In enako se dogaja v primeru imenovanja člana komisije za izbiro
               primernih kandidatov. Mi smo vas že na prejšnjih sejah, <stage type="mag"/> <stage>(Nadaljevanje)</stage> ko je potem koalicija izglasovala vas,
               predsednica, za članico izbirne komisije, opozarjali na to, da bi bilo korektno in
               seveda tudi demokratično, da bi v tej komisiji sodeloval tudi kdo iz opozicije. Žal
               tega seveda koalicija s svojim glasovalnim strojem seveda tega ni želela slišati. In
               danes imamo na mizi, dobimo zjutraj dopis, v katerem govorite o tem, da predlaga
               koalicija gospo Prelesnik, generalno sekretarko Državnega zbora za članico izbirne
               komisije. To je norčevanje iz vseh nas poslank in poslancev. To pomeni, da ne rabimo
               več volitev, ne rabimo poslank in poslancev zato, ker poslanke in poslanci ne
               izpolnjujemo pogoja, da bi lahko sodelovali v teh postopkih. In ne mi govoriti, da je
               gospa Mojca Prelesnik neodvisen kandidat, zato ker ni. Zato ker ni. Ker je z
               dosedanjim delom že večkrat dokazala, da je naklonjena določeni politični opciji. In
               ker je gospa Prelesnik seveda po vašem merilu, jo boste danes izglasovali, ampak to
               kar počnete v tem Državnem zboru, ko ne sprejmete niti enega korektnega pozitivnega
               predloga Slovenske demokratske stranke in opozicije, je pa norčevanje iz državljank
               in državljanov. Če se samo spomnimo Zakona o davku na nepremičnine. Opozarjali smo
               vas, da je nezakonito, da je protiustavno in niste slišali niti enega argumenta ne na
               Odboru za finance ne na sejah Državnega zbora. <stage>/Glas iz ozadja./</stage> Ja, tudi vi ste šla
               izven okvirjev današnje teme. In to kar počnete danes brez vzdihovanja seveda ne,
               mislim da je kultura dialoga še vedno lahko tukaj, in da še vedno lahko tukaj, in da
               še vedno imamo tudi opozicijske poslanke in poslanci pravico do besede in to kar si
               je predsednik Državnega zbora prejšnji dan dovolil v Državnem zboru, da je vzel
               poslanki Evi Irgl besedo. To so vaše metode. Te metode spominjajo na en nek drug
               sistem. In to počnete od vsega začetka, od kar ste nastopili Vlado in ste prevzeli
               vodenje države. In to je nedopustno, je nemoralno in je nezakonito. Zanima me, kje je
               mnenje Zakonodajno-pravne službe o tem ravnanju. Ali je sploh gospa generalna
               sekretarka lahko predlagana oziroma nekdo, ki ni poslanec? To je prvo vprašanje na
               katerega želim dobiti odgovor, ker po mojem osebnem prepričanju je to nedopustno. In
               če imamo poslance, mislim da bi morali imeti poslanci ne glede na to, da so nekateri,
               tudi drugi kolegi rekli, da ne bi bilo prav, da bi bil predlagatelj nekdo, ki je
               politik. Jaz pa mislim, če si odgovoren politik, se znaš tudi pravilno odločati, ne
               na podlagi političnih prepričanj, ampak na podlagi strokovnosti in odgovornosti. In
               odgovornost za ravnanja tudi komisije, izbirne komisije, je seveda na strani tistih,
               ki jih prvič imenujemo v to izbirno komisijo in seveda na samih tistih, ki so potem
               člani izbirne komisije. To, kar se pa v teh postopkih izbire predsednika KPK, novih
               njegovih namestnikov, je bila pa za mene dejansko farsa. In meče res slabo luč, ampak
               to ne pomeni, da pa poslanci ne bi morali opravljati te funkcije. In jaz še enkrat
               rečem, da želim odgovor ali je sploh generalna sekretarka v skladu z zakonom lahko
               članica izbirne komisije ali mora biti to poslanec. Ta odgovor upam, da bom dobila.
               Drugače pa, seveda mi takšne kandidature ne moremo podpreti in mislim, da gre za
               norčevanje iz vseh nas.</p>
            </sp>
            <sp xml:id="SDT6-MK-nujna-45-2014-04-03.sp7">

               <speaker>PREDSEDNICA MAG. MELITE ŽUPEVC:</speaker>

               <p>Gospa Ramšak, sedaj če ste dala proceduralni predlog, potem ga oblikujte in bomo o
               njem glasovali.</p>
               <p>Bi vam pa, preden ga boste… Prosim? Ali je to proceduralni predlog? Če želite mnenje
               Zakonodajno-pravne službe, potem dajte proceduralni predlog. Nimam s tem nobenih
               težav.</p>
               <p>Sicer pa bi vam prebrala, da zakon zelo jasno piše, kar se tiče izbirnega postopka in
               kandidatov, ki lahko sodelujejo v izbirni komisiji, piše, da v izbirno komisijo,
               zakon poznate, enega člana imenuje Vlada, Državni zbor in tako dalje, neprofitne
               organizacije, potem pa piše eksplicitno, sodni svet izmed svojih članov, uradniški
               svet izmed svojih članov. Tako, da ne pišem, da mora Državni zbor in Vlada, da morata
               imenovati torej predstavnika v to izbirno komisijo, kot piše v drugih dveh primerih,
               izmed svojih članov.</p>
               <p>Sedaj smo v zanimivi situaciji, ker če bi prejšnjič, ste verjetno sledili seji
               Mandatno-volilne komisije, je <stage type="mag"/> <stage>(nadaljevanje)</stage>
               predstavnik Slovenske ljudske stranke omenil, da bi bilo dobro, da poiščemo nekoga,
               ki ni poslanec Državnega zbora, ki bo sodeloval v tej komisiji. Ker se mene tiče, kot
               rečeno, če želite, da pridobimo mnenje Zakonodajno-pravne službe, dajte proceduralni
               predlog in ga bom dala na glasovanje.</p>
               <p>Se opravičujem gospod Hrovat, gospa Jeraj se je še pred vami javila.</p>
               <p>Se opravičujem, samo še eno pooblastilo, gospod Darko Jazbec nadomešča gospo Barbaro
               Žgajner Tavš.</p>
            </sp>
            <sp xml:id="SDT6-MK-nujna-45-2014-04-03.sp8">

               <speaker>ALENKA JERAJ (PS SDS):</speaker>

               <p>Hvala lepa. Očitek o katerem je govoril že moj kolega Hrovat o udeležbi nas na seji
               MVK-ja v torek od 10. uri je pojasnil. Mi smo takrat imeli sejo poslanske skupine.
               Predsednica dobro ve, da bi lahko sejo sklicala tudi ob 8. uri in ne bi posegala v
               tisti čas, ki je že mnogo let rezerviran za delo v poslanskih skupinah. Koalicija bi
               se lahko izognila vsem obsodbam ali sodbam o nečem, o naši stranki in tako naprej, če
               bi samo napisala svoj predlog in se ne bi spuščala v cel kup drugih stvari. Ker pa so
               precej hude dovolite, da jih nekaj preberem in tudi pokomentiram.</p>
               <p>V tretjem odstavku vašega dopisa pravite: Mandatno-volilna komisija je znova pozvala
               poslanske skupine naj predlagajo kandidate za člana komisije za izbiro primernih
               kandidatov za imenovanje obeh namestnikov predsednika komisije za preprečevanje
               korupcije, saj je na včerajšnji seji komisija zavrnila edino kandidaturo, ki jo je
               sicer podala Poslanska skupina SDS. To je zelo omalovažujoče do naše poslanske
               skupine. Sicer smo dali en predlog, ampak kdo bi upošteval predlog druge največje
               poslanske skupine v Državnem zboru? To pisanje je zame absurd. Napišete: za člana
               komisije za izbiro primernih kandidatov. Torej, naš kandidat, Jože Tanko, ki smo ga
               predlagali, ni primeren kandidat. Zakaj to tako ne poveste? Gospod Möderndorfer je
               vzel odmor zadnjič, ste se vrnili z odmora in niste povedali, da je Jože Tanko edini
               kandidat neprimeren, po vašem mnenju. Niti toliko niste bili, da bi sploh povedali
               kaj ste se dogovorili oziroma…</p>
            </sp>
            <sp xml:id="SDT6-MK-nujna-45-2014-04-03.sp9">

               <speaker>PREDSEDNICA MAG. MELITA ŽUPEVC:</speaker>

               <p>Gospa Jeraj, ali vam smem samo nekaj pojasniti, zato da ne boste narobe razumeli. Če
               boste šli brati zakon, v zakonu piše: za izbiro primernih kandidatov za predsednika
               in namestnika KPK. V zakonu je ta dikcija. Ne govori o gospodu Tanku kot o
               primernemu, samo v opozorilo.</p>
            </sp>
            <sp xml:id="SDT6-MK-nujna-45-2014-04-03.sp10">

               <speaker>ALENKA JERAJ (PS SDS):</speaker>

               <p>No, če je bil zavrnjen očitno ni bil primeren, saj smo brali zapisnike, kako ste vi
               izbirala kot članica komisije, so bili kandidati neprimerni. Neprimerni za
               predsednika, ampak primerni za namestnike. Skratka, očitno je pač izraz, ki je
               uporabljen kar nekajkrat. Kakorkoli, zavrnili ste edinega kandidata. Očitno
               ocenjujete, da ni primeren, sicer bi ga potrdili. No, ampak potem je treba imeti
               neke, in to povedati, ali kako? …<stage>/Oglašanje iz klopi./</stage> Ali imam besedo ali se bomo
               takole pogovarjali?</p>
               <p>V nadaljevanju vašega dopisovanja napišete: se je iz včerajšnjega dogajanja na seji
               komisije več kot očitno, da je šlo za neresno kandidaturo oziroma politično
               provokacijo. Oprostite, mi smo Jožeta Tanka predlagali vsakič ko ste prvič sklicevali
               oziroma predlagali kandidate za senat, drugič, ko smo ponavljali zadevo, tretjič, ko
               ni bil izbran, ker ste očitno ocenili, da ni primeren, in sedaj četrtič isto
               predlagamo. In vi nam očitate, da neresno predlagamo in da provociramo.</p>
               <p>Potem napišete, da se komisija, čeprav se njen član ni udeležil, gospod Tanko. Gospa
               Župevčeva, jaz bi vas spomnila, da nekajkrat ko smo vas imenovali vas tudi ni bilo na
               seji, vaša podpredsednica je sklicala sejo in vas ni bilo. Ker najbrž je malo
               problem, da si takrat na seji, ko te za nekaj izvolijo ali pač ne, ampak tudi vas ni
               bilo. In zakaj to potem očitate gospodu Tanku. Zakaj pa vas takrat ni bilo? Ali vam
               je kdo to očital?</p>
               <p>Govorite, da je šlo za neresno kandidaturo. Neresna je koalicija, ki je bila
               prejšnjič brez predloga, ko ste tako resni <stage type="mag"/> <stage>(nadaljevanje)</stage> in resno jemljete vse zavede. Brez predloga ste bili
               in nam očitate neresnost, ki smo štirikrat isto predlagali. Neresno je v nadaljevanju
               da ne potrdite edinega kandidata, če ste že v koaliciji odločili, da ne boste nikogar
               predlagali, potem bi pričakovali, da boste podprli edinega kandidata, ne pa napisali,
               da je komisija zavrnila edino kandidaturo, ki jo je sicer podala SDS, pač SDS kar
               tako. Mi smo jo predlagali zato, ker smo bili pozvani in ker jemljemo svoje delo
               resno. Koalicija pa očitno tega ni ocenila tako.</p>
               <p>V nadaljevanju zapišete: Ker pa so se v razpravi pojavljali tudi pomisleki o tem, da
               naj v izbirni komisiji nebi sodelovali poslanci, koalicijski partnerji podajo
               kompromisni predlog, s katerim sledimo namenu zakonodajalca iz leta 2011. Torej da se
               lahko predlaga tudi koga, ki ni poslanec. Dobro jutro. Razsvetljeni po dveh mesecih.
               Po dveh mesecih vam je prišla ideja, da mogoče pa nebi bil poslanec. In zakaj vam je
               prišla ta ideja? Zato ker se je totalno zblamirala gospa Melita Župevc v komisiji, ki
               je izbirala gospoda Štefaneca in njegove …</p>
            </sp>
            <sp xml:id="SDT6-MK-nujna-45-2014-04-03.sp11">

               <speaker>PREDSEDNICA MAG. MELITA ŽUPEVC:</speaker>

               <p>… gospa Jeraj samo malo ..</p>
            </sp>
            <sp xml:id="SDT6-MK-nujna-45-2014-04-03.sp12">

               <speaker>ALENKA JERAJ (PS SDS):</speaker>

               <p>… ki so naslednji dan odstopili …</p>
            </sp>
            <sp xml:id="SDT6-MK-nujna-45-2014-04-03.sp13">

               <speaker>PREDSEDNICA MAG. MELITA ŽUPEVC:</speaker>

               <p>… samo malo. Glejte, na drugih odborih ste lahko žaljivi, o razsvetljenju pa dobro
               jutro pa na MVK ne rabite govorite. Bi vas prosila, če ste lahko do svojih poslanskih
               kolegov spoštljivi.</p>
            </sp>
            <sp xml:id="SDT6-MK-nujna-45-2014-04-03.sp14">

               <speaker>ALENKA JERAJ (PS SDS):</speaker>

               <p>Se opravičujem.</p>
            </sp>
            <sp xml:id="SDT6-MK-nujna-45-2014-04-03.sp15">

               <speaker>PREDSEDNICA MAG. MELITA ŽUPEVC:</speaker>

               <p>Samo to bi vas prosila, nič drugega.</p>
            </sp>
            <sp xml:id="SDT6-MK-nujna-45-2014-04-03.sp16">

               <speaker>ALENKA JERAJ (PS SDS):</speaker>

               <p>Se opravičujem ampak vi ste zapisali kompromisni predlog s katerim sledimo namenu
               zakonodajalca iz leta 2011. Jaz sem samo opozorila na to, da ste šele po četrtem
               poskusu imenovanja člana v senat KPK oziroma v izbirno komisijo za senat KPK,
               ugotovili kaj je zakonodajalec leta 2011 mislil in predlagal, da morda ta kandidat
               nebi bil poslanec.</p>
               <p>Ocenjujem, da gospa Melita Župevc, pa ne želim biti žaljiva ampak da izbirna komisija
               svojega dela ni opravila dobro. Izbrali ste vašega člana za predsednika
               Protikorupcijske komisije, strokovno slabega smo v nadaljevanju ugotovili, vsega na
               enem listu je uspel pripraviti neko vizijo kako bo vodil KPK in če beremo zapisnik si
               lahko še kaj mislimo o vsem skupaj in zato dovolite, da, ker ni samo moje mnenje, da
               je bila to blamaža kar se je zgodilo, ne jemljite tega kot, jaz ne vem, če se vam zdi
               tako v redu, zakaj sta potem oba namestnika odstopila? Spomnimo, da se je isto
               zgodilo nekaj let nazaj zaradi ocene, da pač predsednik ne bo deloval politično
               korektno oziroma neodvisno. Saj si nisem jaz tega izmislila, vse to se je zgodilo.
               Cel mesec smo brali in poslušali gospoda Štefaneca kako bo vztrajal, tiste, ki so
               bili na komisiji zaslišani, pogovarjamo se o tem, da ste uničili podatke, torej
               magnetograme zaslišanj oziroma razgovorov s kandidati. Če stojite za svojimi
               odločitvami, potem ne vem zakaj jemljete to za žalitev. Jaz samo govorim o tem kar
               mesece beremo zdaj v vseh možnih občilih.</p>
               <p>Skratka mislim, da to kar se je zgodilo je bilo blamaža in zato se niste odločili
               ponovno, da bi kandidirali, ker to bi bilo zame resno, tako kot mi. Mi smo ves čas
               predlagali isto. Zakaj ne želite več sodelovati v izbirni komisiji, če ste tako super
               vse naredila in ni nobenega problema. Zdaj ste pač ugotovili, da si še ene take
               šlamastike nebi privoščili pa naj gre nekdo drug v ogenj namesto vas.</p>
               <p>Jaz samo o tem govorim. Saj ste to sami napisali. Kot sem rekla. Izognili bi se lahko
               vsej tej debati, če bi vi samo napisali, da predlagate gospo Prelesnikovo. Ste si pa
               dovolili v dopisu nas poniževati in pravite, da mi vas žalimo, ki je sicer predlagala
               poslanska skupina SDS. Lahko bi napisali, da so bile vse skupine pozvane in nihče ni
               predlagal, samo SDS. Ne pa, ki jo je sicer podala poslanska skupina SDS, ki itak kar
               nekaj predlaga. Mi pač jemljemo vaš poziv resno za razliko od vseh ostalih, vi nam pa
               očitate neresnost. In če si nebi dovolili takega pisanja, kjer nas postavljate, kot
               da smo včeraj prišli <stage type="mag"/><stage>(Nadaljevanje)</stage> iz
               ne vem kje, se o tem sploh ne bi pogovarjali. Ampak ste očitno čutili v koaliciji, da
               morate povedati, da mi nimamo prav, da smo neresni, da smo provokativni, da smo ne
               vem kaj - edini, ki smo upoštevali vaš poziv in predlagali kandidata. To je pač malo
               prehudo, kajne. Mi bomo seveda podprli našega kandidata, ki smo ga predlagali.
               Predlagamo pa tudi, da ne bi nadaljevali s tako prakso, kot je bilo že omenjeno.
               Enako delamo pri revizijski komisiji - dokler ne pridemo do kandidata, ki je po volji
               koalicije, ponavljamo razpis, ponavljamo sklice, se pogovarjamo o enih in istih
               stvareh, da končno pridemo do pravega človeka. In Jože Tanko očitno ni pravi človek.
               Potem to povejte, da je gospa Melita Župevc primerna za izbirno komisijo, gospod Jože
               Tanko pa ni primeren. Tako povejte, pa izglasujte potem tisto, kar mislite.</p>
            </sp>
            <sp xml:id="SDT6-MK-nujna-45-2014-04-03.sp17">

               <speaker>PREDSEDNICA MAG. MELITA ŽUPEVC:</speaker>

               <p>Gospod Horvat, potem gospod Ribič, nato gospa Kociper.</p>
            </sp>
            <sp xml:id="SDT6-MK-nujna-45-2014-04-03.sp18">

               <speaker>ROBERT HROVAT (PS SDS):</speaker>

               <p>Hvala lepa za besedo še enkrat.</p>
               <p>Poglejte, jaz sploh ne dvomim, da boste koalicijski poslanci in poslanke danes
               izglasovali predlog, ki ste ga dali nam na mizo. Ampak bi se tu kljub vsemu ustavil
               pri vašem tolmačenju zakona iz leta 2011, ko ocenjujete in zapišete, da koalicijski
               partnerji menite, da je bil namen zakonodajalca leta 2010, ko je sprejel Zakon o
               integriteti in preprečevanju korupcije, jasen in nedvoumen, torej, da lahko Državni
               zbor imenuje kogarkoli iz Državnega zbora. Jaz sem bil takrat v Državnem zboru, pa vi
               ste tudi bili takrat, za razliko od nekaterih, ampak se resnično ne spomnim, da je
               bila dikcija ali pa obrazložitev ali pa namen takrat, da se ta člen tega zakona
               tolmači na takšen način. Ne verjamem, da je bil takrat resničen namen zakonodajalca,
               da lahko imenuje tudi kogarkoli, ki ni poslanec oziroma poslanka. Seveda se
               sprašujem, česa se v koaliciji bojite. Kako lahko ocenjujete, da je gospa Melita
               Župevc primerna kandidatka, Jože Tanko je pa neprimeren kandidat. Naj vam povem, kaj
               ste zapisali - da gre za neresno kandidaturo oziroma politično provokacijo, ker je
               Slovenska demokratska stranka predlagala gospoda Jožeta Tanka, vodjo Poslanske
               skupine Slovenske demokratske stranke, poslanca s petimi mandati v Državnem zboru. In
               vi napišete, da ta kandidat ni primeren, da bi lahko izbiral namestnike predsednika
               protikorupcijske komisije! Oprostite, ampak šlamastike, ki ste jo naredili, ki jo je
               naredila ta izbirna komisija, v kateri ste sodelovali tudi vi, spoštovana
               predsednica, verjamem, da si je ne morete kot koalicija še enkrat privoščiti. In zdaj
               prelagate to odgovornost na nekoga izven politike, izven političnih strank, izven
               strank koalicije. Mi želimo delovati transparentno in predlagamo vodjo Poslanske
               skupine Slovenske demokratske stranke. In tudi za odločitvijo, ki bi jo sprejel
               oziroma podal mnenje na izboru namestnikov, za tem bi mi kot Slovenska demokratska
               stranka tudi stali. Vse preveč je bilo izgovorov pri imenovanju predsednika KPK, v
               komisiji, v kateri ste tudi vi sodelovali. Razloge za imenovanje gospoda Štefaneca
               ste vlekli iz petnih žil, tako sem jaz razumel to.<stage type="mag"/> <stage>(Nadaljevanje)</stage> Ni bilo nekega oprijemljivega razloga, zakaj…</p>
            </sp>
            <sp xml:id="SDT6-MK-nujna-45-2014-04-03.sp19">

               <speaker>PREDSEDNICA MAG. MELITE ŽUPEVC:</speaker>

               <p>Gospod Hrovat, se opravičujem. Poglejte, danes govorimo o kandidatih za izbirno
               komisijo. Če želite, lahko gremo cel postopek izbire gospoda Štefaneca čez, ampak jaz
               sem podpisala en dokument, ki govori o varstvu podatkov. Tako da, jaz vas prosim, da
               ste toliko korektni, in da danes razpravljate o predlogu, ki ga imate na mizi. Prosim
               pa, da dovolite svojim kolegom, ker veste, da se bo ob devetih seja končala, pet jih
               imam še prijavljenih, vi že drugih govorite, če boste tako prijazni, da omogočite
               tudi svojim kolegom iz Slovenske ljudske stranke in ne nazadnje Pozitivne Slovenije,
               da govorijo. Samo toliko bi vas prosila, če ste tako prijazni.</p>
            </sp>
            <sp xml:id="SDT6-MK-nujna-45-2014-04-03.sp20">

               <speaker>ROBERT HROVAT (PS SDS):</speaker>

               <p>Seveda bom toliko prijazen, ampak jaz verjamem, da vam je nerodno po tej blamaži, ki
               ste jo bili pač deležni s strani medijev in slovenske javnosti, ampak veste kaj se
               jaz sprašujem, ali je res kar je bilo zapisano v enem od medijev, da se bodo tudi za
               namestnike KPK prijavljali kandidati s strankarsko knjižico, ki so jo ravnokar
               vrnili. Ali je mogoče v ozadju to, da želite sedaj odgovornost za imenovanje nekoga,
               ki pripada katerikoli stranki koalicije, naprtiti generalni sekretarki, namesto da bi
               transparentno šli v postopek nekdo iz koalicijskih vrst in rekli, jaz stojim za tem
               kar sem se podpisal ali pa podpisala. In stojim za imenovanjem namestnikov tega in
               tega. Poglejte, verjamem, da vam je težko, ampak pričakoval bi, vsaj toliko
               korektnosti, da naš predlog gospoda Tanka, ne označite za neresno kandidaturo in
               politično provokacijo, ker je to žalitev. To pa je žalitev za poslanca s petim
               mandatom, kot vodjo poslanske skupine. To je žalitev. Ni žalitev to kar se mi zdaj
               tukaj pogovarjamo in pregovarjamo. To je žalitev. In verjemite, da bomo tudi na to
               odreagirali.</p>
               <p>Zato v Slovenski demokratski stranki bomo podprli naš predlog za katerega menimo, da
               je resen, in da lahko pomeni neko pluralnost znotraj komisije, ki bo odločala, tako
               boste pa spet postavili zgodbo v eno smer, izglasovali nekoga oziroma dva in potem se
               spet posipali s pepelom, ja poglejte, politika tukaj pa ni imela nič s tem. Nobenega
               v tej izbirni komisiji ni bilo iz katerekoli politične stranke. Tako da, poglejte, to
               je neresno. To je neresno in tukaj gre za čisto čisto provokacijo.</p>
            </sp>
            <sp xml:id="SDT6-MK-nujna-45-2014-04-03.sp21">

               <speaker>PREDSEDNICA MAG. MELITE ŽUPEVC:</speaker>

               <p>Hvala lepa. Gospod Ribič, izvolite. Končno ste prišli do besede.</p>
            </sp>
            <sp xml:id="SDT6-MK-nujna-45-2014-04-03.sp22">

               <speaker>JANEZ RIBIČ (PS SLS):</speaker>

               <p>Hvala za besedo. Rad bi dejal, da se je v zadnjem času že dvignilo veliko prahu okrog
               imenovanja Komisije za preprečevanje korupcije, okrog imenovanja njenega predsednika
               in tudi sedaj, ko se pogovarjamo o ponovni izbiri podpredsednikov te komisije. V
               Slovenski ljudski stranki še vedno zastopamo stališče, da ne more biti kandidat
               oziroma podpredsednik te komisije nekdo, ki je sodelujoč v tem Državnem zboru
               oziroma, ki dela v tej hiši. Naj bo to nekdo od zunaj s strokovnimi referencami in
               poskusimo, politika stopiti ne korak nazaj, če želimo imeti neko komisijo, ki bo
               raziskovala predvsem najbolj tiste, ki v politiki delamo. In se mi ne zdi prav, da se
               danes tukaj pogovarjamo ali bo kandidat poslanec ene ali druge ali tretje stranke.
               Mislim, da bi to morali prepustiti stroki in pa ljudem, ki nekako niso vezani v
               Državni zbor. Hvala.</p>
            </sp>
            <sp xml:id="SDT6-MK-nujna-45-2014-04-03.sp23">

               <speaker>PREDSEDNICA MAG. MELITE ŽUPEVC:</speaker>

               <p>Hvala lepa, gospod Ribič. Vmes smo dobili tudi soglasje h kandidaturi. Samo toliko,
               da vedo člani.</p>
               <p>Maša Kociper se je naslednja prijavila. Izvolite k besedi.</p>
            </sp>
            <sp xml:id="SDT6-MK-nujna-45-2014-04-03.sp24">

               <speaker>MAŠA KOCIPER (PS PS):</speaker>

               <p>Hvala lepa predsedujoča.</p>
               <p>Jaz bom danes glasovala za kandidatko, ki jo je predlagala koalicija in moram
               povedati, da se meni gospod Tanko ne zdi primeren kandidat. Zato sem zadnjič tudi
               glasovala proti. In seveda bom tudi povedala zakaj, čeprav mislim, da vsi vemo. Ko
               smo na prvem izboru izbirne komisije <stage type="mag"/>
               <stage>(nadaljevanje)</stage> predlagali gospo Melito Župevc, so meni kot precej novi poslanki v
               Državnem zboru, šele prvi mandat moj je to, povedali, da je tudi prejšnjič sodeloval
               predsednik Mandatno-volilne komisije, zato sem brez, moram reči, velikega razmisleka
               glasovala za gospo Melito Župevc, seveda tudi zato, ker je iz naše stranke. Skratka,
               to se mi ni zdelo nikakor problematično. In tudi nikakor problematično se mi ne zdi,
               da je v tej izbirni komisiji kdo od poslancev. Jaz sem, kot veste, vedno kritična
               proti tem, da se poslance ali člane strank tretira kot da je to nekaj zavržnega.
               Dajmo se enkrat odločiti, je ali ni. Jaz mislim, da ni. Imamo parlamentarno
               demokracijo s političnimi strankami, torej so lahko tudi poslanci, tudi člani strank,
               člani takšnih izbirnih komisij. Ne zdi se mi pa glede na vse, kar se je dogajalo in
               glede na to, kakšno je stališče stranke SDS, da bi bil pa primeren kandidat gospod
               Tanko. In zato sem glasovala, kot rečeno, proti. Namreč, gospod Tanko je tudi na tej
               komisiji večkrat in vedno znova in ponovno in ponovno poudarjal, kako nepotrebna in
               odveč se mu zdi Komisija za preprečevanje korupcije. Kako je to organ, ki nima nobene
               teže, je politično imenovan po tej ali oni liniji, zato se mu ni zaupati, ni
               verodostojen in tako naprej. In po tem vsem, kar se je dogajalo v prejšnjem
               imenovanju in glede na revolt tudi javnosti se mi pa zdi zelo pomembno, da v tem
               imenovanju namestnikov pa ne bo nobenega dvoma o tem, kako ta izbirna komisija dela
               in kdo jo sestavlja. Ker na tej strani pa ne želimo omogočiti KPK in mislimo, da je
               KPK potrebna inštitucija, nujna, sicer z nekimi popravki, zakonodajnimi glede
               pristojnosti glede kavtel za preiskovance in tako naprej, ampak za razliko od vas
               mislim, da KPK v Sloveniji potrebujemo. Zato si želimo legitimen postopek,
               neproblematičen, ki mu ne bi bilo mogoče nič očitati. In v tem smislu se mi zdi
               predlagana kandidatka zelo zelo dobra izbira. Gospod Tanko bi v tej komisiji, seveda,
               povsem strokovno brez problema lahko sodeloval, sem prepričana, ampak ne vem kako on
               vidi svojo vlogo, če ga ves čas pri izbirah teh komisij je najbolj motilo to, da so
               politično imenovane. A sedaj, ko bi bil pa on zraven, pa naenkrat ne bile politično
               imenovane? Ali bi bile sedaj tudi politično imenovane, ampak pravilno politično
               imenovane, če bi on pripomogel k temu? Jaz absolutno sem zato, da pomagamo tej
               inštituciji, ki je sedaj precej izgubila na ugledu, da se izvede ta postopek izbire
               kandidatov, da bo imela javnost čim manj pomislekov glede tega in da pač imenujemo
               čim boljše kandidate.</p>
               <p>Zanimivo se mi zdi razmišljanje gospe Jerajeve, da se ji zdi nedopustno, da smo
               zavrnili edinega kandidata. To ste rekli, gospa Jerajeva. Jaz sem sedela tam prek 14
               dni nazaj, ko ste imeli izredno sejo tu na zahtevo SDS, ko ste vsi hkrati govorili,
               da bi seveda gospod Pahor lahko zavrnil edinega kandidata, in zakaj ga ni in tako
               naprej. Sedaj pa se že odločite, ali lahko zavrnemo edinega kandidata ali ga ne
               moremo. Jaz mislim, da ga lahko, če menimo pač tisti, ki glasujemo, da ni ustrezen
               ali da nima kompetenc ali kakršnikoli so že razlogi, zaradi katerega nekoga izvoliš
               ali pa ne. To res, da glede tega kdo je lahko kandidat za izbirno komisijo
               uporabljate besede, da smo končno se razsvetlili po dveh mesecih je res žaljivo. Ker
               če smo mi po dveh mesecih prišli sedaj do spoznanja, ste rekli, da je lahko kandidat
               za izbirno komisijo tudi nekdo, ki ni poslanec, očitno pa vi tega razsvetljenja še
               vedno niste dosegli, če še vedno ponujate samo in edino poslanca. Te žalitve v tem
               smislu, da če mi se ne strinjamo za vašim kandidatom, da je to žaljivo in nedopustno
               in tako naprej ni res. Tu je komisija, ki imenuje, voli kandidate, presoja njihovo
               primernost, in jaz sem sedaj odkrito povedala zakaj mislim, da gospod Tanko ne bi bil
               dobra izbira, da bi nam javnost ponovno očitala, da gre za politično imenovanje, da
               poskušamo vplivati na izbiro kandidatov, tokrat pač druga <stage type="mag"/><stage>(Nadaljevanje)</stage> opcija, in jaz hočem te dvome enostavno
               odpraviti. Hvala lepa.</p>
            </sp>
            <sp xml:id="SDT6-MK-nujna-45-2014-04-03.sp25">

               <speaker>PREDSEDNICA MAG. MELITA ŽUPEVC:</speaker>

               <p>Hvala lepa, gospa Kociper.</p>
               <p>Gospod Jurša, izvolite.</p>
            </sp>
            <sp xml:id="SDT6-MK-nujna-45-2014-04-03.sp26">

               <speaker>FRANC JURŠA (PS DeSUS):</speaker>

               <p>Hvala za besedo. Lep pozdrav vsem!</p>
               <p>No, jaz pa bom eno zadevo razsvetlil, tako da bo jasno tako tem z desne strani, oni z
               leve pa to zadevo že poznajo. Strinjam se, da je ob torkih ob 10.00 rezerviran čas za
               delo v poslanskih skupinah oziroma za sestanke v poslanskih skupinah. Razumem pa tudi
               to, da se včasih zgodi, da druge rešitve ni, kot da se delovno telo skliče tudi na ta
               dan in ob tej uri. Seveda pa moramo paziti, da to ne bo prepogosto.</p>
               <p>Zdaj pa preidimo k stvari. Znotraj koalicije smo se pogovarjali o kandidaturi gospoda
               Tanka in rekli smo, da mi ne bomo proti tej kandidaturi oziroma da ne bomo
               nasprotovali tej kandidaturi. In ko smo prišli na sejo Mandatno-volilne komisije, smo
               na žalost ugotovili, da z vaše strani ni nihče prisoten. In potem smo bili pred
               dilemo. Ne se smejati, jaz vam govorim resnico! Vi pa, če mislite, da je drugače, si
               pač mislite, ampak jaz vam hočem povedati to, kar je res. In potem smo bili pred
               dilemo. Na predlog Janija Möderndorferja smo prekinili sejo in smo se šli posvetovat.
               In smo rekli, če oni nimajo interesa izglasovati svojega kandidata, potem ga mi ne
               bomo izglasovali in bomo proti. In, seveda, ker je padla odločitev, kaj bomo
               naredili, ste nas vseeno presenetili in ste prišli. In takrat smo mi rekli, ne, zdaj
               pa ne bomo o tem glasovali. In to je edina in čista resnica. Mi nismo takrat rekli,
               da bomo nasprotovali imenovanju gospoda Tanka za to dolžnost pri izbiri namestnikov,
               podpredsednikov protikorupcijske komisije.</p>
               <p>Pa še to, glede na to, da dostikrat nekdo ponavlja okrog revizijske komisije.
               Spoštovani kolegi iz SDS, veste, vi niste na prvi seji Mandatno-volilne komisije
               podprli gospoda, ki je kandidiral za funkcijo s strani Nove Slovenije. Se dobro
               spomnim. Glede na to, da je ta isti kandidat z mojega konca, ne glede na to, da on
               pripada politični opciji Nove Slovenije, jaz njegovi kandidaturi nisem nasprotoval,
               ampak vi je niste potrdili.</p>
            </sp>
            <sp xml:id="SDT6-MK-nujna-45-2014-04-03.sp27">

               <speaker>PREDSEDNICA MAG. MELITA ŽUPEVC:</speaker>

               <p>Hvala lepa, gospod Jurša.</p>
               <p>Naslednji se je k besedi javil gospod Möderndorfer.</p>
            </sp>
            <sp xml:id="SDT6-MK-nujna-45-2014-04-03.sp28">

               <speaker>JANI MÖDERNDORFER (PS PS):</speaker>

               <p>No, jaz sem že vajen, da s tiste strani poslušam stvari, ki dostikrat niso niti
               resnične, imajo pa seveda en sam namen, in to vam sicer dostikrat tudi uspe, zato je
               preprosto včasih treba določene stvari ponoviti samo zaradi tega, ker ljudje od ene
               oddaje do druge oddaje že malo pozabijo, kaj se je v resnici dogajalo. Alenka Jeraj
               je rekla, da nismo bili niti toliko, da bi razložili, kaj smo se odločili glede
               gospoda Tanka, ko je bil kandidat, da nismo niti povedali in tako naprej. Skratka,
               same neumnosti. Saj to je logično, da Jerajeva tako razlaga, to pa zato, ker v
               resnici ni bila prisotna na tej seji. Niti ni bila toliko, da bi vsaj vzela
               magnetogram in bi prebrala, kaj smo govorili. Ali pa vsaj, predvidevam, poslušala v
               svoji pisarni preko televizije, kaj smo v resnici govorili. No, zdaj vam bom pa
               prebral, kaj sem povedal, gospa Jerajeva, da ne boste govorili tistega, kar ni res:
               »Žal imam pred sabo kandidata, in tudi tu povem zelo jasno, da s tem kandidatom se ne
               strinjam in ga ne podpiram.« Tako da jaz sem se opredelil in smo se opredelili do
               tega kandidata. Ne govoriti neresnice! To je pač vaš stil, kajne, zelo z lahkoto
               vržete nekaj, kar ni res, in »nafutrate« pač enostavno tiste, ki vam slepo verjamejo.
               Dejstvo je, da ko smo prekinili sejo, se sploh nismo več pogovarjali o tem, ali bi
               koga podprli ali ne bi podprli, zaradi tega, ker vam moram povedati, da ste naredili
               zaradi svojega odnosa do te komisije in svojega načina dela – tu ne mislim na vas,
               gospa Jerajeva, ampak mislim na celotno poslansko skupino -, ste pač enostavno
               pokazali, kaj si mislite. In vam bom zelo preprosto povedal – naredili ste napako. Če
               bi vi bili prejšnjič <stage type="mag"/> <stage>(Nadaljevanje)</stage> v
               tej komisiji bili od začetka tukaj, vam jaz zdajle povem, gospod Tanko bi bil že
               izvoljen. Ja. Pa zdaj to vi verjeli ali ne, enostavno vam lahko samo to povem, mi smo
               se v odmoru odločili, če pa niti toliko nismo vredni, da pridejo vsaj svojega
               kandidata zagovarjati in to mimogrede v magnetogramu zelo jasno tudi povem, smo
               rekli, potem pa enostavno tega kandidata ne bomo podprli. Res pa je, da ne bi
               glasovali za njega. Izvolili bi si ga sami. Tako je. Hvala.</p>
            </sp>
            <sp xml:id="SDT6-MK-nujna-45-2014-04-03.sp29">

               <speaker>PREDSEDNICA MAG. MELITE ŽUPEVC:</speaker>

               <p>Vam dam, gospa Jeraj, še možnost za repliko, potem bomo pa sejo prekinili, ker se
               začenja seja Državnega zbora. Izvolite gospa Jeraj.</p>
            </sp>
            <sp xml:id="SDT6-MK-nujna-45-2014-04-03.sp30">

               <speaker>ALENKA JERAJ (PS SDS):</speaker>

               <p>Gospod Möderndorfer, če je to tako, zakaj ste pa potem napisali, da niste podprli
               edine kandidature in ste jo ocenili kot neresno oziroma politično provokacijo. Zakaj
               niste napisali, da ste skoraj potrdili Jožeta Tanka. Ja, to bi napisali, ne, če je
               tako bilo.</p>
               <p>Sedaj pa, mimogrede, gospa Maša Kociper je povedala stvari malo drugače kot vi. Mene
               res na prvem delu seje ni bilo, sem pa bila, ker sem nadomeščala gospoda Tanka po
               odmoru. In po odmoru vas je gospa Melita Župevc vprašala, če boste pojasnil vaše
               stališče, in ste rekel, da en. Torej vi ste bili pred odmorom že odločeni kako boste
               glasovali. Maša Kociper je rekla, da ste naredili odmor, da ste se dogovorili, da ne
               boste Jožeta Tanka podprl. Skratka, govorita vsak svoje in vsak drugače in… Niste me
               poslušal. Ko smo prišli po odmoru sem glasovati, sem jaz nadomeščala gospoda Jožeta
               Tanka in sem bila tukaj in gospa Melita Župevc vas je vprašala ali boste povedali kaj
               ste se dogovorili in ste rekel, ne, da je to brezveze. Tako da, preberite še
               nadaljevanje magnetograma, ne samo tisto kar vam odgovarja. To je resnica. To, da pa
               ste vi skoraj potrdili Jožeta Tanka in ker nas ni bilo, tega niste naredili,
               poglejte, ta je pa malo lovska. Potem napišite, no mi smo bili, seveda, po odmoru in
               prišli glasovati. Vi napišete, Mandatno-volilna komisija je znova pozvala poslanske
               skupine naj predlagajo kandidata za člana komisije, itn., saj je na včerajšnji seji
               komisija zavrnila edino kandidaturo, ki jo je sicer podala Poslanska skupina SDS. Iz
               včerajšnjega dogajanja na seji komisije je več kot očitno, da je šlo za neresno
               komisijo oziroma politično provokacijo.</p>
            </sp>
            <sp xml:id="SDT6-MK-nujna-45-2014-04-03.sp31">

               <speaker>PREDSEDNICA MAG. MELITE ŽUPEVC:</speaker>

               <p>Dobro, gospa Jeraj, replika ne. Saj prebrali ste pa že trikrat ta dopis. Jaz bi
               sedaj…</p>
            </sp>
            <sp xml:id="SDT6-MK-nujna-45-2014-04-03.sp32">

               <speaker>ALENKA JERAJ (PS SDS):</speaker>

               <p>Gospod Möderndorfer je ravnokar rekel, da ste skoraj potrdili Jožeta Tanka in me
               zanima zakaj to v dopisu ne piše. Piše nekaj drugega.</p>
            </sp>
            <sp xml:id="SDT6-MK-nujna-45-2014-04-03.sp33">

               <speaker>PREDSEDNICA MAG. MELITE ŽUPEVC:</speaker>

               <p>V repliki ne morete mu postavljati…</p>
            </sp>
            <sp xml:id="SDT6-MK-nujna-45-2014-04-03.sp34">

               <speaker>ALENJA JERAJ (PS SDS):</speaker>

               <p>Ja, piše nekaj drugega, tako da, jaz govorim resnico…</p>
            </sp>
            <sp xml:id="SDT6-MK-nujna-45-2014-04-03.sp35">

               <speaker>PREDSEDNICA MAG. MELITE ŽUPEVC:</speaker>

               <p>V repliki mu ne morete postavljati vprašanj. Upam pa, da ne bomo prišli tako daleč,
               da bo začela opozicija oziroma SDS diktirati koaliciji kaj lahko piše v dopisu. Upam,
               da ne bomo tako daleč prišli. Hvala lepa.</p>
               <p>Prekinjam 45. Nujno sejo Mandatno-volilne komisije. Hvala, lep dan. <stage>(SEJA JE
                  BILA PREKINJENA 3. APRILA 2014 OB 8.58.)</stage>
               </p>
            </sp>
         </div>
      </body>
   </text>
</TEI>
