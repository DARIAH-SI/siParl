<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-MK-nujna-27-2013-04-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">EC4C1DF72B4D78D3C1257D1F005A6E93</idno>
               <idno type="custom" subtype="day">C41567924F177C3CC1257B4300422B62</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=C41567924F177C3CC1257B4300422B62</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-MK-nujna-27-2013-04-04.MK" n="27">
               <name>nujna seja</name>
               <date when="2013-04-04"/>
            </setting>
         </settingDesc>
         <particDesc>
            <listOrg>
               <org xml:id="SDT6-MK-nujna-27-2013-04-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-MK-nujna-27-2013-04-04.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR MANDATNO-VOLILNA KOMISIJA</stage>
            <stage type="session">2. nadaljevanje 27. nujne seje</stage>
            <stage type="date">(4. april 2013)</stage>
            <stage type="chairman">Sejo je vodila mag. Melita Župevc, predsednica komisije.</stage>
            <stage type="time">Seja se je pričela ob 9.02 uri. </stage>


            <sp xml:id="SDT6-MK-nujna-27-2013-04-04.sp1">

               <speaker>PREDSEDNICA MAG. MELITA ŽUPEVC:</speaker>

               <p>Dobro jutro želim vsem skupaj, danes v neki drugi vlogi. Kot veste, sem nova
               predsednica Mandatno-volilne komisije in sem prepričana, da bomo dobro
               sodelovali.</p>
               <p>Pričenjam 2. nadaljevanje 27. nujne seje Mandatno-volilne komisije.</p>
               <p>Obveščam vas, da se je za današnjo sejo opravičil gospod Tonin.</p>
               <p>Na sejo sta bila vabljena Jože Tanko, vodja Poslanske skupine Slovenske demokratske
               stranke, v imenu predlagatelja zahteve, in Zakonodajno-pravna služba.</p>
               <p>S sklicem seje ste prejeli naslednji dnevni red, in sicer z eno samo <title>1. TOČKO -
                  NADZOR NAD PREMOŽENJSKIM STANJEM PREDSEDNIKA KOMISIJE ZA PREPREČEVANJE KORUPCIJE
                  MAG. GORANA KLEMENČIČA</title>. Ker v poslovniškem roku nisem prejela predlogov za
               spremembo dnevnega reda, je določen, kot je bil predlagan s sklicem.</p>
               <p>Gospod Möderndorfer, proceduralno, izvolite.</p>
            </sp>
            <sp xml:id="SDT6-MK-nujna-27-2013-04-04.sp2">

               <speaker>JANI MÖDERNDORFER (PS PS):</speaker>

               <p>Lep pozdrav vsem skupaj!</p>
               <p>Glede na to, da smo na tej že večkrat prekinjeni seji razpravljali o podatkih in
               nekem postopku, za katerega pravzaprav še danes ne vem, ali smo ga začeli ali ne. In glede na to, da sem že
               pozval predsednika Državnega zbora, da mi odgovori, ker sem ga opozoril na zakonitost
               dela te komisije, proceduralno predlagam, prvič, da, predsednica, omogočite, da spet
               odpremo sejo za javnost, ne da obravnavamo to zadevo na zaprti seji. In v tistem
               delu, kjer se bomo pogovarjali o tem, ali začnemo oziroma kaj sploh počnemo na tej
               komisiji, ali začnemo postopek, ki ga je kvalificirani predlagatelj predlagal v samem
               postopku, in na podlagi tega vidimo in odločimo, ali sploh in na kakšen način ter
               kako zakonito opraviti tisto, na kar je predlagatelj pozval komisijo, da opravi svoje
               delo. S tem da predlagam, da se v tem odprtem delu sploh še ne dotikamo teme, ker se
               bomo najprej pogovorili o tem, kako sploh peljati sam postopek tega nadzora, ki ga
               pravzaprav predlaga in ga je predlagala Poslanska skupina SDS, zato da v odprtem delu
               tudi ne obravnavamo tega gradiva, ki smo ga prejeli za zaprto sejo. Hvala.</p>
            </sp>
            <sp xml:id="SDT6-MK-nujna-27-2013-04-04.sp3">

               <speaker>PREDSEDNICA MAG. MELITA ŽUPEVC:</speaker>

               <p>Hvala.</p>
               <p>Želi kdo o tem proceduralnem predlogu razpravljati? Gospod Tanko.</p>
            </sp>
            <sp xml:id="SDT6-MK-nujna-27-2013-04-04.sp4">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Če želite odpreti sejo, mi temu vašemu predlogu ne bomo nasprotovali, tako da ne bo
               kakšnih težav. Lahko se pa zelo hitro zgodi, da bo prišlo pri tem odprtem delu do
               kakršnihkoli zadev, ki so povezane z osebnimi podatki. In bi tu zelo prosil tiste, ki
               boste to povzročili, da tudi prevzamete na nek način odgovornost za to, ker določene
               stvari je pač treba argumentirati tako ali drugače in tega ni možno narediti kar
               tako, na nek tak neobičajen način.</p>
               <p>Mi smo oziroma jaz sem to zahtevo podpisal 24. januarja 2013. V tem času bi neka taka
               trivialna zadeva, kot je nadzor nad premoženjskim stanjem, najbrž morala biti že
               zaključena. Zdaj bo ravnokar minilo tri mesece in zaradi teh procesnih zapletov,
               izmikanj, ne vem, dvomov v to, se zadeva ne premakne. In mislim, da to za
               parlamentarni nadzor, za delo Državnega zbora in njegovih komisij ter odborov ni
               dobro - da se z neko tako stvarjo, ki sloni na medijski objavi, da se zadeva ne
               premakne niti do tega, da bi se tisti, na katerega se ti podatki nanašajo, sploh
               izjasnil o tem, ali ti podatki, ki so bili objavljeni, držijo ali ne, niti do tega
               nismo prišli. Tu se ukvarjamo s celim kupom procesnih zapletov. Jaz sicer ne vem,
               zakaj je Poslanski skupini Pozitivne Slovenije toliko do tega, da se te procesne
               blokade postavljajo. Mislim, da bi bilo to lahko že zelo elegantno zaključeno, gospod
               Klemenčič bi zlahka povedal, ali je premoženje zavedeno v GURS ali ni, in če je
               zavedeno, ali je tista cena, ki je tam napisana, prava ali ni. Zlahka bi
               argumentiral, zakaj so na to hipoteke dane take, kot so, in kako so zavarovane, brez
               problema, ker to sloni na tej javni objavi, in tako naprej. Skratka, mi bi te
               procesne stvari in vsebinske lahko že zdavnaj končali in se tu brez potrebe zapletamo
               in opletamo z nepotrebnimi stvarmi.</p>
               <p>Očitno bo treba narediti preiskovalno komisijo za primer in še za kakšnega, zato ker
               očitno obstajajo neki resni razlogi, da se te blokade pojavljajo. Vi boste sprožili
               in sprovocirali, da bomo naredili tri ali štiri preiskovalne komisije, ki bodo
               obravnavale točno določene primere, ker se nikakor ni možno znebiti suma, da se to
               počne zato, da se nekaj ščiti. Poznamo nekaj takih primerov  tudi iz medijev, iz tega časa, iz nekoliko
               prejšnjega časa, in se stvari ne premaknejo. Pač, nekatera imena se tu pojavljajo in
               očitno so zdaj tista imena ključna v zaščiti tega, da se na tem področju nič ne
               premakne. Glejte, jaz nisem za to, da ščitimo kogarkoli, ko bom pač na vrsti, bom na
               vrsti. Ampak, dajmo te zadeve izpeljati takrat, ko so aktualne, takrat, ko so se
               pojavile, zaključimo, razčistimo, sprejmimo sklepe in tako naprej. Mislim, da je pa
               povsem nekorektno, no, da v neki taki trivialni zadevi, kot je tole, zdaj vlečemo
               zadevo že tri mesece v prazno. In še neke tri mesece bomo in tako naprej, in to vse
               samo z nekimi procesnimi ovirami, pravzaprav nepotrebnimi in tudi neargumentiranimi,
               to moram tudi reči. In kaj veliko potrpljenja do tega, vam kar povem, ne bo več. Bomo
               pač odprli teme poslovanja, kjer so vpletene pomembne osebnosti, in se na tem
               področju ni zgodilo nič. Bomo pač posamične primere dali v preiskovalno komisijo in
               bomo pač to naredili, žal, tako se bo zgodilo, povsem po nepotrebnem. In se bo tam
               zadevo odpiralo do milimetra - tako kot zna gospa voditi preiskovalno komisijo, znamo
               tudi mi, brez problema. In bomo prišli do enakih podatkov in tako naprej.</p>
               <p>Naredimo to, kar je treba narediti, po zakonu moramo to narediti. Po zakonu mora
               narediti komisija, Državni zbor, v imenu njega ima mandat, da to opravi,
               Mandatno-volilna komisija. Prej je bila neka druga, ki je bila eliminirana izključno
               zaradi tega, ker se je dovolilo, da bi nekoliko bolj natančno pogledali delo te iste
               komisije v prejšnji sestavi in tako naprej. In zdaj smo v fazi, da se bo to zgodilo
               tudi v tem mandatu. Pač, o nekaterih stvareh, ki so prišle v javnost, je treba zadeve
               pojasniti, odgovoriti, ne pa jih zapirati in postavljati neke bariere zato, da se
               ničesar ne ugotovi. In se potem tu sprenevedamo, kako se bomo kakšne stvari lotili.
               Tu so napisane štiri številke v tej naši zahtevi, dve hipoteki, nekaj kredita, nekaj
               poroštva, in nas samo zanima, ali je to skladno s premoženjskim stanjem, na katerega
               je to dano, ali ne. To je pač <q>"point"</q> te razprave v tem delu. Po 21. členu Zakona o
               integriteti moramo opraviti pa celoten paket, celoten nadzor, in tudi tega
               predlagamo, kjer se pač te zadeve pojavljajo.</p>
               <p>Torej, ne nasprotujemo, če bo to javno, to vam kar zdaj povemo, ampak bojim se, da
               zna biti problem in da boste te stvari tudi na svoja ramena vzeli. Opozarjam pa na
               to, da silimo to razpravo v neko drugo smer, ki se zna tudi zgoditi; tudi za to imamo
               dovolj podpisov, da to naredimo. Hvala lepa.</p>
            </sp>
            <sp xml:id="SDT6-MK-nujna-27-2013-04-04.sp5">

               <speaker>PREDSEDNICA MAG. MELITA ŽUPEVC:</speaker>

               <p>Hvala.</p>
               <p>Gospa Kociper.</p>
            </sp>
            <sp xml:id="SDT6-MK-nujna-27-2013-04-04.sp6">

               <speaker>MAŠA KOCIPER (PS PS):</speaker>

               <p>Samo nekaj bi s tem v zvezi, kar bom tudi na odprti seji ponovila, če bo treba.</p>
               <p>Lahko rečem zase, da nikakor ne sprejemam očitka gospoda Tanka, da Pozitivna
               Slovenija karkoli hoče prikriti. Javnosti seje si želim ravno zaradi tega, da se ne
               bi v javnosti pojavile špekulacije, da tu za zaprtimi vrati politiki nekaj šušmarijo
               proti osebi, ki v tej državi velja zdaj za nekega nosilca poštenosti, integritete in
               tako naprej. In želimo, seveda, da je ta postopek transparenten, tudi pred MVK.
               Seveda je treba spoštovati načela varstva osebnih podatkov, pač ne govorite o
               konkretnih številkah, o konkretnih imenih. Najprej se načelno pogovarjamo, na kakšen
               način se tak nadzor izvede. Zato je smiselno, da imamo javno sejo, da bo vsak sum o
               tem, kaj se mi tu pravzaprav gremo, odpadel.</p>
               <p>Kar pa zadeva vaše očitke, da Pozitivna Slovenija nečesa noče in tako naprej, mi
               nimamo nobenega problema s tem, da se nadzor opravi, če to določa zakon. Se pa ne
               strinjamo s to zaletavostjo SDS-a, ki se je že večkrat pokazala za napačno,  ko potem Ustavno sodišče ugotovi
               za upokojence, da je bilo vse protiustavno, in se plačujejo odškodnine. In enak
               problem je lahko tudi tukaj - gospod Klemenčič je pravno dobro podkovana oseba, ki bo
               seveda znal zaščititi svoje pravice. In če se vsak procesni postopek začne z nekim
               aktom, z nekim sklepom običajno, se mora tudi ta. In s sklepom se določi, koga se
               preiskuje, na kakšen način, na kateri pravni podlagi, v kakšnem obsegu in tako
               naprej. In tega tukaj ni. In če bi se vi tega lotili pravilno, če bi prišli na tak
               način že na prvo sejo, če bi to bilo razčiščeno tudi pravno, bi lahko takoj to že
               naredili. Tako pa se nekaj po domače lotevamo, brez da bi imeli sploh kakršnokoli
               ustrezno odločitev, in temu nasprotujemo. Hvala.</p>
            </sp>
            <sp xml:id="SDT6-MK-nujna-27-2013-04-04.sp7">

               <speaker>PREDSEDNICA MAG. MELITA ŽUPEVC:</speaker>

               <p>Gospod Tanko.</p>
            </sp>
            <sp xml:id="SDT6-MK-nujna-27-2013-04-04.sp8">

               <speaker>JOŽE TANKO (PS SDS):</speaker>

               <p>Glejte, da ne bo kakšnih zapletov. Mi smo predlagali pri vložitvi zahteve za nadzor
               nad premoženjskim stanjem sklep, v katerem piše takole: "Mandatno-volilna komisija v
               skladu z 21. členom Zakona o integriteti in preprečevanju korupcije <stage>(Uradni list...
               in tako naprej)</stage> opravi nadzor nad premoženjskim stanjem predsednika Komisije za
               preprečevanje korupcije, gospoda Gorana Klemenčiča." Mi nismo napisali popolnoma nič,
               kar bi bilo v neskladju z zakonom. <gap n="..."/><stage>/Oglašanje v ozadju./</stage><gap n="..."/> Ja, glejte,
               Mandatno-volilna komisija do tega, da bi odločala o sklepu, niti prišla ni. Da bi
               kdorkoli ta sklep amandmiral, mi ni znano, ker sklep se da amandmirati, zato imamo
               sejo, kajne. Tako postopki tečejo v Državnem zboru. In tu se zdaj postaviti v neko
               fronto, neko blokado, zato da nekaj ni tako napisano, kot bi želeli, to ni način. Če
               tekst ali definicija ni dobra, jo lahko z amandmajem izboljšamo na Mandatno-volilni
               komisiji in preciziramo. Ampak do tega mi nismo prišli v treh mesecih, zato ker je
               cel kup procesnih zapletov in vodja vaše poslanske skupine je to kar naprej sprožal,
               in pač sem ter tja dobil večino, zato so se zadeve tudi ustavile. Če je to način
               dela, da se na tak način postopa, potem je v Državnem zboru nekaj hudo narobe. In ko
               govorite o transparentnosti, transparentno bi bilo, da bi to opravili 29., 30., do
               10. februarja, da bi o tej zadevi opravili razpravo, nadzor, pogledali, definirali in
               tako naprej. Zdaj je april, ne vem kateri. To ni transparentno, to je zamegljevanje
               tega, kar bi moralo biti po vaše transparentno. In na tak način se ne moremo
               pogovarjati o vodenju nobene politike, to vam kar odkrito povemo. Zapisi so se
               pojavili, ne vem, 22. januarja, 24. smo vložili, ker nihče ni reagiral, zahtevo, od
               tam naprej pa cel kup procesnih ovir. Lahko bi to že sami izboljšali, če bi imeli
               ambicijo, da bi karkoli na tem področju opravili. So pa štiri številke notri, kot sem
               povedal, dve se nanašata na hipoteko, dve na poroštvo, ali ena na kredit, ena na
               poroštvo, to so štiri, in o tem je pač treba opraviti razpravo. Hipoteke se pa
               izključno nanašajo na premoženje, na fizično premoženje. Podatkov o fizičnem
               premoženju ni. In sem zadnjič povedal, da bi bilo zelo dobro vedeti, ali je skupna
               vrednost hipotek in danih poroštev ter kreditov dvakrat večja od premoženjske podlage
               ali je pol manjša, ker banke zavarujejo z dvakrat večjim premoženjem, kot je finančna
               odobritev. 0,5 imamo navadni državljani količnik, če hočemo dati svojo hišo kot
               hipoteko. Zdaj je tu, če delim 200.000 približno, kot je hipotek, z nič, ker tega
               podatka nimamo, je to neskončno. In če je to problem, da mi o tem, kar je bilo javno
               objavljeno, opravimo razpravo in pridobimo podatke, ki so dodatno zavedeni v nekih
               datotekah, ki nosijo oznako zaupnosti, ker to je treba pač primerjati z neko davčno
               evidenco, z neko sodno evidenco in tako naprej, potem vidim to kot velik problem. In,
               glejte, če  boste tako
               postopali, bomo pač uporabili tudi druge instrumente, pa ne samo v tem primeru, ampak
               še kakšnega zraven, zato ker očitno gre za sistemski pristop cele poslanske skupine
               proti nečemu. Hvala lepa.</p>
            </sp>
            <sp xml:id="SDT6-MK-nujna-27-2013-04-04.sp9">

               <speaker>PREDSEDNICA MAG. MELITA ŽUPEVC:</speaker>

               <p>Gospod Möderndorfer, potem gospod Han.</p>
            </sp>
            <sp xml:id="SDT6-MK-nujna-27-2013-04-04.sp10">

               <speaker>JANI MÖDERNDORFER (PS PS):</speaker>

               <p>Gospod Tanko, glejte, to, kar ste zdajle nametali, dobesedno, bi bilo zelo fajn in
               sprejemljivo, če bi upoštevali vsaj kakšna kronološka dejanja, ki so se dejansko
               zgodila. Če ste me zelo pozorno poslušali, sem na začetku predlagal naslednje -
               proceduralni sklep, da se sejo odpre za javnost, in to v tistem delu, da se opravi
               razpravo in obravnava sklep, ali začnemo postopek nadzora ali ne. Namreč, nihče do
               danes vam ni oporekal vaše zahteve za sklic nujne seje Mandatno-volilne komisije,
               kjer predlagate nadzor nad premoženjskim stanjem predsednika komisije, gospoda
               Klemenčiča, ampak prav nihče. Mi sploh še nismo opravili razprave o sklepu, ki ga
               sami predlagate v tem predlogu. Kljub temu so se proti temu sklepu opravila neka
               določena dejanja, ki govorijo, da so se določena dejstva prehitela. Ko smo zaprli
               sejo, ko smo slišali takratno predsednico MVK, ki je zelo jasno povedala, da ima vse
               kompetence in pooblastila, da lahko zapre sejo za javnost zato, ker bomo obravnavali
               občutljive osebne podatke, na podlagi katerih je ona dolžna po poslovniku in zakonu
               to narediti. To je dejstvo, da je to rekla, ampak kaj smo mi takrat imeli na mizi? Ne
               zamegljevati cele situacije. Mi smo imeli takrat na mizi javno objavljene dokumente,
               ki so se pojavili na spletni strani. Mi še nismo razpolagali z nobenimi dokumenti, ki
               bi nam bili vročeni po postopku zaupnosti, zato da bi nastali neki določeni koraki,
               na podlagi katerih bi lahko zaprli sejo. Mi smo post festum, ko se je sejo zaprlo,
               začeli dobivati določene dokumente, seveda na dveh, treh različnih sejah. In kar je
               še bolj grozljivo pri celi zadevi, je, da je nekdo samovoljno, na svojo roko začel
               postopek nadzora, o katerem ta MVK sploh še niti ni razpravljala, niti odločala o
               tem. Predsednica je začela pridobivati podatke, za katere trdim, da ni imela pravne
               podlage, da jih pridobiva. In v tem je ključen problem - mi o tem sploh nismo nikoli
               razpravljali. In zato sem predlagal, da presekamo to agonijo in da popravimo<gap n="..."/> Še
               več, zgodilo se je celo to, da je prišel gospod Klemenčič in nas je tu kot šolarčke
               vse skupaj učil, naj mu razložimo, zakaj je on prisoten na tej komisiji, ali zato,
               ker ima status preiskovanca, ali zato, ker je priča ali ne vem kaj še vse, da je bilo
               meni pravzaprav nerodno sploh na taki komisiji sedeti. Zato danes hočemo samo eno
               stvar narediti: popraviti in spraviti na začetek, zato da gremo po vrstnem redu.
               Najprej moramo opraviti to, kar vi, gospod Tanko, vedno zagovarjate, po poslovniku in
               biti hud legalist, držimo se pravil, ki smo si jih sami postavili. Dajmo naprej
               obravnavati sklep, začnimo postopek nadzora proti gospodu Klemenčiču in potem to
               opravimo tako, kot se to šika. Ne pa tako, da bo na koncu gospod Klemenčič imel vso
               podlago, da se bo spravljal tu na nas in dobival tožbe, za katere imamo iz prakse, ne
               samo na podlagi tega, kar je govorila kolegica Kociper, na podlagi sodbe Ustavnega
               sodišča, tako kot je bilo pri ZUJF-u za upokojence. Podoben primer imamo pri AUKN-u.
               Spomnite se, kaj sem vas takrat opozarjal in kaj so ostali kolegi opozarjali. Pa smo
               dobili enako porcijo nazaj - dobljeno tožbo! In samo temu se hočemo danes izogniti,
               ničesar drugega. En korak je treba najprej nazaj stopiti, zato da gremo po vrsti in
               da bomo po vrsti opravili tisto, kar je treba opraviti. Tu ne gre za nobeno
               skrivanje, daleč od tega. Če je treba kaj nadzorovati, če imamo za to pravno podlago,
               je treba to opraviti, ampak ne najprej skočiti, potem pa reči, hop! Samo za to gre.
               Toliko.</p>
            </sp>
            <sp xml:id="SDT6-MK-nujna-27-2013-04-04.sp11">

               <speaker>PREDSEDNICA MAG. MELITA ŽUPEVC:</speaker>

               <p>Gospod Han se je javil k besedi.</p>
            </sp>
            <sp xml:id="SDT6-MK-nujna-27-2013-04-04.sp12">

               <speaker>MATJAŽ HAN (PS SD):</speaker>

               <p>Hvala lepa.</p>
               <p>Ko poslušam Jožeta in Janija, mislim, da približno enako govorita, samo uskladila se
               še nista. Hvala bogu, da je z nami gospod Strle iz Zakonodajno-pravne službe, da nam
               bo on dal osnovo in nam bo povedal, ali Mandatno-volilna komisija ravna prav v tem
               primeru ali ne. Pravila igre morajo biti dobro znana. Težko pa je delat, to pa moram
               osebno povedati, težko je delati, če po eni strani grozi gospod Klemenčič, da smo
                   neuki, da ne znamo, da smo
               v neskladju z zakonom in tako naprej, in že vnaprej poved, da bomo dobili kakšne
               tožbe, ne mi osebno, ampak Državni zbor oziroma Mandatno-volilna komisija, in po
               drugi strani grozi Jože Tanko z ne vem kakšnimi preiskovalnimi komisijami, če ne bomo
               tako ali drugače glasovali. Jaz sem že gospodu Klemenčiču in tu povedal, da jaz
               sodeloval v preiskovalni komisiji, ko bomo preverjali nekega gospoda Klemenčiča, ki
               me ta moment sploh ne zanima, ne bom sodeloval, zato ker on preverja vseskozi nas. In
               sam sem bil tudi preiskovanec in so me preverili, bom rekel, od spodnjih hlač naprej.
               In da ne bo zgledalo, da jaz zdaj njega pregledujem, se bom iz tega izločil.</p>
               <p>Tako bi vendarle predlagal, da sam nimam nobenih težav, da gremo na odprto sejo, s
               tem da imamo res nek sklep, neko podlago, kaj in kako preiskujemo gospoda Klemenčiča,
               da nam ne bo potem gospod Klemenčič preko televizije očital, kaj smo naredili, kako
               politiki ničesar ne znamo in kako je on najbolj pameten. Samo to je pomembno. Zato bi
               ta gordijski vozel najlažje prerezal gospod Strle, da nam pove, ali smo sploh na
               pravi poti. Strinjam se pa z gospodom Jožetom Tankom, da to čim prej naredimo, da ne
               bo res javnost mislila, kaj se mi v tej sobi pogovarjamo in tako naprej, ker je to
               res že smešno. Zato bi predlagal, da o tem proceduralnem predlogu glasujemo,
               sprejmemo nek sklep in naredimo to delo, za katerega mislimo, da ga je treba. Hvala
               lepa.</p>
            </sp>
            <sp xml:id="SDT6-MK-nujna-27-2013-04-04.sp13">

               <speaker>PREDSEDNICA MAG. MELITA ŽUPEVC:</speaker>

               <p>Če smem, preden dam besedo še gospodu Tanku. Glejte, zdaj bi morala dati ta
               proceduralni predlog na glasovanje. Gospod Möderndorfer je jasno predlagal, da se na
               odprti seji pogovorimo o postopku, torej o proceduralnih stvareh, ki jih očitno do
               danes še niste razjasnili. Jaz sem postopek težko ovirala, ker me v tej komisiji
               sploh ni bilo. Ste pa, gospod Tanko, samo že omenili, da ste vi, torej Poslanska
               skupina SDS, predlagali sklep, da se opravi nadzor nad premoženjskim stanjem gospoda
               Gorana Klemenčiča. Prebrala sem gradiva vseh sej, ki ste jih imeli do danes - vi o
               tem sklepu do danes še niste glasovali. Torej, Mandatno-volilna komisija o tem sklepu
               ni glasovala. Je pa bilo, kljub temu, da Mandatno-volilna komisija o tem sklepu ni
               glasovala, opravljeno že nekaj dejanj. Torej, predsednica Mandatno-volilne komisije
               je s postopkom nadzora že začela, kljub temu, da Mandatno-volilna komisija sklepa o
               tem ni sprejela.</p>
               <p>In kot sem razumela gospoda Möderndorferja, je bila intenca njegovega proceduralnega
               predloga ta, da nam gospod Strle, ki je bil danes na to sejo vabljen prvič, prej je
               bil samo v vednost obveščen, pojasni, kakšne so morebitne dileme, kar se tiče
               opravljanja nadzora s strani Mandatno-volilne komisije. Torej tudi to, ali
               Mandatno-volilna komisija sploh potrebuje sklep, da začne opravljati nadzor nad
               premoženjskim stanjem gospoda Klemenčiča in tako dalje.</p>
               <p>Tako da, gospod Tanko, jaz bi rada dala ta sklep na glasovanje. Ste se želeli še
               enkrat javiti k besedi? Izvolite, potem bom pa dala ta sklep na glasovanje.</p>
            </sp>
            <sp xml:id="SDT6-MK-nujna-27-2013-04-04.sp14">

               <speaker>JOŽE TANKO (PS SDS):</speaker>

               <p>Seveda se želim, zato ker ste pač odprli razpravo in ste dali možnost vsem, da
               govorijo, ne samo vodjem poslanskih skupin<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp15">

               <speaker>PREDSEDNICA MAG. MELITA ŽUPEVC:</speaker>

               <p>O proceduralnem predlogu<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp16">

               <speaker>JOŽE TANKO (PS SDS):</speaker>

               <p>O proceduralnem predlogu. Tako da opravimo potem razpravo, lahko tudi drugi
               komentirajo, ki niso vodje ali pa predstavniki poslanskih skupin, pač odprto.</p>
               <p>Kar zadeva očitke in razpravo gospoda Klemenčiča. Gospod Klemenčič je tu v vlogi, da
               stvari pojasni. On ni prišel na Mandatno-volilno komisijo, da nas bo poučeval, kaj je
               zakonito in kaj ne, ni v tej funkciji, o tem odločajo drugi. Tako da to razčistimo.
               Če je treba karkoli dodatno pojasniti ali pa kakšno nejasnost razčistiti, lahko to
               naredi Državni zbor z obvezno razlago. To ni gospod Klemenčič, ki nas bo poučeval,
               kaj je skladno z zakonom ali ne. Mi smo zakonodajalci in če kakšne določbe nismo
               dovolj natančno precizirali, smo mi tisti, ki lahko z obvezno razlago dodatno
               uredimo. Kar zadeva pa zakonitost, pa gospa Kociper ve, kje te stvari potekajo, na
               katerih dveh ravneh.</p>
               <p>Kako ravnati pravilno.  Mi smo
               korektno vložili zahtevo s predlogom sklepa, zakon je po moje dovolj jasen, tako se
               nam ni treba ukvarjati s kakšnimi drugimi stvarmi. Če ste pa poslušali gospoda
               Klemenčiča, je pa zadnjič - česar sicer ni v magnetogramu, ker je vmes komentiral,
               ker je bil nekoliko živčen - predlagal, da bi se strokovna služba Državnega zbora ali
               MVK-ja sestala z njihovo strokovno službo, da bi se dogovorili o postopku. Tisti, ki
               ste bili na prejšnji seji, ste to lahko slišali, in tako je bilo rečeno, ampak to ni
               potem več nadzor, to je nek usklajevalni postopek in dogovor, kako bi preiskali
               nekoga. To ni to. Državni zbor je organ, ki je neodvisen, je najbrž, če tako rečemo,
               po rangu druga veja oblasti, če je prva predsednik, in najbrž so neka pravila dela in
               možnosti. In mi ne moremo usklajevati z njihovo službo, kako bomo ta postopek
               izpeljali, žal, ga ne moremo, in ga bomo pač v skladu s svojimi pravili, svojim
               načinom dela in tako naprej.</p>
               <p>Zakaj je bila zaprta seja - zato, ker pojasnila na te štiri številke, ki sem jih
               navedel, so zaradi pogodb, davčnih, bančnih in tako naprej, v fazi zaupnosti. Prvi
               komentar tega ali pa vprašanje bodo najbrž obresti za dano hipoteko, to bo najbrž
               prvo vprašanje. To je pa del poslovnega aranžmaja konkretne osebe in banke, to niso
               javni podatki. <gap n="..."/><stage>/Oglašanje v ozadju./</stage><gap n="..."/> Seveda, ampak tu govorim, do česa lahko tu
               zelo hitro pride. Kolikšna je vrednost njegovega objekta, tudi najbrž ni javni
               podatek. Javni podatek je tisto, kar je v javnih evidencah, tisto, česar ni, to ni.
               In ko govorimo o tem, se takoj avtomatsko poknjiženo primerja z neko vrednostjo
               premoženja.</p>
               <p>Kar zadeva pa očitke bivši predsednici Mandatno-volilne komisije. Mislim, da je bilo
               prejšnjič ali pa predprejšnjič povedano, da je pridobival podatke brez sklepa
               Mandatno-volilne komisije o gospodu Klemenčiču, Praprotniku in ne vem še kom tudi
               gospod Kontič, to imate najbrž v arhivu Mandatno-volilne komisije. Vendar ta seja ni
               bila procesirana, zaradi tega, ker je prišlo do predčasnih volitev takrat, v
               predprejšnjem mandatu. Tako da tu ne gre za nekaj, kar je narejeno drugače, ampak je
               narejeno po modelu, ki ga je postavil Hanov nekdanji<gap n="..."/> <gap n="..."/><stage>/Oglašanje v ozadju./</stage><gap n="..."/>
               Gospod Meršol<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp17">

               <speaker>MITJA MERŠOL (PS PS):</speaker>

               <p>Pardon, se opravičujem.</p>
            </sp>
            <sp xml:id="SDT6-MK-nujna-27-2013-04-04.sp18">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Tako da tu ne gre za nobeno izjemo, za noben precedens v tem postopku, ampak gre za
               uporabo stvari, ki so bile že izvedene v Državnem zboru konkretno ali pa pri isti
               zadevi, pri istih osebah celo. In težko, no, sprejmem kakršnekoli očitke.</p>
               <p>Zaradi mene, kot sem rekel, lahko izglasujete odprtje seje, nimam nobene težave.
               Predlagam pa, da se sej ne ovira več. Bodo pa težave naprej, ker karkoli se bo od
               tega odprlo, bodo najbrž neke konsekvence, predvsem zaradi tega, ker se prvo
               vprašanje v nadaljevanju nanaša na zaupne podatke, ki so stvar osebne lastnine, če
               tako rečem.</p>
            </sp>
            <sp xml:id="SDT6-MK-nujna-27-2013-04-04.sp19">

               <speaker>PREDSEDNICA MAG. MELITA ŽUPEVC:</speaker>

               <p>Če smem, bi res dala zdaj ta proceduralni predlog na glasovanje, ker sem pustila, da
               obrazložite, kako se boste odločili. Bi vas pa opozorila, da je vsakdo izmed
               poslancev varovane podatke, ki ste jih pridobili na tej komisiji, dolžan varovati
               tudi na javni seji in vsakdo odgovarja za to, če bo javno razkril varovane podatke.
               Za to ne odgovarja predsednik komisije ali kdo drug od poslancev. Gospod Tanko, ste
               že dovolj časa v parlamentu, tako da veste, da boste sami odgovarjali, če boste na
               odprti seji razkrivali varovane podatke, zato ker ste podatke prejeli proti podpisu
               in ste se s tem tudi zavezali, da jih boste javno varovali.</p>
               <p>Zdaj dajem proceduralni predlog, da se o proceduri izvajanja, morebitnega izvajanja
               nadzora nad premoženjskim stanjem gospoda Gorana Klemenčiča komisija pogovori na
               odprti seji. Glasujemo.  Kdo je
               za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je proceduralni predlog sprejet.</p>
               <p>Tako prekinjam sejo, ki jo bomo nadaljevali 10 minut do 10.00, torej ob 9.50, v
               veliki dvorani na Tomšičevi.</p>
               <stage type="time">(Seja je bila prekinjena ob 9.33 in se je nadaljevala ob 9.51)</stage>
            </sp>
            <sp xml:id="SDT6-MK-nujna-27-2013-04-04.sp20">

               <speaker>PREDSEDNICA MAG. MELITA ŽUPEVC:</speaker>

               <p>Nadaljujemo prekinjeno sejo, s točko dnevnega reda: nadzor nad premoženjskim stanjem
               predsednika Komisije za preprečevanje korupcije mag. Gorana Klemenčiča.</p>
               <p>Poslanska skupina Slovenske demokratske stranke je 24. januarja vložila zahtevo za
               sklic nujne seje Mandatno-volilne komisije, z namenom, da se opravi nadzor nad
               premoženjskim stanjem predsednika Komisije za preprečevanje korupcije mag. Gorana
               Klemenčiča. Samo obvestilo o pooblastilu: gospoda Janija Möderndorferja nadomešča
               gospa Alenka Pavlič.</p>
               <p>Predlagatelj, torej Slovenska demokratska stranka, Mandatno-volilni komisiji
               predlaga, da se sprejme odločitev, da se opravi nadzor nad premoženjskim stanjem
               predsednika komisije in ugotovi, ali obstajajo tveganja, da je predsednik komisije z
               opustitvijo dolžnega ravnanja pridobil zase ali za koga drugega premoženjsko korist
               ali opustil dolžna ravnanja v nasprotju z veljavnimi zakonskimi ali podzakonskimi
               predpisi ter kodeksi ravnanja in ali se pri njemu izraža zadostna integriteta za
               vodenje Komisije za preprečevanje korupcije in ali ne obstaja nasprotje interesov, ki
               bi vplivali na njegovo delo.</p>
               <p>Mandatno-volilna komisija, kot veste - nekateri ste bili že člani te komisije prej,
               jaz sem nova članica in tudi obenem nova predsednica -, je obravnavo te teme začela
               na 24. nujni seji, 6.2.2013. Zaradi odsotnosti vabljenega predsednika mag. Gorana
               Klemenčiča, ki je svojo odsotnost opravičil, je bila obravnava zadeve na 24. nujni
               seji preložena na eno izmed naslednjih sej Mandatno-volilne komisije, 27. nujna seja
               pa je bila iz enakega razloga tudi prekinjena. Mag. Goran Klemenčič se je udeležil 1.
               nadaljevanja 27. nujne seje, to je 14.3.2013. Prav tako je podal tudi svoje mnenje na
               predlagano zahtevo. Predlagatelj, torej Slovenska demokratska stranka, je zahtevo
               predstavila na 1. nadaljevanju 27. nujne seje, 14.3.2013.</p>
               <p>Za zaprto sejo ste članice in člani prejeli dokumentacijo, ki ste jo prejeli proti
               podpisu, zato vas opozarjam, da danes na tej odprti seji o prejetem gradivu ne
               razpravljate. To gradivo so nam med drugim posredovali mag. Goran Klemenčič,
               Ministrstvo za finance, Urad za preprečevanje pranja denarja, Ministrstvo za
               infrastrukturo in prostor, Geodetska uprava Republike Slovenije, Nova Kreditna banka
               Maribor, Okrajno sodišče v Domžalah, Okrožno sodišče  v Domžalah, Okrožno sodišče v Ljubljani in Ministrstvo
               za finance, Davčna uprava Republike Slovenije.</p>
               <p>Seznanjena sem, da je med drugim tudi vodja Poslanske skupine Pozitivne Slovenije
               Jani Möderndorfer v zvezi z načinom opravljanja nadzora nad premoženjskim stanjem
               mag. Gorana Klemenčiča na predsednika Državnega zbora naslovil dopis in ga zaprosil,
               da pridobi ustrezno pravno mnenje. In v zvezi s tem ter tudi v zvezi z dilemami, ki
               so se pojavile na nekaterih prejšnjih sejah, bi, če se strinjate, najprej dala besedo
               vodji Zakonodajno-pravne službe, gospodu Božu Strletu, in bi ga prosila, da se,
               kolikor se bo lahko, opredeli, v kakšnem obsegu in na kakšen način je po mnenju
               Zakonodajno-pravne službe Mandatno-volilna komisija pristojna za izvedbo nadzora nad
               premoženjskim stanjem mag. Gorana Klemenčiča, kot ga določa 21. člen Zakona o
               integriteti in preprečevanju korupcije.</p>
               <p>Izvolite, gospod Tanko.</p>
            </sp>
            <sp xml:id="SDT6-MK-nujna-27-2013-04-04.sp21">

               <speaker>JOŽE TANKO (PS SDS):</speaker>

               <p>Hvala lepa za besedo, spoštovana predsednica.</p>
               <p>Glede na to, da je to odprta seja, predlagam, da se opravi vsaj uvodno obrazložitev
               zahteve za sklic seje, da bo javnost sploh vedela, o čem bo tekla beseda. Potem pa
               predlagam, da v nadaljevanju pride do te obrazložitve, kar zadeva procesni del.
               Mislim, da je tako normalno. Do zdaj smo to obravnavali na zaprtih sejah, je pač
               potekalo na nek svoj način, zdaj pa je priložnost, da o tej zahtevi, ki je bila
               vložena že 24. januarja 2013, tudi formalno opravimo predstavitev zahteve in potem v
               nadaljevanju razčistimo stvari, ki so s tem povezane. Hvala lepa.</p>
            </sp>
            <sp xml:id="SDT6-MK-nujna-27-2013-04-04.sp22">

               <speaker>PREDSEDNICA MAG. MELITA ŽUPEVC:</speaker>

               <p>Preden dam besedo gospodu Hanu, vodji Poslanske skupine Socialnih demokratov, samo
               naslednje. Prebrala sem magnetograme za nazaj in kolikor sem seznanjena, je
               predlagatelj svojo zahtevo že predstavil na zaprti seji. Vaš predlog bom dala vseeno
               na glasovanje, vendar pa dajem besedo gospodu Hanu, ki se je najprej javil v imenu
               Poslanske skupine Socialnih demokratov.</p>
            </sp>
            <sp xml:id="SDT6-MK-nujna-27-2013-04-04.sp23">

               <speaker>MATJAŽ HAN (PS SD):</speaker>

               <p>Glede na to, da smo danes že en proceduralni predlog sprejeli, in sicer, da sejo
               odpremo za javnost, nimam težav s predlogom gospoda Tanka, da še enkrat na kratko
               obrazloži zahtevo za sklic te nujne seje, in bom to podprl. Seveda pa vsak prevzema
               svojo odgovornost. Hvala lepa.</p>
            </sp>
            <sp xml:id="SDT6-MK-nujna-27-2013-04-04.sp24">

               <speaker>PREDSEDNICA MAG. MELITA ŽUPEVC:</speaker>

               <p>Želi še kdo? <stage>(Ne.)</stage></p>
               <p>Glasujemo o proceduralnem predlogu gospoda Tanka, da predlagatelj, torej Slovenska
               demokratska stranka, še enkrat na kratko predstavi zahtevo, da se opravi nadzor nad
               premoženjskim stanjem gospoda Gorana Klemenčiča. Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Na začetku bi vas, gospod Tanko, opozorila, kot tudi sami veste, ste dolžni varovane
               podatke tudi varovati in sami odgovarjate za to, če boste podatke, ki ste jih dobili
               na zaprtih sejah Mandatno-volilne komisije, javno razkrivali. Tako vas prosim, da to
               upoštevate. Izvolite. Gospa Irgl, se opravičujem, boste vi predstavili zahtevo.
               Izvolite.</p>
            </sp>
            <sp xml:id="SDT6-MK-nujna-27-2013-04-04.sp25">

               <speaker>EVA IRGL (PS SDS):</speaker>

               <p>Najlepša hvala za besedo. Spoštovana predsednica in ostali!</p>
               <p>Že tretjič zapored smo se danes srečali najprej na zaprti seji, potem ste jo po
               izglasovanem sklepu, ki mu nismo nasprotovali, sejo odprli za javnost. Pa vendar se
               mi zdi prav, tako kot se je očitno s tem strinjal tudi kolega Han, da v Poslanski
               skupini Slovenske demokratske stranke še enkrat pojasnimo, zakaj smo se odločili, da
               skličemo to sejo, oziroma zakaj smo se odločili, da Mandatno-volilna komisija uvede
               nadzor nad premoženjem predsednika Komisije za preprečevanje korupcije.</p>
               <p>V poslanski skupini smo se za to odločili zaradi tega, ker smo, tako kot ostale
               poslanke in poslanci, na elektronske naslove prejeli dopis, v katerem je razvidno, da
               prihaja do nedoslednosti oziroma netransparentnosti v zvezi s premoženjem predsednika
               Komisije za preprečevanje korupcije.</p>
               <p>Preden bomo nadaljevali, ker verjetno bo gospod Strle govoril tudi o tem v
               nadaljevanju, ali je Mandatno-volilna komisija pristojna za to, da uvede takšen
               nadzor, naj  pojasnim, da
               Državni zbor Republike Slovenije je na podlagi 21. člena Zakona o integriteti in
               preprečevanju korupcije pristojen za nadzor premoženjskega stanja članov Komisije za
               preprečevanje korupcije, tako predsednika komisije kot obeh namestnikov oziroma
               podpredsednikov. Naj tudi povem, da je gospod Kontič kot predsednik Mandatno-volilne
               komisije v prejšnjem mandatu 7.6.2011 zahteval, da se pridobijo določeni podatki o
               parcelah, stavbah in delih stavb, kjer so kot lastniki vpisani gospod Klemenčič,
               gospod Praprotnik in gospa Selinšek. Se pravi, že gospod Kontič je kot predsednik
               Mandatno-volilne komisije takrat zahteval določene podatke o premoženjskem stanju.
               Takrat se niste čisto nič razburjali, nobenih ugovorov ni bilo z vaše strani, če
               lahko tako rečem. Takrat so bili verjetno drugi časi, zdaj pa, kot smo bili priče že
               dvakrat oziroma že trikrat na zaprti seji Mandatno-volilne komisije, želite s
               proceduro zavlačevati in se greste nekakšne odvetnike gospoda Klemenčiča.</p>
               <p>Namen te točke dnevnega reda je razjasniti oziroma preveriti točnost podatkov,
               vezanih na premoženjsko stanje predsednika Komisije za preprečevanje korupcije. Naj
               povem, da izhajamo oziroma smo sklic zahtevali na podlagi podatkov, dostopnih tudi iz
               javnih evidenc. Glede vrednosti premoženja gospoda Klemenčiča lahko namreč razberemo,
               da obstaja resen sum, da je prišlo v primeru predsednika Komisije za preprečevanje
               korupcije do neznank glede povečanja njegovega premoženja. Naj pojasnim,
               Mandatno-volilna komisija je tista, ki je dolžna varovati ob takšnih sumih in tudi
               zaščititi integriteto tako Mandatno-volilne komisije kot Državnega zbora in tudi
               Komisije za preprečevanje korupcije kot državnega organa. Pri predsedniku Komisije za
               preprečevanje korupcije, gospodu Klemenčiču, so pozornost namreč vzbudile nekatere
               okoliščine, ki nakazujejo na to, da v primeru nakupa nepremičnine ni bilo vse v
               skladu z dolžnim ravnanjem in potrebno integriteto, o kateri pa tudi gospod Klemenčič
               večkrat govori. In tisti, ki o tem največkrat govori in je pravzaprav nadzorni organ
               nad tem, mora to še bolj in v prvi vrsti spoštovati. Ključno je, da je bilo
               ugotovljeno, da njegova nepremičnina po GURS - ugotovljeno je bilo to, tega si mi
               nismo izmislili v Poslanski skupini Slovenske demokratske stranke - nima vrednosti,
               kar je absolutno nenavadno dejstvo, glede na to, da pa ima drugi del hiše dvojčka
               ocenjeno vrednost. Predsednik Komisije za preprečevanje korupcije je plačal aro za
               nakup nepremičnine, nato pa je pred podpisom kupoprodajne pogodbe za nakup
               nepremičnine v lastništvo vstopilo podjetje Doland Investicije. To podjetje - naj
               pojasnim za vse tiste, ki nas spremljajo - prihaja iz davčne oaze, SG SP Ltd. s
               Cipra, kasneje pa so bile te Doland Investicije neodplačno prenesene na 23 let
               starega gospoda Roberta Trampuša, pri čemer pa se, jasno, postavlja za vse nas
               vprašanje, ali gre za fiktivno prodajo družbe z vsemi njenimi dolgovi. Ni odveč
               pripomniti, da je kmalu zatem prišlo do likvidacije te družbe. Najmanj, kar lahko
               rečemo v tem trenutku, je, da je pri nakupu predmetne nepremičnine prišlo do suma
               korupcijskega tveganja. Ne bom nadaljevala o tem, kaj se je dogajalo za zaprtimi
               vrati na zaprti seji, glede na to, da je gospod Klemenčič že bil na zaprti seji in je
               želel nekatere stvari pojasniti, ampak je procedura pač, ki je prihajala z različnih
               strani, to onemogočala. Pa vendar bi lahko pojasnil te zadeve, pa ne vem, ali jih v
               nekem trenutku ni želel, ni mogel, to je pač za njega vprašanje. Torej, glede na to,
               da obstaja resen sum za korupcijsko tveganje, smo se odločili, da je treba sklicati
               to sejo in da je treba razpravljati o tem ter uvesti nadzor nad premoženjskim stanjem
               predsednika  Komisije za
               preprečevanje korupcije. In Mandatno-volilna komisija je tista, ki po 21. členu
               Zakona o integriteti in preprečevanju korupcije je dolžna bdeti in nadzorovati to
               premoženje, sploh če pride do kakršnegakoli suma, da je to premoženje
               netransparentno. Najlepša hvala.</p>
            </sp>
            <sp xml:id="SDT6-MK-nujna-27-2013-04-04.sp26">

               <speaker>PREDSEDNICA MAG. MELITA ŽUPEVC:</speaker>

               <p>Hvala, gospa Irgl.</p>
               <p>Če se strinjate, bi zdaj dala besedo gospodu Strletu. Naj še enkrat za začetek
               opredelim, kaj bi kot Mandatno-volilna komisija želeli. Ali nam lahko poveste, po
               mnenju Zakonodajno-pravne službe, v kakšnem obsegu in na kakšen način, tudi v
               povezavi s tem, kar je ravnokar povedala gospa Irgl, je Mandatno-volilna komisija
               pristojna za izvedbo nadzora nad premoženjskim stanjem mag. Gorana Klemenčiča in
               seveda tudi njegovih namestnikov. Prosim, gospod Strle.</p>
            </sp>
            <sp xml:id="SDT6-MK-nujna-27-2013-04-04.sp27">

               <speaker>BOŽO STRLE:</speaker>

               <p>Hvala za besedo.</p>
               <p>Zakonodajno-pravna služba sicer ni sodelovala v tem postopku, tako da mi tega
               postopka ne samo, da ga ne poznamo, ga tudi ne moremo in ne smemo ocenjevati. Mi smo
               dobili zaprosilo s strani predsednika Državnega zbora, naj se opredelimo do določenih
               navedb v dopisu Poslanske skupine Pozitivne Slovenije, predvsem glede ustreznosti
               izpostavljenega preliminarnega zbiranja podatkov v tej zadevi, ki teče na zahtevo
               Poslanske skupine Slovenske demokratske stranke. Torej, če pred tem odgovorim na
               kratko na to vprašanje, v kakšnem obsegu in na kakšen način, je odgovor zelo
               enostaven: v obsegu in na način, ki ga določa Zakon o integriteti in preprečevanju
               korupcije. Pri posameznih dejanjih pa je treba potem ocenjevati. In tu nastanejo ti
               problemi, ki deloma izhajajo tudi že iz našega mnenja, ki je fokusirano na vprašanje
               tega predhodnega zbiranja podatkov, se pravi, predhodnega, kar je mišljeno, pred
               odločitvijo o uvedbi tega postopka.</p>
               <p>Najprej ugotavljamo v pisnem mnenju, da je pravna podlaga za navedeni predlog sklepa,
               se pravi, za ta predlog, ki je v zahtevi SDS, Slovenske demokratske stranke, 21. člen
               Zakona o integriteti in preprečevanju korupcije, ki med drugim določa, da Državni
               zbor s smiselno uporabo določb tega zakona nadzira premoženjsko stanje predsednika
               KPK in ostalih članov. In s tem v zvezi, kar se tiče pristojnosti, tu ni nobenih
               vprašanj. Konkretno je pa potem Odlok o ustanovitvi delovnih teles pač tako določil,
               da to nalogo, ki je s sicer z zakonom določena za Državni zbor, da jo opravlja
               Mandatno-volilna komisija. Problemi nastanejo seveda pri tej določbi, ki pravi, da se
               za nadzor Državnega zbora smiselno uporabljajo določbe Zakona o integriteti in
               preprečevanju korupcije. Zato uvodoma v mnenju na kratko navajamo, kaj pravzaprav je
               smiselna uporaba zakona - v teoriji se pogosto uporablja tudi izraz primerna uporaba.
               Torej pomeni, da se določbe predpisa, se pravi, v tem primeru zakona, ne uporabljajo
               dobesedno, temveč le v skladu z njihovim smislom. Še bolj konkretna je pa
               opredelitev, da se uporabljajo samo tiste določbe, ki jih je mogoče in primerno
               uporabljati za razmerja, za katera je določena ta smiselna uporaba. S tem, ko je
               uporaba zakonskih določb oprta na kriterij primernosti, se pravi, smiselnosti, je že
               samo po definiciji lahko okrnjena jasnost in določnost te zakonske ureditve; ta
               smiselna uporaba se po našem mnenju tudi sicer uporablja prepogosto.</p>
               <p>Poleg tega, da je predvidena smiselna uporaba, je še večji problem, da so te določbe
               glede nadzora, se pravi, glede postopka nadzora, že v zakonu dokaj skope. To je
               razvidno iz samega vpogleda v zakon, posredno, pa vendar najbolj konkretno pa izhaja
               iz dejstva, da je Komisija za preprečevanje korupcije, ne glede na to, da ima dosti
               večji obseg nadzora kot Državni zbor,  zato da bi sploh lahko izvrševala ta zakon, sprejela
               dokaj obsežen poslovnik komisije, ki ga pa Državni zbor ne more smiselno uporabljati,
               saj je smiselna uporaba določb zakona omejena samo na določbe, ki so v zakonu, ne pa,
               ki so v poslovniku. Vendar ravno primerjava teh določb, ki so v poslovniku, kaže na
               veliko nedorečenost in pomanjkljivost ureditve v zakonu v smislu uporabe za konkretne
               zadeve. Torej, v Zakonu o integriteti in preprečevanju korupcije je sistemski nadzor
               nad premoženjskim stanjem zavezancev, med katere sodi tudi predsednik Komisije za
               preprečevanje korupcije, urejen v posebnem poglavju, kjer je med drugim določena
               obveznost poročanja po nastopu in prenehanju funkcije in dolžnost poročanja sprememb
               premoženjskega stanja. V teh primerih je to zakonska obveznost zavezancev, zato se
               postopek nadzora ne začne s kakšno posebno odločitvijo o uvedbi nadzora, kar v bistvu
               velja tudi za poziv iz 44. in 45. člena zakona - gre za poziv v primeru, če komisija
               ugotovi, da ji zavezanec ni sporočil podatkov o svojih funkcijah, dejavnostih,
               premoženju in dohodkih, in v primeru nesorazmernega povečanja premoženja. Tu
               ugotavljamo, da v zahtevi za sklic nujne seje ni navedena druga zakonska podlaga kot
               ta splošna, 21. člen, ki določa, da je Državni zbor pristojen za nadzor nad
               premoženjskim stanjem predsednika Komisije za preprečevanje korupcije, kar za nas
               otežuje presojo, za kakšen postopek - namreč, zakon v okviru svojih določb pozna več
               vrst postopkov in glede odvijanja, ali gre za redni ali gre za izredni ali gre za
               postopek po 13. členu, v primeru suma - zdaj tu sicer spet omenjam poslovnik Komisije
               za preprečevanje korupcije, zakon ima samo določbe o tako imenovanem rednem nadzoru
               nad premoženjskim stanjem in v primeru ugotovljenih nepravilnosti možnost poziva.
               Vendar iz te zahteve ni razvidno, da bi šlo za to, ampak je po naši presoji - ta
               zahteva je sicer zelo skopa, ampak po naši presoji gre bolj po vsebini za postopek po
               13. členu zakona, in sicer to sklepamo pač iz te skope obrazložitve - v pisnem mnenju
               tudi povzemamo, kateri so tisti elementi, ki nas na to navajajo, gre pa za postopek
               ob sumu korupcije ali drugih kršitev. Zato v nadaljevanju potem tudi ta člen malo
               podrobneje obravnavamo. In tu je začetni problem že ta, da se postopek po tem členu
               lahko uvede na podlagi lastne pobude - tu je mišljena lastna pobuda Mandatno-volilne
               komisije -, na podlagi prijave pravne in fizične osebe ali na zahtevo, ki jo lahko
               vložijo v zakonu določeni subjekti. Glede slednjih se zastavlja vprašanje, kako
               smiselno razložiti določbo, da zahtevo lahko vloži Državni zbor, kajti v okviru
               Državnega zbora imamo zelo različno legitimirane predlagatelje, pa tudi iz same
               zahteve ne izhaja, da je to zahteva za uvedbo, kajti sama zahteva za sklic nujne seje
               na podlagi drugega odstavka 48. člena poslovnika sama po sebi nima pravne narave
               zahteve za uvedbo postopka iz prvega in drugega odstavka 13. člena. Torej, to
               vprašanje je nejasno, ali gre tu za predlog ali za zahtevo. Pomembno je pa zaradi
               tega, ker so določene postopkovne določbe zakona drugačne; se pravi, ko gre za
               zahtevo, mora potem v primeru, da se je ne sprejme, jo je treba zavrniti z odločbo in
               pač navesti razloge za zavrnitev. V primeru, ko gre za predlog ali prijavo, pa ima
               komisija tu tako rekoč pravno gledano proste roke, seveda, vsebinsko ne, ko se pojavi
               sum, najbrž mora reagirati tudi na to.  Torej, mi smo vseskozi pri pregledu in iskanju odgovora
               na to zastavljeno vprašanje ugotavljali, da je postopkovna ureditev tega vprašanja za
               Državni zbor izrazito podnormirana in bi nekako že skoraj bila potrebna nujno
               smiselna uporaba 11. člena tega zakona, ki določa podlago za ureditev poslovanja,
               sicer Komisije za preprečevanje korupcije, ampak smiselno MVK, se pravi, za sprejetje
               posebnega poslovnika, ki bi določil podrobneje ta pravila in s tem odpravil
               marsikatero nejasnost, med drugim tudi v zvezi s predhodnim postopkom.</p>
               <p>Kar se tiče konkretnega vprašanja, pa ugotavljamo, da zakon v tem primeru nima določb
               o kakršnemkoli predhodnem postopku, se pravi, tudi o predhodnem zbiranju podatkov,
               pred uvedbo samega postopka. Poslovnik Komisije za preprečevanje korupcije - zopet
               moram to opozoriti - ima nek predhodni postopek, to je v bistvu predhodni preizkus in
               priprava poročila, ki ga celo pripravijo strokovne službe komisije, ampak mi se zdaj
               ne moremo opreti na to določbo, ker, kot že rečeno, poslovnika Komisije za
               preprečevanje korupcije ne moremo smiselno uporabljati. Zato ugotavljamo, da tu
               pravne podlage v zakonu za kakršenkoli predhodni postopek oziroma za kakršnakoli
               predhodna dejanja do sprejetja odločitve o uvedbi postopka, verjetno iz 13. člena
               zakona, ni. Seveda pa so nekatera opravila v okviru postopka nadzora takšne narave,
               da pravzaprav njihovo izvrševanje ni mogoče preko kolektivnega izvrševanja, se pravi,
               preko tega, da bi Mandatno-volilna komisija jih opravljala. Recimo, prav zbiranje
               podatkov, vpogled v določene podatke ima takšno naravo, da ga pravzaprav ne more
               komisija opraviti. In če nimamo izrecne zakonske podlage, in tudi zaenkrat ne
               poslovniške, bi po mojem mnenju morali tu vsaj, če je odločitev o uvedbi določenega
               postopka nadzora kot, recimo, v konkretnem primeru, tudi nekako pooblastiti, najbolj
               ustrezno seveda predsednika komisije, za določena procesna dejanja v okviru tega
               postopka nadzora, se pravi, predvsem zbiranje podatkov, verjetno bi se še kaj našlo,
               zdaj tega ne morem ocenjevati vnaprej, pa eventualno tudi za pripravo podlag potem za
               odločanje, ne za odločanje o sami uvedbi, ampak potem za odločanje o ukrepih in
               ugotovitvah, kajti teh ugotovitev enostavno ne more 20 ljudi pripraviti, ampak jih
               mora neka oseba ali manjše število oseb, pooblaščenih, s pomočjo strokovnih služb
               pripraviti. Končno pa še enkrat opozarjamo, da tu, čeprav gre za majhno število oseb,
               ki jih Mandatno-volilna komisija nadzira, se pravi, tri, vendar brez poslovnika
               skorajda ne bo šlo. Sicer se bodo tudi v nadaljevanju dela na tem področju pojavljala
               odprta vprašanja, ki pa dopuščajo možnost različne interpretacije in tudi različnih
               praks, kot so bile že omenjene, ki jih sicer ne morem komentirati, niti jih ne
               poznam, niti jih ne smem. Hvala.</p>
            </sp>
            <sp xml:id="SDT6-MK-nujna-27-2013-04-04.sp28">

               <speaker>PREDSEDNICA MAG. MELITA ŽUPEVC:</speaker>

               <p>Gospod Strle, hvala. Mislim, da ste zdaj sprožili še več vprašanj, tako da če boste
               lahko odgovorili.</p>
               <p>Najprej se je k besedi javila gospa Maša Kociper. <gap n="..."/><stage>/Oglašanje v ozadju./</stage><gap n="..."/>
               Proceduralno, gospa Ramšak, izvolite.</p>
            </sp>
            <sp xml:id="SDT6-MK-nujna-27-2013-04-04.sp29">

               <speaker>SONJA RAMŠAK (PS SDS):</speaker>

               <p>Hvala za besedo.</p>
               <p>Gospoda Strleta bi vprašala, glede na to, da se je v tem svojem izvajanju skliceval
               na pisno mnenje, kdaj je bilo to pisno mnenje izdano. In če je bilo izdano včeraj ali
               danes, ker sem ga razumela, da je to odgovor na pisno zahtevo predsednika Državnega
               zbora, bi bilo prav, da bi članice in člani Mandatno-volilne komisije bili seznanjeni
               s tem mnenjem,  in če je to
               mnenje bilo šele zdaj izdano, kar pomeni, da se z njim nismo mogli seznaniti, da se
               sejo prekine za pol ure, da se s tem mnenjem seznanimo in da lahko potem o tem mnenju
               tudi korektno razpravljamo. Hvala.</p>
            </sp>
            <sp xml:id="SDT6-MK-nujna-27-2013-04-04.sp30">

               <speaker>PREDSEDNICA MAG. MELITA ŽUPEVC:</speaker>

               <p>Če smem kar jaz odgovoriti, gospa Ramšak. To mnenje je bilo sestavljeno oziroma
               pripravljeno na prošnjo predsednika Državnega zbora. Pobudo za to mnenje oziroma
               zahtevo je dala Poslanska skupina Pozitivne Slovenije. Mandatno-volilna komisija
               oziroma jaz osebno sem to mnenje dobila včeraj popoldne zgolj v vednost, ker nisem
               bila naslovnik tega mnenja. Sem pa prosila službe, če imajo morda kopije tega mnenja,
               da ga seveda lahko dobite, ne vidim nobenih težav s tem. Ampak, kot rečeno, naslovnik
               tega mnenja je bila Pozitivna Slovenija, ki je tudi dobila odgovor, ona ga je
               zahtevala in ga je od predsednika Državnega zbora tudi dobila, ne pa od
               Mandatno-volilne komisije, ker od Mandatno-volilne komisije takšnega mnenja ni
               zahtevala. Tako da Mandatno-volilna komisija tudi ni pristojna, da bi to mnenje
               posredovala vodji Poslanske skupine Pozitivne Slovenije. Če zdaj želite prekinitev,
               da se boste seznanili s tem mnenjem, moram reči, da nimam nobenih težav s tem. Gospod
               Strle ga je tako ali tako obrazložil, lahko pa vam damo tudi kopijo. <gap n="..."/><stage>/Oglašanje v
               ozadju./</stage><gap n="..."/> Ja, potem pa bi prosila, če imate kopije.</p>
               <p>Ali lahko nadaljujemo? Gospa Maša Kociper se je javila k besedi.</p>
            </sp>
            <sp xml:id="SDT6-MK-nujna-27-2013-04-04.sp31">

               <speaker>MAŠA KOCIPER (PS PS):</speaker>

               <p>Hvala lepa, predsedujoča.</p>
               <p>Svojo razpravo bi začela z odzivom na navajanje gospe Irgl, ki je obrazložila zahtevo
               predlagateljev in izrazila neke pomisleke v zvezi z zaprto ali odprto sejo, da se je
               zavlačevalo in tako naprej. Želela bi, da je povsem jasno, kakšen je tu interes
               Pozitivne Slovenije. Želimo, da se te stvari odločajo na odprti, javno dostopni seji
               - zato, ker gre za odločanje po zakonu, v skladu z 21. členom Zakona o integriteti in
               preprečevanju korupcije. In ni prav nobenega razloga, da to delamo za zaprtimi vrati
               in vzbujamo pri državljanih občutek, da gre za nek čuden, tajni postopek proti
               gospodu Goranu Klemenčiču. Zdi se mi, da je glede na njegovo vlogo, ki jo igra v tej
               državi, izjemno pomembno, da je ta postopek, ki se opravlja v zvezi z njim in ki ga
               je predlagala Poslanska skupina Slovenske demokratske stranke, SDS, transparenten in
               da ima določene pravice tako gospod Klemenčič kot tudi javnost, ki jo to prav gotovo
               zanima. Ne nazadnje se je gospod Klemenčič kot vodja protikorupcijske komisije
               izpostavil kot oseba, ki jamči integriteto v tej državi, ki sprejema odločitve, ki
               lahko, kot smo videli, zamajejo celo stol predsednika Vlade ali zamajejo celo celotno
               Vlado. Zato je seveda zelo pomembno, da je postopek, ki ste ga predlagali proti
               njemu, javen in transparenten. In samo to je bila želja Pozitivne Slovenije. In to
               smo poskušali predlagati na dveh sejah. Zaradi nas bi lahko sejo takoj odprli,
               sprejeli sklep, ki ste ga predlagali, in začeli voditi postopek, ampak o tem v
               nadaljevanju.</p>
               <p>Kar se nam zdi bolj bistveno in je treba odpreti, preden začnemo karkoli delati, pa
               je to, kar je opozoril gospod Strle, za kakšne vrste postopek gre. Nobenega dvoma ni,
               da Zakon o integriteti in preprečevanju korupcije določa v posebnem poglavju nadzor
               nad delom in poslovanjem komisije in v 21. členu celo izrecno določa, da Državni zbor
               s smiselno uporabo določb tega zakona nadzoruje tudi predsednika Komisije za
               preprečevanje korupcije in oba namestnika predsednika te komisije. Ta določba zakona
               ima jasen namen: če je to neka komisija, ki v okviru svojih pooblastil in zakona
               nadzoruje premoženje, integriteto in vse, kar pač ta zakon zajema, vseh javnih
               funkcionarjev v Republiki Sloveniji, je seveda logično, da mora ta komisija tudi sama
               biti nadzorovana, in verjetno je tudi res logično, da ljudje, ki to počnejo, dosegajo
               najvišje standarde integritete, protikorupcijske standarde v smislu, da ni nobenega
               dvoma o njihovem delovanju in tako naprej. In če nam zakon to pravico in pristojnost
               daje, potem tudi Pozitivna Slovenija nima in ne more imeti nobenega pomisleka proti
               temu, da se ta nadzor opravi; če govorimo o enakosti pred zakonom, je to verjetno res
               edino fer. Je pa dejstvo,  da
               se ta komisija še nikoli v svoji zgodovini s tem postopkom ni srečala. In dejstvo je,
               da je zahteva<gap n="..."/> <gap n="..."/><stage>/Oglašanje v ozadju./</stage><gap n="..."/> Nikoli ni bil izpeljan do konca. In
               dejstvo je, da je zahteva<gap n="..."/> <gap n="..."/><stage>/Oglašanje v ozadju./</stage><gap n="..."/></p>
            </sp>
            <sp xml:id="SDT6-MK-nujna-27-2013-04-04.sp32">

               <speaker>PREDSEDNICA MAG. MELITA ŽUPEVC:</speaker>

               <p>Prosim, da ste kolegialni in poslušate gospo Mašo Kociper, ki se je javila k besedi.
               Boste potem tudi vi prišli na vrsto.</p>
            </sp>
            <sp xml:id="SDT6-MK-nujna-27-2013-04-04.sp33">

               <speaker>MAŠA KOCIPER (PS PS):</speaker>

               <p>Hvala lepa, predsedujoča, da ste zagotovili, da lahko povem v miru, kar želim.</p>
               <p>In dejstvo je, da je zahteva, kot se je diplomatsko izrazil gospod Strle, zelo
               nedorečena, zelo nejasna. Skratka, na eni strani ste povzeli časopisne članke in
               medijske objave v zvezi z gospodom Klemenčičem, se zelo splošno navezali na 21. člen
               zakona, ki sem ga prej prebrala, in zahtevali ta nadzor. Vprašanja, ki se tu
               pojavljajo, glede na to, da gre prvi postopek, ki bo verjetno izveden do konca, kar
               pomeni, da bodo imeli tisti, ki bodo v njem sodelovali, neke pravne možnosti, je,
               kako bo ta postopek tekel. Da bo to problem, nam je nakazal že predsednik te
               komisije, gospod Goran Klemenčič, na zaprti seji, na kateri nisem sodelovala, ampak
               tudi s svojim dopisom z dne 5.2.2013, ki ga je naslovil na Mandatno-volilno komisijo
               in kjer osporava točno te zadeve - osporava pravno podlago, tako kot je opozoril
               gospod Strle, in osporava konflikt interesov. Če se navežem na prvo stvar. Gospod
               Klemenčič pravi takole: <q>"V predlogu sklepa, vloženega s strani poslanca Jožeta Tanka,
               citirana pravna podlaga namreč ne nudi temelja za sprejetje ali izvršitev tovrstnega
               sklepa s strani vašega delovnega telesa in bi lahko njegovo sprejetje, predvsem pa
               njegovo izvajanje predstavljalo tudi znake kaznivega dejanja."</q> Česar si verjetno
               parlament in Mandatno-volilna komisija ne moreta privoščiti, je, da bi izpeljali
               nezakonit postopek, ki bi na koncu bil osporavan, recimo, pred sodiščem in iz
               katerega bi celo lahko nastopile odškodninske posledice. To se zadnje čase Državnemu
               zboru zaradi odločitev Vlade v zadnjem letu vse prevečkrat dogaja in to je nekaj,
               česar ne smemo dopustiti. Se pravi, postopek mora biti izveden pravilno in zakonito,
               mislim, da o tem ni nobenega dvoma.</p>
               <p>Če se spet vrnem k temu, je gospod Strle zelo lepo navedel osnovno dilemo, ki se
               pojavlja tudi v Pozitivni Sloveniji - kakšen postopek Slovenska demokratska stranka
               sploh zahteva. Namreč, če zahtevate nadzor, tako kot ste napisali v svoji zahtevi,
               vam je tudi gospod Strle pravkar pojasnil, da nadzor nad premoženjskim stanjem
               zavezancev, med katerimi so tudi predsednik KPK in ostali člani senata, je urejen v
               5. poglavju tega zakona in določa obveznost poročanja po nastopu in prenehanju
               funkcije ter dolžnost poročanja sprememb premoženjskega stanja, vendar je to v tem
               primeru zakonska obveznost zavezanca, zato postopka ni treba začeti s posebno
               odločitvijo o uvedbi nadzora. Se pravi, ne gre za te vrste postopek, ker on na
               začetku in na koncu poroča na tistem obrazcu, tako kot vsi mi. Očitno iz vašega
               zaprosila, tudi iz tega, da govorite o podanem sumu, da je podan sum korupcijskega
               ravnanja in tako naprej ter korupcijskega tveganja, je možen edini zaključek, do
               katerega je prišla tudi Zakonodajno-pravna služba, to je, da gre za postopek po 13.
               členu tega zakona, to je postopek zaradi suma korupcije ali drugih kršitev. In ta
               postopek se lahko uvede samo na določeno zahtevo. In če smiselno uporabimo KPK, lahko
               zahtevo vloži Mandatno-volilna komisija na lastno pobudo, ampak Mandatno-volilna
               komisija, se pravi, mora biti kolektivna odločitev Mandatno-volilne komisije in ne
               zadostuje samo zahteva ene od strank, kar je v tem primeru SDS. In to, da je gospa
               Ramšak kljub temu, da ta sklep ni bil sprejet, sklep, ki bi pripeljal do uvedbe
               postopka, opravljala dejanja, in to zelo konkretna dejanja, pridobila zelo konkretne
               dokumente, v skladu s postopkom, kot ga sicer v takih primerih vodi KPK, je povsem
               narobe, in to je zelo jasno povedal tudi predstavnik Zakonodajno-pravne službe. Za to
               ni imela prav nobene pravne podlage. In tu smo mi zdaj - nismo začeli uradno
                  postopka, sklep, ki ga
               predlaga SDS, je zelo nedorečen. In tu se moramo ustaviti in pogledati, kako to na
               pravilen način začeti, da bo postopek zakonit. In samo to mi želimo in za to ni
               potrebna nobena tiha, javna, nejavna ali zaupna seja, ampak je to lahko javna seja,
               kjer bomo odločili, ali moramo sprejeti sklep ali obvestilo - v konkretnem primeru,
               recimo, take vrste nadzora nad gospodom Janezom Janšo, mislim, da je bilo samo
               obvestilo.</p>
               <p>To so stvari in dileme, ki jih je treba zdaj razčistiti. Nikakor pa ne bo Pozitivna
               Slovenija sodelovala pri nekem lovu na čarovnice kar tako, po domače, brez dorečenega
               postopka. Hvala lepa.</p>
            </sp>
            <sp xml:id="SDT6-MK-nujna-27-2013-04-04.sp34">

               <speaker>PREDSEDNICA MAG. MELITA ŽUPEVC:</speaker>

               <p>Hvala, gospa Kociper.</p>
               <p>Gospod Tanko se je javil k besedi, potem pa vi, gospa Ramšak.</p>
            </sp>
            <sp xml:id="SDT6-MK-nujna-27-2013-04-04.sp35">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>No, zdaj, če lahko samo na kratko ugotovim, je 21. člen v bistvu krovni člen tega
               zakona. Določba, ki je napisana v 21. členu, pokrije vse tiste posebnosti posameznih
               členov, ker je to na nek način splošna določba, ker se sklicuje, da se postopek
               izpelje smiselno v skladu z določili tega zakona. In 13. člen je sestavni del tega
               zakona in 45. in vsi ostali ravno tako. Mi se nismo tu opredelili na tisto posebno
               določbo, ampak smo pač vzeli člen, ki omogoča najširšo uporabo zakonskih določb, tako
               da po tej plati ni nobenih težav, ne glede na to, kar je gospod Strle povedal. Niti
               ena določba zakona s to dikcijo, s tem 21. členom ni izključena.</p>
               <p>Kar zadeva 13. člen, pa lahko komisija - v prvem odstavku tako piše - na lastno
               pobudo na podlagi prijave pravne ali fizične osebe ali na zahtevo<gap n="..."/> in tako naprej
               iz drugega odstavka sproži postopek. Poslanci Državnega zbora smo dobili javno
               sporočilo na mrežo, da nekaj s premoženjskim stanjem - ali pa sum, da s premoženjskim
               stanjem predsednika Komisije za preprečevanje korupcije nekaj ni v redu. Na podlagi
               anonimne fizične prijave, fizične osebe, smo to dobili. In ker ni bilo, kot sem že
               povedal, nobenega odziva od nikogar, je poslanska skupina pač sprožila na ustrezni
               komisiji Državnega zbora postopek proti edinim trem osebam, ki jih lahko sploh
               nadzira. Če Mandatno-volilna komisija, glede na to, kar govorite, tega mandata nima,
               potem imamo v tej državi tri funkcionarje, ki se ukvarjajo z vsemi funkcionarji, ki
               so popolnoma brez nadzora in lahko počnejo v tej državi, karkoli želijo. Karkoli
               želijo! In mislim, da je taka ureditev nedopustna. Ko se je sprejemalo Zakon o
               integriteti leta 2010, ga v naši poslanski skupini nismo podprli. Ste bili pa
               nekateri, tisti, ki zdaj izražate neke pomisleke, takrat tisti, ki ste sodelovali pri
               sprejetju tega zakona kot nekega ključnega, pomembnega dosežka na tem področju. Vsaj
               dva poslanca sta tukaj, ki sta bila za to, da se ta zakon sprejme, predsednica
               komisije in gospod Han. In morda bi pogledali tudi kakšno razpravo od takrat, ko se
               je ta zakon sprejemalo, kaj vse bo prinesel. Prinesel je pa neko rešitev, ki po vašem
               mnenju onemogoča nadzor nad premoženjskim stanjem treh funkcionarjev. Tudi v mnenju
               Zakonodajno-pravne službe ni bilo niti ene opombe na 21. člen, da je premalo dorečen,
               takrat, ko se je zakon sprejemalo. Ne vem, zakaj se zdaj, ko smo prišli do neke
               konkretne zadeve - po mojem mnenju je ta postopek utemeljen -, odpiramo dileme, ki bi
               jih morali odpreti takrat, ko se je zakon sprejemalo. Če se spomnite, smo mi
               predlagali, da nadzor nad premoženjskim stanjem opravljajo institucije, ki imajo tudi
               druga pooblastila, recimo, davčna ali pa računsko sodišče, ki lahko sprejmejo neke
               konsekvence in zadevo raziščejo do konca.</p>
               <p>Kar zadeva Komisijo za preprečevanje korupcije, nisem seznanjen, da bi  sprejeli kakšne definitivne
               odločitve, da bi dejansko ugotovili, tu pa tu je nastopila korupcija, ampak se je vse
               skrilo za neko dikcijo, da obstaja tveganje ali pa veliko tveganje korupcije. To je
               po moje velik problem, enormen problem, ker s tem tveganjem korupcije, brez škode,
               brez osebne odgovornosti, da tako etiketo nekomu daš, nekoga diskreditiraš, sam pa ne
               čutiš nobenih posledic niti sankcij. In v tem smislu so ta zakonodaja in ti postopki
               nedorečeni. Če se nekdo znajde po taki ali drugačni odločitvi v postopku preverbe,
               potem mora organ, ki ga nadzira, ugotoviti definitivno, ali je korupcija ali ni
               korupcije, ali je prišlo do kršitve ali ni prišlo do kršitve, sploh, če gre za osebne
               preverbe, kot je šlo v nekaterih primerih. To, da nekdo - recimo, če dam konkretno
               osebo, jaz nisem bil preiskovanec na Komisiji za preprečevanje korupcije, pa so me v
               poročilu omenili, kot da sem sodeloval v nekem postopku, in me obremenili z neko
               tezo, da vplivam, recimo, na imenovanje in razreševanje poslovodstva v neki
               gospodarski družbi. Pa Državni zbor ni bil nikjer vpleten v nobeno imenovanje v
               tistem času v katerikoli gospodarski družbi, ker to je delal AUKN, specialno je bila
               prenesena pristojnost. In na tak način je, mislim, da neprimerno, da se ti postopki
               vodijo, ko se ne ugotovi dejanskega stanja, dejanske krivde, ampak se samo napiše
               tveganje, da obstaja tveganje. In na tak način lahko sesujemo Vlado, medijsko umorimo
               kateregakoli posameznika in funkcionarja v tej državi. To ni naloga in pristojnost te
               komisije. In sedaj, ko smo mi sprožili postopek, da bi se na osnovi teh javnih
               zapisov, ki smo jih dobili vsi poslanci, preverilo štiri številke, se pravi, ali
               držijo podatki o vpisanih hipotekah na fizično premoženje predsednika Komisije za
               preprečevanje korupcije, da bi se preverilo, ali drži podatek o poroštvu in danem
               kreditu, se je sprožil enormen problem, vprašanje pristojnosti. In zdaj se že tri
               mesece ukvarjamo s tem, zahteva je bila vložena pa 24. januarja, kako to izpeljati,
               kdo je za to pristojen. In predsednik protikorupcijske komisije, gospod Klemenčič, je
               že na prvem sestanku dal pravzaprav neko vprašanje, ali je Mandatno-volilna komisija
               Državnega zbora sploh za to pristojna. In zdaj šivamo ta mnenja levo, desno, gor in
               dol, namesto da bi predsednik komisije to pojasnil in v zvezi s tem dal še kakšne
               dodatne podatke, dodatne argumente, in pojasnil še kakšne druge stvari, ki so s tem
               povezane. Mene izrecno zanima, recimo, ali ti podatki držijo. Glede na to, da
               vrednosti njegovega premoženja, na katerega je to dano, ni možno dobiti v javnih
               evidencah, me tudi zanima, ali so te hipoteke, ki so vpisane, enake njegovemu
               premoženju, ali so dvakrat večje od njegovega premoženja ali so pol manjše od
               njegovega premoženja, na katerega so vknjižene. To je relevanten odgovor in do tega
               ne moremo že tri mesece. Relevantno vprašanje, pod kakšnimi pogoji so te zadeve bile
               odobrene. Mi danes vemo, da če ta postopek ni izpeljan skladno z bančnimi pravili,
               ampak pod nekimi posebnimi pogoji, je to sestavni del bančne luknje. Ampak na to je
               treba dati odgovore in zadeva pojasniti. To, kar govorim, so, recimo, domneve,
               razmišljanja, da je lahko to tako.</p>
               <p>Moram reči, da sem bil zelo presenečen, ko sem dobil 5. februarja 2013 oziroma ko je
               dobila Mandatno-volilna komisija dopis predsednika Komisije za preprečevanje
               korupcije - to je tale dopis, v katerem je napisano, da gre dodatno pri Jožetu Tanku
               za uradno osebo poslanca, pri čemer  komisija vodi postopek, glede suma korupcije pri
               zaposlitvi njegovega sina v državnem podjetju. To je napisala Komisija za
               preprečevanje korupcije oziroma gospod Klemenčič je to podpisal in poslal v Državni
               zbor. Proti meni ni bil uveden, da bi jaz vedel noben postopek na Komisiji za
               preprečevanje korupcije, ni bil uveden, takrat, ko je to nastalo, ni bil uveden od
               leta 1996 ali 1997, ko sem bil župan, ni bil uveden noben postopek od leta 2000, ko
               sem poslanec Državnega zbora. In to je bilo javno sporočilo Mandatno-volilni
               komisiji, niti označeno ni bilo z nobeno stopnjo zaupnosti. To štejem za hud napad
               komisije proti nekomu, ki si je drznil sploh zahtevo za nadzor nad premoženjskim
               stanjem. In, ker smo napisali predlog sklepa, da se to opravi v skladu z 21. členom
               zakona, ki ureja delovanje njegove komisije, je tukaj potem napisana še neka grožnja
               ali pa kakorkoli to interpretiramo, da bi izvajanje tega predstavljalo znake
               kaznivega dejanja. To si ne morem drugače predstavljati, kot na eni strani
               diskreditacijo s tistim stavkom, ki je bil napisan, na drugi strani pa kot grožnja,
               da bi se ta postopek sploh izvedel. Če bi živeli v neki bom rekel, državi, ki ji je
               res nekaj do transparentnosti, potem bi te štiri številke iz tega anonimne zadeve, ki
               je prišla na Državni zbor to opravili v treh dneh. Če bi bila ambicija, da se te
               zadeve transparentno razčistijo in pojasnijo. Zdaj pa se ukvarjamo s procesnimi
               zadevami, ki v glavnem sproža poslanska skupina Pozitivne Slovenije in praktično že
               tri mesece se ukvarjamo samo s tem, kako bi sploh prišli do glasovanja o sklepu, ki
               so ga predlagali v naši zahtevi. In to, da se izvede nadzor v skladu z 21. členom
               zakona, ki sem rekel, je krovni, na nek način je krovni člen zakona, niti ene določbe
               tega zakona ne izključuje, ampak izrecno napiše smiselno uporabo. Ni mi jasno, kako
               lahko na taki banalni stvari se ukvarjamo toliko časa s toliko preprekami, strahovi,
               sumi, odmikanji in tako naprej. In jaz moram reči, da sem pravzaprav zelo presenečen
               nad tem, da se predsedniku Komisije za preprečevanje korupcije s procesnimi zahtevami
               za ne vem kakšne stvari onemogoči, da bi pojasnil te štiri številke in tisto, kar je
               s tem povezano. To se mi zdi bi rekel, nekaj neverjetnega. Komisija pač lahko uvede
               nadzor, očitno so nekateri nadzorovani brez da vedo, da so nadzorovani. Tako piše,
               vsaj iz tega mnenja, ki ste ga dobili 5. februarja, jaz nimam še nobenega sklepa
               danes, da sem nadzorovana oseba bil v kateremkoli postopku. Eno mnenje, ki je bilo pa
               konkretno, se mi pa, bi rekel, v uvodu in zaključku izrecno dotika in tako naprej.
               Tukaj pa, ko govorimo o dejanskih podatkih, dejanskih sumih, dejanskih tveganjih, ne
               pa se preprečuje pojasnitev tega. Neobičajno je, bi rekel, družbe s Cipra ne
               prodajajo premoženje po Sloveniji. Neobičajno, kako vedo? Da je ravno nekje na nekem
               naslovu ne vem v Zaki pri Bledu ali pa ne vem tam v Žirovnici na razpolago nek del,
               en dvojček. En del dvojčka. Neobičajno in potem neka družba, ki je ta posel
               realizirala izgine iz poslovnega registra, izbrisana. Poslušajte, če kje, potem mora
               biti pri funkcionarjih Komisije za preprečevanje korupcije, morajo biti te stvari
               brezhibne. Mi smo funkcionarji, smo nadzirani, pri nas se ugotovijo napake, kakšne
               napake so tudi usodne pri nekaterih, čeprav so obremenjene samo s tveganjem, da je
               bilo nekaj narobe ali pa tveganje, ne vem  ali pa da se ni pojasnilo, samo zapiše se, brez da bi kdorkoli
               imel možnost ugovora na to. Drugje, ko se pojavijo konkretni podatki pa se ves, bom
               rekel, politični <q>"establisment"</q> postavi na to, da nečesa ne moremo speljati in
               realizirati. To se mi zdi nedopustno, da lahko trije funkcionarji v tej državi delajo
               popolnoma brez nadzora in to tisti, ki nadzirajo vse ostale. In sem zgrožen, da imamo
               za to področje, ki je usodno za marsikoga, za 3 tisoč, 5 tisoč funkcionarjev in
               poslovodnih uslužbencev, da ni mehanizma, da bi lahko to nalogo kvalitetno
               opravljali, predvsem pa, da bi se ugotovilo definitivno ali je na tem področju se to
               zgodilo, kar se komu očita ali se ni. Tudi tega ni. in glejte, spoštovana koalicija,
               spoštovani predstavniki Poslanske skupine Pozitivne Slovenije, komplicirajte, kakor
               želite. Ampak dejstvo je, da v treh mesecih ni bilo omogočeno predsedniku Komisije za
               preprečevanje korupcije, da bi pojasnil te preproste štiri številke, pa tudi zakaj
               premoženje, tako kot pri vseh ostalih, kljub dvakratnim pozivom Geodetske uprave ni
               zaveden v geodetsko evidenco. To smo dobili vsi. Dvakratni poziv je bil in vsi smo
               imeli možnost oporekati, pravilnosti, ocene premoženja, pravilnosti vpisa podatkov in
               tako naprej. Pa ne mi reči, da predsednik protikorupcijske komisije ne vem kaj, da
               tega ni dobil ali ni zmogel ali karkoli. To se mi zdi neverjetno, še posebej
               neverjetno, ker sem sledil enemu primeru, kjer je bilo na osnovi razlike med
               geodetsko in davčno ceno izračunana razlika, nepojasnjena razlika v vrednosti
               premoženja. To imamo isti primer. In naj mi nihče ne reče, da ta podatek ni pomemben
               potem, je pomemben podatek očitno, ker je pač to tako narejeno. Zdaj, več kot to
               težko govorim, zato ker je potrebno pač dobiti za primerjavo tudi druge podatke, da
               vidimo ali so te stvari korektne ali niso korektne ali so odobrene hipoteke na nek
               drug način, kot je običajen ali so ne vem obrestne mere za te stvari drugače kot so
               običajne in tako naprej, to je pač treba preveriti v postopku in pridobiti podatke.
               Ampak, če bomo mi tako delali, tega ne bomo realizirali do izteka mandata tega
               Državnega zbora.</p>
               <p>Mandatno-volilna komisija to pristojnost ima, to nalogo ima, dobili smo jo z zahtevo
               za nujno sejo Mandatno-volilne komisije in jaz predlagam, da to nalogo opravimo brez
               velikih komplikacij. Ali bo kdo zadovoljen z njo ali ne, ne vem. Ampak predlagam, da
               pri tem, kdo je lahko revidiran, kdo je lahko pregledan, kakšni podatki morajo biti
               ali držijo sumi ali ne, da o tem pa tudi odločimo, ne na osnovi političnih preferenc,
               ampak na osnovi vsebine. Samo do vsebine moramo pa priti skladno z 21. členom, kaj za
               realizacijo tega 21. člena potrebujemo, boste povedali pa tisti, ki ste zakon
               sprejemali. Ti ste natančno vse vedeli, kaj sprejemate, obrazložili ste vse, kako je
               to, ne vem, oh in sploh, zdaj vidimo, da je zakon povsem luknjičav in za tisti del,
               ki bi ga morali mi speljati popolnoma neuporaben. Vsaj tako je povedal gospod Strle,
               vodja Zakonodajno-pravne službe, čeprav jaz mislim, da temu ni tako. Mi, če želimo in
               če imamo voljo, politično voljo, bomo ta nadzor in to preverbo naredili, če je pa
               nimamo, pač se bomo zatekali v razno razne krivine in pustili zadevo odprto. Hvala
               lepa.</p>
            </sp>
            <sp xml:id="SDT6-MK-nujna-27-2013-04-04.sp36">

               <speaker>PREDSEDNICA MAG. MELITA ŽUPEVC:</speaker>

               <p>Hvala lepa gospod Tanko. Gospa Kociper, predem vam dam repliko, samo eno stvar bi
               rada pojasnila,  da ne bo
               kakšne dileme. Jaz sem predsednica te komisije točno dva dni, tako da meni boste
               težko očitali, da zavlačujem kakšen postopek. Ste imeli pa vi v rokah vodenje te
               komisije. Če ste želeli kaj pospešiti bi verjetno tudi lahko.</p>
               <p>In samo še eno stvar. Problematizirali ste, da očitno nekdo želi blokirati začetek
               tega postopka. Če sem jaz prav prej razumela predstavnico Pozitivne Slovenije
               politična volja, da se opravi nadzor nad premoženjskem stanjem gospoda Klemenčiča je.
               Se mi zdi pa, da smo mi kot varuhi zakonitosti v Državnem zboru dolžni, da to stvar
               opravimo po črki zakona. S tem pa imamo težavo, da bi mimo zakona ob opozorilih, ki
               jih je podal tudi vodja Zakonodajno-pravne službe Državnega zbora ravnali v tem
               primeru. Verjetno se boste strinjali, da je morda bila tudi trivialna ali pa banalna
               razrešitev članov AUKN, ki sta potem vložila tožbo s katero se je srečal tudi Državni
               zbor. Mislim, da je prav, da se takšnim stvarem izognemo.</p>
               <p>Najprej ima repliko gospod Tanko gospa Maša Kociper na vaše izvajanje.</p>
            </sp>
            <sp xml:id="SDT6-MK-nujna-27-2013-04-04.sp37">

               <speaker>MAŠA KOCIPER (PS PS):</speaker>

               <p>Hvala lepa. Saj nekaj ste že povzeli predsedujoča, ampak v skladu s 70. členom prav
               mislim glede na razpravo gospoda Tanka, da sem bila napačno razumljena oziroma
               napačno interpretirana. Morda gospod Tanko ni poslušal ali pa ni bil ves čas prisoten
               v dvorani. Skratka, Pozitivna Slovenija glede na to, d je zakonska določba jasna
               nikakor ne osporava pristojnosti MVK za izvedbo nadzora, pač po črki tega zakona,
               točno tako, ko sem prebrala prej že iz zakona in tudi razpravljala. Tako, da cel prvi
               del razprave, ker se gospod Tanko sprašuje zakaj smo mi proti, da se ta postopek
               izvede mislim, da bolj kot to, da sem trikrat poudarila, da nismo proti, da se zakon
               mora spoštovati in da so vsi enaki pred zakonom ne morem povedati. Ste pa tudi vi,
               predsedujoča, poudarila to, kar sem tudi jaz štirikrat ali petkrat, da pa postopek
               mora biti zakonit, še posebej, če gre za tako občutljivo vprašanje. In če sedaj nam
               očitate, da osporavamo ta zakon in da zavlačujemo ne vem kaj vse, potem bom jaz sedaj
               še bolj konkretno povedala kar je povedal gospod predstavnik Zakonodajno-pravne
               službe. Zelo po domače in napačno in površno ste se lotili. Vaša zahteva je
               preosnovna, je nejasna in vaša predsednica Mandatno-volilne komisije ni ravnala v
               skladu z zakonom, ki pri 13. členu zelo natančno določa kaj je potrebno narediti. In
               prva stvar, ki jo je treba narediti. In prva stvar, ki jo je treba narediti je, da
               KPK, se pravi smiselno MVK, začne postopek. Se pravi, uvede postopek. In tega mi
               nismo naredili in to je krivda vaše stranke in vaše predsedujoče Mandatno-volilne
               komisije. </p>
               <p>Kasneje bi pa morda še v razpravi, če bo možno, se odzvala na nekaj navedb v razpravi
               na gospoda Tanka.</p>
            </sp>
            <sp xml:id="SDT6-MK-nujna-27-2013-04-04.sp38">

               <speaker>PREDSEDNICA MAG. MELITA ŽUPEVC:</speaker>

               <p>Gospa Ramšak se je javila<gap n="...."/><stage>/Oglašanje iz klopi./</stage> Replike na repliko ni. Jaz sem
               imela repliko na vaše izvajanje. Damo besedo kolegici Ramšakovi besedo, ki čaka,
               potem gospodu Branislju, ki sta prijavljena. Izvolite, gospa Ramšak.</p>
            </sp>
            <sp xml:id="SDT6-MK-nujna-27-2013-04-04.sp39">

               <speaker>SONJA RAMŠAK (PS SDS):</speaker>

               <p>Spoštovana predsednica, mislim, da replika ima prednost pred razpravo<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp40">

               <speaker>PREDSEDNICA MAG. MELITA ŽUPEVC:</speaker>

               <p>Sem rekla, da replike na repliko ni po Poslovniku<gap n="...."/><stage>/oglašanje iz klopi./</stage> Ne, ni
               je<gap n="...."/><stage>/Oglašanje iz klopi./</stage> Bodimo korektni do ostalih poslancev in jim dovolimo
               razpravo. Izvolite, gospa Remšak.</p>
            </sp>
            <sp xml:id="SDT6-MK-nujna-27-2013-04-04.sp41">

               <speaker>SONJA RAMŠAK (PS SDS):</speaker>

               <p>Hvala lepa za besedo, gospa predsedujoča. Glede na to, da ste res šele dva dni
               predsednica Mandatno-volilne komisije mi je seveda žal, da ste dejansko morala
               prevzeti takoj že tako težko nalogo kot je očitno za nekatere obravnava
               premoženjskega stanja gospoda Zorana Klemenčiča<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp42">

               <speaker>PREDSEDNICA MAG. MELITA ŽUPEVC:</speaker>

               <p>Gorana<gap n="...."/></p>
            </sp>
            <sp xml:id="SDT6-MK-nujna-27-2013-04-04.sp43">

               <speaker>SONJA RAMŠAK (PS SDS):</speaker>

               <p>Pardon, mi je ostalo tisto, kar ste prej navedli gospoda Zorana Klemenčiča, pa
               verjetno tudi iz obrambe<gap n="..."/> Se opravičujem, gospoda Gorana Klemenčiča, predsednika
               Komisije za preprečevanje korupcije. Kolikor poznam Poslovnik Državnega zbora so bile
               vse seje, ki se nanašajo tako na sam sklic prve seje glede na zahtevo, ki jo je
               vložila Slovenska demokratska stranka in potem tudi vsa nadaljevanja sklicana v
               skladu s Poslovnikom. Mislim, da so za korektnost sklica zadolžene strokovne službe
               Mandatno-volilne komisije, seveda pa odgovornost leži na predsednici Mandatno-volilne
               komisije. In da so bili vsi postopki zakaj so bile seje zaprte za javnost zelo jasno
               povedane na vseh začetkih teh sej  da zaradi tega, ker ne želimo, da pride do razprav, kjer bi lahko
               prihajalo do razkritja nekaterih podatkov, ki seveda za javnost ne smejo biti
               razkriti, bile seje zaprte. Da pa ste seveda, ne vi, ker niste bila članica
               Mandatno-volilne komisije, ampak vaše kolegice in kolegi vseskozi s proceduralnimi
               zapleti v bistvu onemogočali tudi to, da kot predsednica Mandatno-volilne komisije
               vodim postopek na način, ki bi bil nesporen. In od vsega začetka sem zelo jasno
               povedala v vseh teh postopkih, da gre dejansko za sklic na podlagi zahteve Slovenske
               demokratske stranke, da gre samo za preverjanje navedb iz dopisa, na podlagi katerega
               je Slovenska demokratska stranka zahtevala sklic in da je sklic bil opravljen v
               skladu s Poslovnikom Državnega zbora. Vseskozi so se pojavljali očitki, da
               Mandatno-volilna komisija ni pristojna za nadzor nad premoženjskim stanjem
               predsednika in obeh namestnikov predsednikov Komisije za preprečevanje korupcije, kar
               seveda nedvomno izhaja tako iz zakona kot tudi iz samega odloka Državnega zbora o
               pristojnosti Mandatno-volilne komisije. Ko sem pogledala kot predsednica
               Mandatno-volilne komisije, kar je bilo tudi že večkrat s strani ostalih povedano je
               gospod Goran Klemenčič korektno poročal Mandatno-volilni komisiji o svojem
               premoženjskem stanju. Ne bom navajala to, da za neko leto je prišlo tudi seveda do
               kršitve zakona, ker ni bilo v roku vloženo, podano premoženjsko stanje. In seveda sem
               pri obravnavi vseh teh zadev naletela tudi na dopise gospoda Kontiča, ki je bil v
               mandatu 2008-2011, na dopise, ki jih je gospod Kontič kot predsednik Mandatno-volilne
               komisije naslovil tako na takratno ministrstvo za okolje in prostor oziroma na GURS,
               Geodetsko upravo Republike Slovenije, kot tudi na Davčno upravo Republike Slovenije
               ministrstva za finance v zvezi s preverjanjem premoženjskega stanja gospoda
               Klemenčiča in ostalih dveh članov oziroma podpredsednikov komisije. In sicer z enim
               dopisom je gospod Kontič seveda pozval GURS, da v roku 15 dni posreduje podatke, pri
               katerih parcelah, stavbah in delih stavb so kot lastniki vpisani gospod Klemenčič,
               gospod Praprotnik in gospa Selinšek. In v zahtevi pri Davčni upravi Republike
               Slovenije, da seveda v roku 15 dni posreduje podatke o letnih dohodkih predsednika in
               namestnikov predsednika Komisije za preprečevanje korupcije. Te podatke je gospod
               Kontič seveda dobil. Ko sem preverjala ali je bil izdan kakšen sklep Mandatno-volilne
               komisije na temi strokovne službe Mandatno-volilne komisije tega sklepa seveda niso
               mogle predložiti, ker ga tudi ni bilo. Se pravi, nisem pristopala nikakor drugače kot
               je postopal v tej zadevi tudi moj predhodnik. Če pa govorimo, in to je bilo tudi na
               samih sejah Mandatno-volilne komisije večkrat z moje strani povedano,da je predmet
               nadzora oziroma o tem ali bomo opravili celoten nadzor nad premoženjskim stanjem
               gospoda Klemenčiča dejansko odločitev Mandatno-volilne komisije, vendar pa to, kar
               izhaja iz tega dopisa, na podlagi katerega je bila vložena zahteva za nadzor nad
               premoženjskim stanjem, so vsi podatki javni. In tudi skoraj vsi podatki, ki jih je
               Mandatno-volilna komisija v tem času pridobila in ste jih člani Mandatno-volilne
               komisije tudi prejeli, praktično izhajajo iz javno dostopnih evidenc, zemljiško
               knjižni izpis, ki so javno dostopne evidence. V teh evidencah tudi jasno piše kakšne
               so hipoteke na nepremičninah, ki jih je gospod Goran Klemenčič navajal v svoji
               premoženjski prijavi in kjer se je navajal kot seveda solastnik v polovičnem deležu,
               kar pa seveda ne drži glede na te javno dostopne evidence. In tukaj se seveda lahko
               pojavlja tudi vprašanje korektnosti oziroma integritete predsednika Komisije za
               preprečevanje korupcije. Toliko, da si razjasnimo nekatere stvari.</p>
               <p>Kar se tiče samega postopka, zakaj nismo prišli še celo samo do odločitve kaj bomo
               postopali v teh zadevah. Jaz sem velikokrat tudi sami strokovni službi
               Mandatno-volilne komisije že rekla, da bi želela imeti na sejah prisotno
               Zakonodajno-pravno službo Državnega zbora. In danes je v bistvu predstavnik
               Zakonodajno-pravne službe 
               prisoten na seji ravno zato, ker sem izrecno zahtevala, da se vabilo napiše, da se
               vabi predstavnika Zakonodajno-pravne službe, v preteklosti je bilo to dano v vednost,
               ampak to je mogoče tudi moja napaka, da nisem izrecno zahtevala, da je prisoten
               predstavnik Zakonodajno-pravne službe.</p>
               <p>Kar se pa tiče mnenja, ki nam je bilo danes predstavljeno, pa mislim, da je bil
               namensko tako pozno prezentiran oziroma pripravljen. Namreč, zakaj? Vsi zelo dobro
               vemo tudi iz javnih obvestil je jasno, da je bil s strani Geodetske uprave Republike
               Slovenije lastniku nepremičnin, o katerih se danes pogovarjamo, dan poziv, da v roku
               treh mesecev popravi napako, kar pomeni, da niso nepremičnine vpisane v evidenco in
               da bi potem iz tega lahko videli kakšna je vrednost teh nepremičnin. In tako kot je
               bilo že večkrat povedano je tudi jasno iz zemljiško-knjižnih izpiskov, ki so dostopni
               vsem državljankam in državljanom, da so bile danes hipoteke, ki so bile že večkrat
               navedene in to je javno dostopen podatek. Tudi o sodnem registru so podatki javno
               dostopni, vse kar je zbrano glede Dolnad investicij oziroma Doland d.o.o., so to
               javno dostopni podatki in tudi če ste tisti, ki ste se pripravljali na sejo,
               pogledali dopis pristojnega sodišča, ste lahko videli, da niso postopali in dostavili
               teh podatkov na podlagi tega Zakona o integriteti in preprečevanju korupcije, ampak v
               bistvu na podlagi tega, da lahko te podatke pridobi kdorkoli, ki je zainteresiran.
               Mislim pa, da poslanke in poslanci imamo tudi dostop do vseh baz podatkov in da če
               želimo vpogled v določene baze podatkov imamo tudi to pristojnost. Naj navedem tudi
               celo do najvišjih stopenj tajnih podatkov v skladu z Zakonom o tajnih podatkih. Tako,
               da če kdo meni, da sem prekoračila pooblastila kot predsednica Mandatno-volilne
               komisije bom to odgovornost sprejela, ampak postopki morajo biti speljani na način,
               ki velja za vse državljanke in državljane tudi za poslanke in poslance, čeprav se
               večkrat očita, da je Mandatno-volilna komisija delovala nezakonito in protiustavno,
               kar lahko ugotavljajo samo določeni organi ne pa posamezne poslanke in poslanci.</p>
               <p>In če lahko zaključim. Prepričana sem, da bi že zdavnaj lahko rešili, na prvi seji bi
               lahko rešili dilemo o tem ali gre v prijavi, ki smo jo dobili z dopisom vsi poslanke
               in poslanci na katero nihče drug ni reagiral kot samo Slovenska demokratska stranka,
               dejansko lahko iz tega kar je javno dostopno ugotovimo, da predsednik Komisije za
               preprečevanje korupcije ni opravil dolžnih ravnanj glede tudi na to kar je Državnemu
               zboru in Mandatno-volilni komisiji dostopno. In da tudi tukaj se pojavlja vprašanje
               zakaj se nekateri tako krčevito borite za to, da do tega pregleda oziroma postopkov
               ne bi prišlo, pa lahko govorite tukaj, da ste se skozi zavzemali, da se to ravnanje
               opravi, ampak jaz sem prepričana, da temu ni tako. Tudi zato, ker morda nekatere
               poslanke in poslanci ne želijo, da so vključeni v postopke ugotavljanja dolžnih
               ravnanj predsednika in obeh namestnikov, ker so mogoče tudi sami lahko vpleteni v
               kakšne posle in se seveda lahko izpostavi tudi tukaj problem ali bo komisija proti
               njim sprožila določene postopke.</p>
               <p>Jaz še enkrat mislim, da če ima komisija resen namen oziroma Državni zbor, da zaščiti
               tako integriteto, tako kot je že naša kolegica Eva Irgl dejala, integriteto gospoda
               Klemenčiča, Komisije za preprečevanje korupcije Državnega zbora in tudi ne nazadnje
               Mandatno-volilne komisije, se mi zdi, da je prav, da se ta nadzor opravi in da tudi
               zadnjič, ko je bil gospod Klemenčič vabljen na samo sejo Mandatno-volilne komisije,
               bi lahko določene stvari kljub vsemu pojasnil, pa jih ni, z enim sami preprostim ali
               navedbe držijo ali ne samo z besedo da ali ne, pa tega ni naredil, pa je bila zaprta
               seja in tega ni naredil.</p>
               <p>Samo, če še lahko zaključim. Mislim, da je prav, da se tudi ta nadzor opravi, še vedno mislim, da ni bilo
               prav, da smo sejo odprli za javnost, seja je bila sicer sklicana ravno na
               proceduralni predlog gospoda Möderndorferja na prvi prekinitvi nadaljevanja 27. nujne
               seje ravno z namenom, da se pogovorimo o postopkih in načinu dela te komisije, vendar
               tudi to niste omogočili in je prikazovanje v javnosti kako želimo vse nekaj delati po
               domače, seveda očitek, ki ga kot bivša predsednica Mandatno-volilne komisije in
               podpredsednica sedanje Mandatno-volilne komisije nikakor ne morem sprejemati. Tako,
               da tukaj na tej točki bi zaključila, pa se bom verjetno še kasneje oglasila.
               Hvala.</p>
            </sp>
            <sp xml:id="SDT6-MK-nujna-27-2013-04-04.sp44">

               <speaker>PREDSEDNICA MAG. MELITA ŽUPEVC:</speaker>

               <p>Hvala lepa, gospa Ramšak. Gospod Han se je javil za proceduralni predlog.
               Izvolite.</p>
            </sp>
            <sp xml:id="SDT6-MK-nujna-27-2013-04-04.sp45">

               <speaker>MATJAŽ HAN (PS SD):</speaker>

               <p>Jaz moram reči, da, čeprav vem, da je to moja služba, da moram tukaj biti, težko
               poslušam te zadeve, ker da se zdaj poslanke in poslanci zapletamo na proceduri, ki ta
               moment ni niti najmanj pomembna. Jaz zato predlagam moj proceduralni sklep je, jaz za
               sebe govorim, pa kot vodja Socialnih demokratov, mi nimamo nobenih težav, da se v
               skladu z zakonodajo, v skladu s poslovniki in še ne vem s čem, preveri finančno in
               premoženjsko stanje gospoda Klemenčiča, še več, prav je tako, če smo dobili neko
               anonimno pismo je prav, da se na to na nek način odreagira. Zato predlagam, da
               sprejmemo sklep, ki ga je podala Slovenska demokratska stranka in da potem
               predsednica prekineš to sejo Mandatno-volilne komisije in glede na to, da si šele dva
               dni predsednica komisije, pa vem, da ti je procedura jasna, da s svojimi strokovnimi
               službami in tudi ne nazadnje z Zakonodajno-pravno službo ugotovite kaj je potem še
               potrebno, da bomo zagotovili vsem poslovniškim in zakonskim rokom. In če smo tri
               mesece se šli proceduralne zaplete, čeprav je imel predlagatelj SDS predsednico
               Mandatno-volilne komisije in večino in bi lahko na nek način vse te zadeve vendarle
               sprejela, predlagam, da se potem seja prekine, da se naredi nekakšno agendo kako bomo
               delali in da začnemo potem s tem delom in ga na hitro tudi zaključimo. Jaz predlagam,
               da se sprejme ta sklep, jaz bi ga podprl, potem predsednica prekineš sejo in jo
               nadaljujemo čez en teden, čez dva dni, čez en dan, ko boš ti ugotovila kaj je
               vendarle vse potrebno še storiti, da ne bomo v neskladju s kakšno zakonodajo in da
               nas ne bo gospod Klemenčič poučeval kaj smo naredili prav oziroma kaj smo naredili
               narobe. Hvala lepa.</p>
            </sp>
            <sp xml:id="SDT6-MK-nujna-27-2013-04-04.sp46">

               <speaker>PREDSEDNICA MAG. MELITA ŽUPEVC:</speaker>

               <p>Gospod Braniselj se je že prej prijavil. Želite o tem proceduralnem zdaj, glede na
               to, da moram dati proceduralni sklep na glasovanje v imenu poslanske skupine,
               če<gap n=".."/>?</p>
            </sp>
            <sp xml:id="SDT6-MK-nujna-27-2013-04-04.sp47">

               <speaker>RIHARD BRANISELJ (PS DL):</speaker>

               <p>Mislim, da bi bila moja razprava na tej točki smiselna. Se opravičujem, ampak par
               minut bi še malo potrpeli. Moja razprava bi šla v smislu, da naredimo delo za
               katerega smo pristojni in plačani. In dlje čas kot to traja, večjo škodo delamo
               gospodu Klemenčiču. Jaz mislim, da ko bo on imel priložnost in mislim, da to
               priložnost moramo dati čim prej, da bo te zadeve, te očitke, ki so konkretni pojasnil
               lahko ne v eni uri, ampak pol ure. Mi imamo zahtevo kvalificiranega predlagatelja, ki
               se ji reče zahteva, ki je javno objavljena in iz te zahteve izhaja vse. Izhajajo
               konkretni očitki in izhaja vse tisto kar je predmet te preiskave. Mandatno-volilna
               komisija je pristojna, da to opravi v imenu Državnega zbora. Zakon je znan. Zakon o
               integriteti in preprečevanju korupcije. Nič ni narobe s tem zakonom, lahko ga
               uporabljamo in mislim, da daje zadostno pravno podlago tudi za ta del, ki ga moramo
               mi opraviti. 21. člen v povezavi s 13. členom je tista pravna podlaga, ki za nas
               zadostuje, da te stvari tudi opravimo. Mi smo dobili zahtevo poslanske skupine SDS in
               temu se reče zahteva in pri zahtevi lahko izglasujemo samo tretji sklep proti zakaj
               to zahtevo ne bi obravnavali samo sklep proti. In po mojem mnenju je že zahteva sama dovolj, da se ta
               postopek prične. V kolikor bi dobili pobudo, bi morali sprejeti sklep za, da se nekaj
               uvrsti itd. Tako, da po mojem mnenju je ta predlog sklepa, ki ga je Slovenska
               demokratska stranka predlagala, pravzaprav nepotreben, ampak tudi meni je žal, da ga
               nismo izglasovali že zdavnaj, ker bi, mislim, da opravili dilemo o kateri se
               pravzaprav že dva meseca brez potrebe zapleta.</p>
               <p>Poslovnik ni nujen. Poslovnik za MVK, da tole opravimo, po mojem mnenju ni nujen in
               mislim, da je tudi iz mnenja Zakonodajno-pravne službe to izhaja. Tudi brez tega
               lahko opravimo to zadevo. Ni določb o predhodnem postopku. Tisti trenutek, ko
               sprejmemo zahtevo, po mojem mnenju ni potrebno glasovati ali se bomo s tem ukvarjali
               ali ne. Mi se s tem moramo ukvarjati, ker smisel zakona je, da pravzaprav, ne da
               potem z glasovanjem preprečimo, da se eventualno s tem ne bi ukvarjali, ampak se s
               tem moramo ukvarjati. To je gotovo dejstvo, kot je sklic izredne seje ali karkoli
               drugega, gotovo dejstvo s katerim se moramo ukvarjati. In pravzaprav meni se ne zdi
               sporno niti to, da je ta dokumentacija bila pridobljena v predhodnem postopku. Bila
               je pridobljena v okviru naših pristojnosti pod stopnjo, ustreznih stopenj tajnosti in
               mislim, da je to tudi v smislu ekonomičnosti postopka, da komisija, ko je sklicana.
               lahko pravzaprav odloča pravno relevantno glede tistega kar na mizi ima. Jaz osebno
               sem glasoval že na prejšnjih sejah, da se ta postopek nadaljuje. Pravzaprav, da
               stisnemo zobe. Gospodu Klemenčiču bi dali možnost, da se izjavi glede na konkretne
               očitke in kot rečeno, mislim, da bi v pol ure opravil z vsemi temi stvarmi, to pa kar
               traja in traja.</p>
               <p>Jaz bi se pa končno s predlogom kolega Hana strinja. Mislim, da bi zdajle bilo
               smiselno, da ta sklep vendarle izglasujemo, če je že predlagan, da na tej točki
               prekinemo sejo, v naslednji točki povabimo preiskovanca in opravimo svoje delo na
               naslednji seji do konca. In kot rečeno, jaz sem prepričan, da gospod Klemenčič bo to
               v pol ure pojasnil te očitke, vendarle ne gre za tako zahtevne očitke in tako, kako
               bi rekel, izpostavljene stvari, da jih ne bi mogel ovreči, zato mu moramo dati čim
               prej priložnost, brez da pravzaprav v zraku krožijo ti očitki v javnosti že predolgo
               in s tem mu delamo škodo. Jaz bi pravzaprav se priključil gospodu Hanu in bi to tudi
               predlagal. Hvala lepa.</p>
            </sp>
            <sp xml:id="SDT6-MK-nujna-27-2013-04-04.sp48">

               <speaker>PREDSEDNICA MAG. MELITA ŽUPEVC:</speaker>

               <p>Zdaj gospod Braniselj, ker sem vam dala besedo, da ste razpravljali, moram dati tudi
               ostalim. Moram biti korektna. Javila se je še gospa Eva Irgl in gospa Maša Kociper.
               Izvolite.</p>
            </sp>
            <sp xml:id="SDT6-MK-nujna-27-2013-04-04.sp49">

               <speaker>EVA IRGL (PS SDS):</speaker>

               <p>Najlepša hvala za besedo. Spoštovana predsednica! Jaz moram reči, da sedaj, ko
               poslušam to razpravo, predvsem s strani koalicije, ne od vseh, ampak predvsem s
               strani Pozitivne Slovenije, se mi zdi, da se vrtite kot mačke okrog vrele kaše, pa
               vendarle bi morali danes že nekaj izluščiti, tisto kar je ključno in najbolj pomembno
               in to je, zakaj je potrebno opraviti nadzor nad premoženjem predsednika Komisije za
               preprečevanje korupcije. Ne zato, ker bi se šli lov na čarovnice, kot je prej
               povedala kolegica gospa Kociper, ampak zato, da se ovrže vsakršen sum, da je bilo
               karkoli narobe. Glede na to, da gre za predsednika, ki mora imeti najvišjo
               integriteto, ker pač nadzoruje vse ostale funkcionarje.</p>
               <p>Zakaj je pomembno, da opravimo nadzor nad premoženjem predsednika Komisije za
               preprečevanje korupcije? Zato, ker je iz javno dostopnih evidenc razvidno, da je
               najverjetneje prišlo pri pridobivanju premoženja do suma korupcijskega tveganja. In
               če prej nisem omenila kje se kaže ta sum, naj pojasnim sedaj. Da je pri nakupu<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp50">

               <speaker>PREDSEDNICA MAG. MELITA ŽUPEVC:</speaker>

               <p>Vas smem samo malo prekiniti. Zdaj, rekli smo, da bomo govorili  o proceduralnem predlogu, ki ga je podal<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp51">

               <speaker>EVA IRGL (PS SDS):</speaker>

               <p>Ne, niste to rekla.</p>
            </sp>
            <sp xml:id="SDT6-MK-nujna-27-2013-04-04.sp52">

               <speaker>PREDSEDNICA MAG. MELITA ŽUPEVC:</speaker>

               <p>Jaz sem to rekla.</p>
            </sp>
            <sp xml:id="SDT6-MK-nujna-27-2013-04-04.sp53">

               <speaker>EVA IRGL (PS SDS):</speaker>

               <p>Gospod, lahko pojasnim, gospod Braniselj je rekel, da želi vsebinsko
               razpravljati<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp54">

               <speaker>PREDSEDNICA MAG. MELITA ŽUPEVC:</speaker>

               <p><gap n="..."/> ampak je govoril o proceduri.</p>
            </sp>
            <sp xml:id="SDT6-MK-nujna-27-2013-04-04.sp55">

               <speaker>EVA IRGL (PS SDS):</speaker>

               <p>Na koncu je spregovoril tudi o proceduri. Res je. Ampak jaz mislim, da je prav, da če
               ste že odprli to sejo za javnost, da lahko tudi poslanke in poslanci potem pojasnimo
               svoje mnenje. Mi smo ves čas govorili, da je potrebno to sejo zaprto voditi zaradi
               tega, ker lahko pride do razprave in kakšnih podatkov, ki morda niso za javnost.
               Ampak sedaj bi pa vendarle prosila, da mi dovolite, da pojasnim do konca zakaj je
               potrebno, da se odpravi nadzor nad predsednikom Komisije za preprečevanje
               korupcije.</p>
            </sp>
            <sp xml:id="SDT6-MK-nujna-27-2013-04-04.sp56">

               <speaker>PREDSEDNICA MAG. MELITA ŽUPEVC:</speaker>

               <p>Vam bom dovolila, ampak jaz vas prosim, res, da ste kratka. Obenem vas bom še enkrat
               opozorila. Sedaj, priti ne mora kar tako do podatkov. Pride lahko samo, če jih kdo
               zavestno o njih javno govori. Tako, da ste še vedno dolžni varovati podatke.</p>
            </sp>
            <sp xml:id="SDT6-MK-nujna-27-2013-04-04.sp57">

               <speaker>EVA IRGL (PS SDS):</speaker>

               <p>To se strinjam z vami. Jaz bom govorila samo o podatkih, ki so dostopni po javnih
               evidencah. Ne bom razpravljala o tem kar spada na zaprto sejo.</p>
               <p>Poglejte, dejstvo je, da je iz javno dostopnih evidenc razvidno, da je najverjetneje
               prišlo pri pridobivanju premoženja do suma korupcijskega tveganja, ki pa se kaže v
               tem, da je bil nakup nepremičnine, ki mimo grede ni bila zavedena v GURS-u, opravljen
               s sumljivim podjetjem, ki ima povezave v davčnih oazah. To sem že prej pojasnila. To
               podjetje se nahaja na Cipru. In seveda, da je bil posel lahko na podlagi podatkov
               sklenjen pod ugodnimi pogoji ali celo brez plačila kupnine. Obenem pa se seveda
               poraja tudi sum o izogibanju plačila davkov, ki se nanašajo na to nepremičnino in
               zaradi teh stvari smo se odzvali na dopise v javnosti, ki ste jih dobili tudi vi na
               svoje elektronske naslove in zahtevali, da se opravi nadzor nad premoženjem
               predsednika Komisije za preprečevanje korupcije. In to zaradi tega, ker je potrebno
               zaščititi integriteto tako Državnega zbora kot tudi same komisije za preprečevanje
               korupcije, ki je ne nazadnje državni organ. Zato smo mi zahtevali sklic te seje in
               uvedbo tega nadzora.</p>
               <p>Kar pa se tiče samega proceduralnega predloga. Jaz sama menim, da vendarle bi sejo
               lahko nadaljevali. Imam občutek, da se namerno zavlačuje s tem, tudi kot je že gospod
               Braniselj povedal, gospod Klemenčič bi v tem času lahko že jasno povedal določene
               stvari, odgovoril na določena vprašanja, ampak se mu je predvsem s strani Pozitivne
               Slovenije to vedno znova onemogočalo in to se mi ne zdi pošteno. Sami ste zavlačevali
               postopek, gospod Klemenčič pa bi lahko bil razrešen vseh sumov in dvomov že na prvi
               seji Mandatno-volilne komisije. Hvala.</p>
            </sp>
            <sp xml:id="SDT6-MK-nujna-27-2013-04-04.sp58">

               <speaker>PREDSEDNICA MAG. MELITA ŽUPEVC:</speaker>

               <p>Hvala gospa. Takoj vam dam besedo gospod Han. Samo da še enkrat ponovim predlog,
               proceduralni, ki ste ga vi predali, ki je malo drugačen. Vi ste dejali, da dajete
               predlog, da se glasuje o tem, da se uvede nadzor nad premoženjskim stanje, gospoda
               Gorana Klemenčiča, vendar ste ob tem dodali, da pa se preden se takšen morebiten
               nadzor opravi, razjasnijo morebitne dileme glede opravljanja nadzora. To se mi zdi
               zelo pomembno. Ker jaz moram reči, da kot predsednica Mandatno-volilne komisije -
               lahko samo trenutek prosim - želim, da so vprašanja, če so morebitne nejasnosti kar
               se tiče postopka in predstavnik Zakonodajno-pravne službe je danes jasno povedal, da
               takšne nejasnosti so, da se te nejasnosti preden se nadzor izvede, tudi razjasnijo.
               Gospod Han, še enkrat, proceduralno. Se opravičujem gospa Kociper, ampak gospod Han
               vztraja pri proceduralnem predlogu in mu moram dati besedo takoj. Izvolite gospod
               Han.</p>
            </sp>
            <sp xml:id="SDT6-MK-nujna-27-2013-04-04.sp59">

               <speaker>MATJAŽ HAN (PS SD):</speaker>

               <p>Upam, da moja vztrajnost ne bo sedaj dolgovezila, pa da ne bomo<gap n="..."/> Poglejte, mi imamo
               pred seboj sklic drugega nadaljevanja 27. nujne seje. Pod ta sklic je podpisana gospa
               Sonja Ramšak. Govorim zato, ker za ta sklic ni bil vabljen gospod Klemenčič in ne
               more pač povedati, kaj je kriv in kaj ni kriv. Tako, da tukaj bodimo korektni do
               konca. Mene ste prepričali s svojim govorjenjem, s svojimi zapisi, da je potrebno
               narediti nadzor in nisem nič drugega predlagal, da podpremo, da to mnenje oziroma ta
               sklep, da se potem seja prekine  in potem nova predsednica vodi v skladu z zakonodajo, Poslovnikom
               zadevo tako, kot jo pač mora, to pa predlagam zato, da ne bo javnosti slučajno kje
               zapisano, da poslanci in poslanke, katerekoli stranke, nekega gospoda Klemenčiča, ki
               nas proučuje, ki nas gleda tudi v ne vem kam branimo in se ga bojimo. Jaz sem tudi za
               to, da smo pred zakonom vsi enaki, ampak ne zdaj ponavljati predstavniki SDS vse
               tisto, kar smo v treh mesecih že 100-krat slišali. Predlagam, da danes, glede na to,
               da je prvič, da je seja odprta za javnost, smo se seznanili, da je, gospa Irgl, je še
               enkrat povedala zakaj so sklicali to sejo, da sprejmemo ta sklep, da imamo osnovni
               sklep, da lahko začnemo delom, preučevanjem kaj je ta gospod Klemenčič naredil narobe
               oziroma kaj ni naredil narobe, in da se ga potem tudi povabi in naj on govori in naj
               pove. Med tem časom pa se bomo verjetno poslanske skupine tudi še pogovorile kaj bomo
               tega gospoda Klemenčiča tudi vprašali. In to jaz mislim, da je vsa umetnost in
               prosim, da dajmo ta proceduralni sklep na glasovanje in se tega poslovnika tudi
               držimo. In zdaj je gospa Eva Irgl, ki je, bom rekel, dolgoletna poslanka obšla
               proceduro, kršila poslovnik, ampak<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp60">

               <speaker>PREDSEDNICA MAG. MELITA ŽUPEVC:</speaker>

               <p>Torej, gospod Han, potem vas prosim, da jasno definirate svoj proceduralni
               predlog.</p>
            </sp>
            <sp xml:id="SDT6-MK-nujna-27-2013-04-04.sp61">

               <speaker>MATJAŽ HAN (PS SD):</speaker>

               <p>Ja, sprejmemo sklep<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp62">

               <speaker>PREDSEDNICA MAG. MELITA ŽUPEVC:</speaker>

               <p>Torej, glasujemo o sklepu, da se<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp63">

               <speaker>MATJAŽ HAN (PS SD):</speaker>

               <p>Tako.</p>
            </sp>
            <sp xml:id="SDT6-MK-nujna-27-2013-04-04.sp64">

               <speaker>PREDSEDNICA MAG. MELITA ŽUPEVC:</speaker>

               <p><gap n="..."/>opravi nadzor nad premoženjskim stanjem gospoda Zorana Klemenčiča<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp65">

               <speaker>MATJAŽ HAN (PS SD):</speaker>

               <p><gap n="..."/>to je moj predlog, in potem se seja prekine<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp66">

               <speaker>PREDSEDNICA MAG. MELITA ŽUPEVC:</speaker>

               <p><gap n="..."/>Gorana<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp67">

               <speaker>MATJAŽ HAN (PS SD):</speaker>

               <p>Ja.</p>
            </sp>
            <sp xml:id="SDT6-MK-nujna-27-2013-04-04.sp68">

               <speaker>PREDSEDNICA MAG. MELITA ŽUPEVC:</speaker>

               <p>Torej, bom še enkrat ponovila. Torej, vi predlagate, da sprejmemo sklep, da se opravi
               nadzor nad premoženjskim stanjem gospoda Gorana Klemenčiča.</p>
               <p>Zdaj, jaz vas bom vseeno opozorila, ker sem dolžna, samo trenutek gospod Tanko, vas
               opozoriti na dileme, ki jih je danes izpostavil predstavnik Zakonodajno-pravne službe
               in je zelo jasno povedal katere stvari so nejasne. Prvič. Nobenega dvoma ni, da je
               Mandatno-volilna komisija pristojna za opravljanje takšnega nadzora. Nobene dileme ni
               kar se tega tiče. Obstajajo pa številne druge dileme. Rečeno je že bilo, pa se
               enostavno povabi gospoda Klemenčiča in bo povedal in razjasnil stvari. Če bi bile
               stvari tako preproste, bi lahko verjetno to že davnaj naredili. Pa žal, stvari niso
               tako preproste. Če, gospod Han, ali mi dovolite samo, kot predsedujoča skušam
               razjasniti neke stvari. Uporabljajo se torej zakonske analogije v tem primeru. Potem
               je treba jasno definirati na kakšen način bo ta postopek voden, kakšni bodo sklepi,
               kakšne bodo posledice opravljenega nadzora ali si predstavljamo, da bomo to počeli
               malo po domače. Jaz moram reči, da si tega tako ne predstavljam. Tudi zaradi tega,
               zaradi enega primera, ki sem ga povedala malo prej, da ne bomo spet soočeni z raznimi
               tožbami, ker mislim, da to za naše delo ni dobro, ne za naš ugled ne za naše
               nadaljnje delo. Tako, da jaz bi si želela, kot predsednica te komisije, da najprej,
               če se s tem strinjate, če pa ne, razjasnimo dileme. Ker, ne nazadnje kdo potem vodi
               postopek. Preje gospod Strle jasno povedal, je predsedujoči tisti, ki bo potem peljal
               postopek naprej, po kakšnih merilih, ker teh meril namreč ni. In ni res, prej je
               gospa Ramšak dejala, da gre za evidence, ki so javne. Ni res. Vmes so tudi podatki,
               ki niso javni in do teh podatkov ni mogoče priti kar tako in ne more jih gledati in
               pridobivati kar vsak. Govorimo o občutljivih stvareh, saj ne govorimo danes o
               vsebini, jaz govorim o podatkih, ki jih bomo kot komisija pridobivali.</p>
               <p>Torej, jaz še enkrat izražam samo željo, da ima ta komisija jasno definirana pravila
               kako bo ta nadzor izvedla. Če teh jasnih pravil ni, moram reči, da se moramo vsi
               zavedati teh posledic.</p>
               <p>Kot rečeno, gospod Han, zdaj bom dala vaš proceduralni predlog na glasovanje. Ali
               imate še en proceduralni predlog.</p>
            </sp>
            <sp xml:id="SDT6-MK-nujna-27-2013-04-04.sp69">

               <speaker>MATJAŽ HAN (PS SD):</speaker>

               <p><gap n="..."/><stage>/Mikrofon ni vključen./</stage><gap n="..."/> Ne, samo dodatno obrazložitev<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp70">

               <speaker>PREDSEDNICA MAG. MELITA ŽUPEVC:</speaker>

               <p><gap n="..."/>proceduralnega predloga<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp71">

               <speaker>MATJAŽ HAN (PS SD):</speaker>

               <p><gap n="..."/>Ja, dodatno.</p>
            </sp>
            <sp xml:id="SDT6-MK-nujna-27-2013-04-04.sp72">

               <speaker>PREDSEDNICA MAG. MELITA ŽUPEVC:</speaker>

               <p>Izvolite.</p>
            </sp>
            <sp xml:id="SDT6-MK-nujna-27-2013-04-04.sp73">

               <speaker>MATJAŽ HAN (PS SD):</speaker>

               <p>Gospa predsednica.</p>
               <p>Ker jaz vam zaupam in vašim izkušnjam, jih imate toliko kot Eva, ker zaupam
               strokovnim službam.</p>
               <p>Moj predlog je bil samo to, da se zadeva začne, se prekine in v tem vmesnem času do
               nove seje, ki jo boste vi odredili, ker ste vi kraljica postopka, se vse te
               nejasnosti in dileme lahko odpravijo.  In se lahko tudi na naslednji seji sprejme še kakšen sklep, da ne bomo
               prišli v kakšne nejasnosti ali to da nas bo spet kdo tožil. To je samo moj predlog.
               Ampak, da enkrat ta seja ima nek svoj tok. Mi si bomo cilj zastavili, kako pa do tega
               cilja priti, pa boste vi povedali. In samo to je bil moj predlog. Pika.</p>
            </sp>
            <sp xml:id="SDT6-MK-nujna-27-2013-04-04.sp74">

               <speaker>PREDSEDNICA MAG. MELITA ŽUPEVC:</speaker>

               <p>Dobro.</p>
               <p>Gospod Tanko, v imenu Poslanske skupine SDS.</p>
               <p>Izvolite.</p>
            </sp>
            <sp xml:id="SDT6-MK-nujna-27-2013-04-04.sp75">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Še v svojem imenu, ker ste me prej namesto proceduralnega uvrstili na listo
               razpravljavcev, zdaj pa ste me črtali, vidim.</p>
            </sp>
            <sp xml:id="SDT6-MK-nujna-27-2013-04-04.sp76">

               <speaker>PREDSEDNICA MAG. MELITA ŽUPEVC:</speaker>

               <p>Vmes so bili dani proceduralni predlogi, zato vam dajem zdaj v imenu<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp77">

               <speaker>JOŽE TANKO (PS SDS):</speaker>

               <p><gap n="..."/>Lahko so bili, ampak<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp78">

               <speaker>PREDSEDNICA MAG. MELITA ŽUPEVC:</speaker>

               <p><gap n="..."/>poslanske skupine<gap n="..."/></p>
            </sp>
            <sp xml:id="SDT6-MK-nujna-27-2013-04-04.sp79">

               <speaker>JOŽE TANKO (PS SDS):</speaker>

               <p><gap n="..."/>zaradi tega najbrž boste pustili razpravo do konca, o predlogu pa se bo glasovalo
               takrat, ko bo na vrsti glasovanje.</p>
               <p>Nekaj stvari je treba vseeno pojasniti, glede na to, kar govorite. Mi imamo na mizi
               predlog sklepa predlagatelja, ki je bil predložen 24. januarja in če je treba o čem
               glasovati, potem glasujemo o predlogu sklepa predlagatelja. Sklep ni amandmiran, ni
               nobenih dopolnilnih sklepov Mandatno-volilne komisije in predlagam, da o tem
               glasujemo.</p>
               <p>Drugo, kar je, če boste zakon dobro pogledali, spoštovana predsednica
               Mandatno-volilne komisije, zakon v končnih ali prehodnih določbah ne nalaga, in tudi
               vmesnih ne, nobenih posebnih aktov Mandatno-volilni komisiji za izvedbo nadzora nad
               premoženjskim stanjem predsednika in članov Komisije za preprečevanje korupcije.
               Nobenih. To lahko pogledate, lahko preberemo skupaj, lahko takoj in tudi gospod Strle
               lahko takoj pove, da teh določb v zakonu ni, da bi bili potreben spet kakšen poseben
               akt za izvedbo česarkoli.</p>
               <p>Zdaj, predlagam oziroma tudi nekako se ne strinjam s tem, da bi kakorkoli merili
               stvari z dvojnimi merili. In sodili bivšo predsednico komisije Sonjo Ramšak drugače,
               kot gospoda Kontiča. Kontič je pač zahteval brez sklepa Mandatno-volilne komisije v
               mandatu Pahorjeve vlade določene podatke o premoženjskem stanju istih članov Komisije
               za preprečevanje korupcije, kot gospa Ramšak. Na osnovi iste prakse. Tako, da
               metodologija je povzeta po metodologiji prejšnjega predsednika Mandatno-volilne
               komisije izpred mandata Sonje Ramšak. Tako, da tu ne gre za nikakršno odstopanje. In
               se mi zdi, bom rekel, zelo dvolično obravnava članov oziroma predsednice komisije iz
               vrst SDS v primerjavi s prejšnjim predsednikom. Tisto ni bilo realizirano najbrž samo
               zaradi predčasnih volitev oziroma tega, kar se je takrat zgodilo. Tako, da predlagam,
               da glasujemo o sklepu, ki je predložen, ta sklep je dovolj širok, dovolj odprt in
               povzema, kot sem že v uvodu povedal, smiselno čisto vse določbe zakona o integriteti,
               vseh ne vem koliko členov tega zakona zajema ta 21. člen. Ne prejudicira ničesar, ne
               oži ničesar in ne širi ničesar in mandatno volilna komisija pač naj v skladu samo s
               tem, kar je določeno v tem zakonu in s tem členom, pač izpelje postopek do konca.</p>
               <p>Moram pa opozoriti, da bi lahko to končali že zdavnaj, vendar je prejšnja predsednica
               Mandatno-volilne komisije postopek ali seje vodila korektno in je omogočila, ne glede
               na to, da ste bili v opoziciji, omogočila glasovanje o procesnih predlogih, ki jih je
               praviloma vedno dal gospod Möderndorfer. Tako, da<gap n="..."/> In nekateri so bili tudi
               izglasovani.</p>
               <p>Tako, da tu ni šlo za to, da bi mi uveljavljali neko koalicijsko mašinerijo in
               podirali tisto, kar je opozicija predlagala, ampak smo temu tudi prisluhnili.  In predlagam, da se v tem smislu
               nediskreditira bivše predsednice Mandatno-volilne komisije, ker je posel opravila
               korektno, glasovali smo pa poslanci poslanskih skupin. Tako, da, o čem glasujemo,
               gospa predsednica, predlagam, da glasujemo o predlogu sklepa, ki smo ga priložili v
               zahtevi. Drugo, mislim, da ta trenutek ni potrebno. Hvala lepa.</p>
            </sp>
            <sp xml:id="SDT6-MK-nujna-27-2013-04-04.sp80">

               <speaker>PREDSEDNICA MAG. MELITA ŽUPEVC:</speaker>

               <p>Ta sklep načeloma sovpada s tem kar je predlagal gospod Han, razen v dveh točkah.
               Prvi je, da se vi sklicujete na 21. člen zakona, gospod Han je dal nek splošen sklep,
               da se opravi nadzor. Členi so primerni prav v tem primeru. In druga stvar, ki je
               drugačna od tega vašega predloga, je, da se razčistijo morebitne dileme. Gospod
               Tanko. Potem dajem pa ta sklep na glasovanje.</p>
            </sp>
            <sp xml:id="SDT6-MK-nujna-27-2013-04-04.sp81">

               <speaker>JOŽE TANKO (PS SDS):</speaker>

               <p>Glejte, zdaj, če bi želeli glasovati o čem drugem, potem je treba vložiti ali amandma
               na ta sklep in ta sklep v bistvu zavrniti ali pa glasujemo o sklepu, <gap n="..."/> kar tako po
               domače preskakovati, da bomo popravljali vsebino kar mimogrede brez, da bi kdorkoli
               karkoli predložil, ni možno. Tehnično, gospa predsednica, boste pa vi postopek
               speljali tako kot boste vi določili in datume in vabljene in tako naprej, vse kar vam
               sledi v skladu s Poslovnikom pri opravljanju te funkcije. To boste pa vi odredili,
               saj ne bomo mi. In predlagam, da glasujemo o sklepu, ki je vložen z gradivom.</p>
            </sp>
            <sp xml:id="SDT6-MK-nujna-27-2013-04-04.sp82">

               <speaker>PREDSEDNICA MAG. MELITA ŽUPEVC:</speaker>

               <p>Dobro. Bomo glasovali. Gospa Maša Kociper bo obrazložila svoj glas kako bo
               glasovala.</p>
            </sp>
            <sp xml:id="SDT6-MK-nujna-27-2013-04-04.sp83">

               <speaker>MAŠA KOCIPER (PS PS):</speaker>

               <p>Hvala lepa. Jaz se strinjam z gospodom Tankom, da če je to nadaljevanje nujne seje,
               da se je treba opredeliti do osnovnega sklepa, saj v bistvu sta si zelo podobna, da
               pa to ne izključuje predloga gospoda poslanca Hana, da se pa morajo te dileme
               razčistiti in da bi zdaj bil volk sit in koza cela, mislim, da ta precej benigni
               sklep, ki ga je predlagala SDS res samo to določa, da se poslužimo pooblastila, ki
               nam da daje 21. člen. Je pa res, ne da se vrtimo kot mačke okoli vrele kaše, kot je
               rekla gospa Irgl, ampak da se pogovarjamo kot z gluhimi. Mi govorimo, da nimamo
               nobenega problema s tem, da je MVK pristojna in da se nadzor tudi nad premoženjem
               gospoda Klemenčiča lahko opravi, ampak, da je problem postopek, vi nam pa nazaj že
               dve uri razlagate in že dve seji, da je MVK pristojen in da je potrebno ta nadzor
               opraviti. Mi samo osporavamo postopek v smislu tega, da ni jasen in da niste tudi v
               tistem delu kjer je jasen, kjer pa že 13. člen pravi, da je treba uvesti postopek in
               uvedba postopka ne more biti nič drugega kot neko procesno dejanje, sklep običajno,
               da je uvedba postopka tista, ki potem omogoča, da se pridobivajo zadeve. In očitno ne
               bo šlo drugače kot da za ta sklep glasujemo, predsedujoča, boste pa imeli vi zelo
               nehvaležno delo, ker vam je prejšnja predsednica pa že del tega postopka opravila kar
               po nekih svojih pravilih in po postopku, ki ga je sama smatrala za pravilnega. Tako,
               da jaz bom očitno mogla ta sklep podpreti.</p>
            </sp>
            <sp xml:id="SDT6-MK-nujna-27-2013-04-04.sp84">

               <speaker>PREDSEDNICA MELITA ŽUPEVC:</speaker>

               <p>Še kdo želi obrazložiti glas? Ker potem bom opozorila še na eno stvar, na katero
               opozarja zdaj gospod Strle, to je, to kar ste tudi sami že zdaj, gospa Kociper
               omenili, to je 13. člen zakona. Vaš predlog sklepa govori samo o 21. členu Zakona o
               integriteti in preprečevanju korupcije. Glede na to kar želite vi, je verjetno
               potrebna uporaba tudi 13. člena. Gospod Strele, ste želeli še vi kakšno obrazložitev?
               Ker če ne bom dala jaz ta sklep na glasovanje. Izvolite.</p>
            </sp>
            <sp xml:id="SDT6-MK-nujna-27-2013-04-04.sp85">

               <speaker>BOŽO STRLE:</speaker>

               <p>Saj naša pripomba je šla v smislu jasnosti, nejasnosti. Kakšen postopek na podlagi
               21. člena voditi, ali postopek na podlagi 13. člena, to je postopek zaradi
               ugotavljanja suma korupcije, kršitve predpisa in tako naprej, ali mogoče gre tukaj za
               43. člen, pozvati na dopolnitev. Drugače se postopa. Mi to razumemo iz vsebine
               sklepamo,  da gre za postopek
               po 13. členu. Zato mogoče v sklepu ne bi bilo napačno, če je tako napisano, da v
               skladu s 13. in 21. členom. Vsaj ena usmeritev za nadaljnje postopanje, ker vseh
               vprašanj se v nadaljevanju potem, ko bo uvedeno, ne da presojati, bi morali vsaj eno
               usmeritev po kateri poti gremo zdaj.</p>
            </sp>
            <sp xml:id="SDT6-MK-nujna-27-2013-04-04.sp86">

               <speaker>PREDSEDNICA MAG. MELITA ŽUPEVC:</speaker>

               <p>Mislim, da je opozorilo, ki ga je dal gospod Strle, na mestu. Torej boste dopolnili
               svoj predlog sklepa, gospod Tanko.</p>
            </sp>
            <sp xml:id="SDT6-MK-nujna-27-2013-04-04.sp87">

               <speaker>JOŽE TANKO (PS SDS):</speaker>

               <p>Hvala lepa. Bom prebral raje 21. člen.</p>
            </sp>
            <sp xml:id="SDT6-MK-nujna-27-2013-04-04.sp88">

               <speaker>PREDSEDNICA MAG. MELITA ŽUPEVC:</speaker>

               <p>Saj ga poznamo.</p>
            </sp>
            <sp xml:id="SDT6-MK-nujna-27-2013-04-04.sp89">

               <speaker>JOŽE TANKO (PS SDS):</speaker>

               <p>Ja, ne vem ne. Bom prebral, da boste slišali kaj piše.</p>
               <p>21. člen, Pristojnosti Državnega zbora pri nadzoru. Naslov člena, in piše naslednje.
               Državni zbor s smiselno uporabo določb tega zakona nadzira premoženjsko stanje,
               sprejemanje daril nasproti interesov ter nezdružljivost funkcije s pridobitno
               dejavnostjo predsednika Komisije za preprečevanje korupcije in obeh namestnikov
               predsednika komisije.</p>
               <p>Mi pri svojem delu lahko smiselno uporabimo vse določbe tega zakona in ta člen
               pokrije celoten zakon. To sem že v uvodu povedal in ni potrebno sklicevanje na
               posamične člene tega zakona. To je krovni člen za nadzor Mandatno-volilne komisije in
               Državnega zbora nad premoženjskim stanjem. Vse ostalo je potem, se pač smiselno
               uporablja, brez da posebej navedemo. In zato se mi zdi, bom rekel, to po svoje
               problem, da detajliramo zadeve in potem vedno kaj izpade na kakšni ravni in si delamo
               probleme. Mi bi lahko zapisali drugače, saj smo proučili, ampak ključni člen za
               Državni zbor je 21 in pokrije vse. Vse, od 1. člena do zadnjega člena, ne vem
               katerega, 89., 90. in tisto kar je še ostalo od prejšnjega zakona.</p>
            </sp>
            <sp xml:id="SDT6-MK-nujna-27-2013-04-04.sp90">

               <speaker>PREDSEDNICA MAG. MELITA ŽUPEVC:</speaker>

               <p>Dobro. Jaz bom sedaj dala ta sklep na glasovanje. Bom pa še eno opozorilo dala. To
               je, da je 46. člen Zakona o integriteti in preprečevanju korupcije govori, da lahko
               se ukvarjamo smiselno z obdobjem opravljanja javne funkcije. Verjetno veste o čem jaz
               zdaj govorim. Ne pomeni, da bomo mi preverjali premoženjsko stanje gospoda Gorana
               Klemenčiča za deset let nazaj. Upam, da je to jasno. Tako da, samo v opozorilo dajem
               še ta člen.</p>
               <p>Bom pa še, preden dam na glasovanje, samo za zapisnik oziroma za magnetogram
               povedala, da gospoda Riharda Branislja nadomešča gospod Branko Kurnjek na tej seji
               Mandatno-volilne komisije.</p>
               <p>Gospod Tanko, zdaj pa res zadnjič vam dajem možnost za še eno pojasnilo.
               Izvolite.</p>
            </sp>
            <sp xml:id="SDT6-MK-nujna-27-2013-04-04.sp91">

               <speaker>JOŽE TANKO (PS SDS):</speaker>

               <p>Samo pojasnilo k temu kar ste rekla. To, da nekaj pri premoženjskem stanju gospoda
               Klemenčiča ne funkcionira, je bilo ugotovljeno januarja 2013, čeprav se nanaša na
               obdobje, ki je bilo in dejanje, ki je bilo storjeno pred tem. To je potrebno vedeti.
               In zato je bilo to vloženo. Drugo, kar je pomembno vedeti, je pa integriteta
               funkcionarja pred nastopom funkcionarske funkcije. Toliko, da naprej opozorim, da ne
               bo prišlo do kakšnih težav, ker mnogi funkcionarji ali pa nekateri v tem mandatu, so
               morali zapustiti funkcionarske vrste zaradi dejanj, ki so nastopile, ki so bila
               analizirana ali pa so nastopila iz pred opravljanja poslanske funkcije ali pa
               funkcionarske funkcije. Tako da, to je treba pač gledati z enakimi kriteriji za vse
               funkcionarje.</p>
            </sp>
            <sp xml:id="SDT6-MK-nujna-27-2013-04-04.sp92">

               <speaker>PREDSEDNICA MAG. MELITA ŽUPEVC:</speaker>

               <p>Dobro. Mislim, da smo izčrpali torej za danes razpravo.</p>
               <p>In dajem na glasovanje sklep, da Mandatno-volilna komisija opravi nadzor nad
               premoženjskim stanjem predsednika Komisije za preprečevanje korupcije. Glasujemo. </p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Preden zaključim, bom še enkrat povedala to kar je prej predlagal  gospod Han, če se strinjate. Jaz predlagam
               ponovno, še en sklep. To je proceduralni sklep, da se preden se začne izvajati
               oziroma opravljati ta nadzor, ki je bil v nekem delu očitno pač že začet mimo tega
               oziroma brez njega, razrešijo z Zakonodajno-pravno službo vse dileme, kar se tiče
               vodenja postopka, da bodo stvari pač takšne, kot morajo biti po črki zakona, tudi če
               to pomeni sprejem Poslovnika Mandatno-volilne komisije. Upam, da temu ne boste
               nasprotovali, je pa to mogoče opraviti dokaj hitro. Torej jaz dajem na glasovanje še
               moj proceduralni predlog, to je, da se pred začetkom izvajanja tega nadzora odpravijo
               morebitne dileme oziroma razčistijo vsa proceduralna in druga morebitna vprašanja v
               zvezi s tem postopkom. Gospod Tanko, boste o tem proceduralnem predlogu obrazložili.
               Izvolite.</p>
            </sp>
            <sp xml:id="SDT6-MK-nujna-27-2013-04-04.sp93">

               <speaker>JOŽE TANKO (PS SDS):</speaker>

               <p>Hvala lepa. jaz mislim, da ta sklep ni potreben.</p>
            </sp>
            <sp xml:id="SDT6-MK-nujna-27-2013-04-04.sp94">

               <speaker>PREDSEDNICA MAG. MELITA ŽUPEVC:</speaker>

               <p>Pa ga vseeno predlagam, pa boste o njem glasovali.</p>
            </sp>
            <sp xml:id="SDT6-MK-nujna-27-2013-04-04.sp95">

               <speaker>JOŽE TANKO (PS SDS):</speaker>

               <p>Predsednica komisije je pač dolžna z uporabo poslovnika in drugih določb zakonskih in
               ostalih, te postopke pač peljati skladno s temi stvarmi. Ne rabimo mi nobenega
               posebnega sklepa, s katerim bi naložili preložitev te razprave in odločanja o tem v
               neko nedoločno prihodnost. To je pač odmikanje od tega. Jaz sem prej povedal, da
               zakon in to lahko preberete in pogledate, ne navaja, ne zahteva nobenih posebnih
               aktov za izvedbo tega postopka za Državni zbor, nikjer. Ne v prehodnih, ne v končnih
               določbah, ne pri členu 21. ne pri 13., ne pri 45., ne pri 90. in tako naprej. Nikjer.
               Nikjer tega ne zahteva in ta postopek lahko speljemo povsem običajno, kot razpravo o
               katerikoli drugi zadevi. Nič drugače in se mi zdi ta sklep povsem nepotreben, služil
               bo pa samo zato, da se bo neka stvar odmikala v daljno ali pa še bolj daljno
               prihodnost. Tako, da tega ne podpiram.</p>
            </sp>
            <sp xml:id="SDT6-MK-nujna-27-2013-04-04.sp96">

               <speaker>PREDSEDNICA MAG. MELITA ŽUPEVC:</speaker>

               <p>Hvala gospod Tanko, ker ste obrazložili, kako boste glasovali. Jaz vseeno pri takšnem
               predlogu sklepa vztrajam, glede na opozorila Zakonodajno-pravne službe vam pa
               zagotavljam, da sem navajena delti hitro in učinkovito, tako da to ne pomeni, da bom
               stvar odložili za ne vem kakšen nedoločen čas. Želim pa, da so stvari kristalno
               jasne, da se ne bomo potem srečevali s tem, da nam bo Komisija za preprečevanje
               korupcije oziroma njeni člani očitala, da smo kršili postopek, da smo kršili zakon
               ali pa, da smo kršili njihove pravice. Jaz dajem še enkrat predlog, ki sem ga podala
               na glasovanje.</p>
               <p>Kdo je za takšen predlog, odpiram glasovanje? <stage>(8 članov.)</stage> Kdo je proti? <stage>(Nihče.)</stage></p>
               <p>Torej, bomo z Zakonodajno-pravno službo razčistili oziroma pripravili predloge, če bi
               bila kakšna dilema, kar se tiče postopka.</p>
               <p>S tem zaključujem to točko dnevnega reda in tudi 2. nadaljevanje 27. nujne seje in
               vam želim lep dan. Nasvidenje. <stage type="time">Seja je bila zaključena 4. aprila 2013 ob 11.42.</stage>
               </p>
            </sp>
         </div>
      </body>
   </text>
</TEI>