<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-Skupna-2012-08-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo, prehrano in okolje</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT6-Skupna-2012-08-28.OZKGPIO">128743B6BBC192BDC1257D1F005A60DB</idno>
               <idno type="custom" subtype="session" corresp="#SDT6-Skupna-2012-08-28.OZG">2DBE8D9812CEA096C1257D1F005A60DA</idno>
               <idno type="custom" subtype="day" corresp="#SDT6-Skupna-2012-08-28.OZKGPIO">98AAC6826A33AFD1C1257A6B0027DBA4</idno>
               <idno type="custom" subtype="day" corresp="#SDT6-Skupna-2012-08-28.OZG">F5BAFADC5BB52833C1257A6B0027EDA7</idno>
               <idno type="URI" corresp="#SDT6-Skupna-2012-08-28.OZKGPIO">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=98AAC6826A33AFD1C1257A6B0027DBA4</idno>
               <idno type="URI" corresp="#SDT6-Skupna-2012-08-28.OZG">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=F5BAFADC5BB52833C1257A6B0027EDA7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-Skupna-2012-08-28.OZKGPIO" n="11">
               <name>nujna seja</name>
               <date when="2012-08-28"/>
            </setting>
            <setting who="#SDT6-Skupna-2012-08-28.OZG" n="14">
               <name>nujna seja</name>
               <date when="2012-08-28"/>
            </setting>
         </settingDesc>
         <particDesc>
            <listOrg>
               <org xml:id="SDT6-Skupna-2012-08-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-Skupna-2012-08-28.OZKGPIO">
                        <orgName key="OZKGPIO">Odbor za kmetijstvo, gozdarstvo, prehrano in okolje</orgName>
                     </org>
                     <org xml:id="SDT6-Skupna-2012-08-28.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO, PREHRANO IN OKOLJE</stage>
            <stage type="session">11. nujna seja</stage>
            <stage type="title">ODBOR ZA GOSPODARSTVO</stage>
            <stage type="session">14. nujna seja</stage>
            <stage type="date">(28. avgust 2012)</stage>
            <stage type="chairman">Skupno sejo sta vodila mag. Dejan Židan, predsednik Odbora za kmetijstvo,
            gozdarstvo, prehrano in okolje, in Matjaž Han, predsednik Odbora za
            gospodarstvo.</stage>
            <stage type="time">Skupna seja se je pričela ob 11.08 uri, v Gornji Radgoni. </stage>


            <sp xml:id="SDT6-Skupna-2012-08-28.sp1">

               <speaker>PREDSEDNIK MAG. DEJAN ŽIDAN:</speaker>

               <p>Pričenjam 11. nujno sejo Odbora za kmetijstvo, gozdarstvo, prehrano in okolje in vas
               vse, spoštovane in spoštovani, ki ste danes tu prisotni, lepo pozdravljam. Lep
               pozdrav tudi prisotnim predstavnikom sredstev javnega obveščanja.</p>
               <p>Naj vas obvestim, da bom po dogovoru z gospodom Hanom, predsednikom Odbora za
               gospodarstvo, sejo vodil jaz. Po končani razpravi pa bo vsak odbor posebej glasoval o
               morebitnih predlogih sklepov.</p>
               <p>Kar se tiče tehnikalij, vas obveščam, da sem do tega trenutka dobil opravičilo naše
               članice mag. Katarine Hočevar. Hkrati vas obveščam, da z nami ni stalnega člana
               Odbora za kmetijstvo, gozdarstvo, prehrano in okolje, gospoda Janeza Vasleta. Med
               nami pa pozdravljam neke vrste domačina tukaj, Jožefa Horvata.</p>
               <p>S tem, spoštovani gospod Matjaž Han, je beseda tvoja.</p>
            </sp>
            <sp xml:id="SDT6-Skupna-2012-08-28.sp2">

               <speaker>PREDSEDNIK MATJAŽ HAN:</speaker>

               <p>Hvala lepa, Dejan, za besedo.</p>
               <p>Spoštovani! Tudi v imenu Odbora za gospodarstvo pričenjam 14. nujno sejo.</p>
               <p>Preden začnem s proceduralnimi zadevami, ki jih moram povedati, moram stopiti v bran
               poslankam in poslancem. Danes zjutraj sem prebral v časopisu, da Odbor za
               gospodarstvo in Odbor za kmetijstvo danes tratita čas in denar državi, bogu pa čas.
               Moram reči, da če bi šlo za mene, ne bi bil nič užaljen, ker gre pa za poslanke in
               poslance, ki jih cenim kot predsednik odbora, pa ostro nasprotujem takšnim izjavam.
               Gre za tradicionalno srečanje dveh odborov, Odbora za gospodarstvo in Odbora za
               kmetijstvo na tem našem sejmu. Že pred leti sva z zdajšnjim ministrom in prejšnjim
               predsednikom Odbora za kmetijstvo, gospodom Bogovičem, to skupno sejo organizirala na
               tem sejmu. Verjamem, da nekateri poznate kmetijstvo zelo dobro, njihove probleme,
               njihove težave in tako naprej. Nekateri pa tega ne poznamo in smo na takšnih mestih
               pripravljeni se soočiti s temi problemi in poslušati naše kmete. Temu so tudi takšne
               seje namenjene in nekatere odločitve sprejemamo tudi v centru dogajanja, ne pa samo v
               prostorih Državnega zbora. Zato bi prosil, da nekateri poslanci, ki se spoznajo na to
               tematiko, ne dajejo več takih izjav, ker zdaj so funkcije zamenjane, niso več
               sindikalisti, ampak so poslanke in poslanci Državnega zbora. To sem moral povedati,
               ker me je naslov v današnjem časopisu resnično zmotil, ne mene osebno, ampak ne
               dovolim, da se o poslankah in poslancih, ki smo člani Odbora za gospodarstvo, tako
               govori, ker nekateri smo se pripravljeni seznaniti s problematiko in prav je, da je
               to v Gornji Radgoni, in upam, da bo to postala tradicija. In ne samo poslanke in
               poslanci, tudi strokovne službe Državnega zbora pripravljajo to zadevo in mislim, da
               najmanj, kar je, je treba na to opozoriti. Hvala vam lepa. Upam, da zaradi tega ne
               bom pokvaril te seje, in sem prepričan, da se naslednje leto zopet dobimo v Gornji
               Radgoni.</p>
               <p>Med nami pozdravljam tudi našega ministra Franca Bogoviča, ker bom imel verjetno
               potem malo manj besede, ker bo zadeve vodil Dejan.</p>
               <p>Imamo nekaj pooblastil in eno opravičilo. Opravičil se je Srečko Meh. Tomaž Lisec iz
               Poslanske skupine SDS nadomešča gospo Romano Tomc, Polonca Komar nadomešča Bojana
               Starmana, Zvonko Lah pa nadomešča Danijela Krivca.</p>
               <p>Besedo vračam gospodu mag. Židanu. 
               </p>
            </sp>
            <sp xml:id="SDT6-Skupna-2012-08-28.sp3">

               <speaker>PREDSEDNIK MAG. DEJAN ŽIDAN:</speaker>

               <p>Hvala, Matjaž. </p>
               <p>Preden začnemo, bi rad posebej pozdravil direktorja sejma, gospoda Janeza Erjavca.
               Verjamem, da večina prisotnih ve, mogoče pa kdo tudi ne, da sejem letošnje leto
               praznuje častitljivi jubilej. Namreč, kmetijsko-živilski sejem v Gornji Radgoni
               poteka letos petdesetič. To je pomembno, zato ker je ta sejem doživel tudi kar nekaj
               turbulenc, tako nekoč v naši širši državi, sedaj v neki drugačni državi in v neki
               širši skupnosti in samo volja, energija in razumevanje, da tudi kmetijstvo in
               prehrana potrebujeta svoje stalnice, svoje oporne točke, je verjetno pripomoglo k
               temu, da imamo danes kot kmetijstvo in prehrana dogodek, ki hkrati strnjuje
               kmetijstvu in prehrano ter omogoča, da se enkrat na leto srečamo, si izmenjamo
               stališča, dobimo tudi kakšno novo usmeritev in kakšno novo idejo. Verjamem pa tudi,
               da se sklenejo kakšno poslovni dogovori, kar je za kmetijstvo in prehrano vedno
               dobro. Tako, spoštovani gospod direktor, verjamem, da mi poslanke in poslanci
               dovolijo, da vam v našem skupnem imenu izrazim predvsem globoko zahvalo za trud in
               potem tudi rezultate, ki ste jih preko svojega sejma prispevali v slovenskem
               kmetijskem in prehranskem prostoru. V tem trenutku bom naredil delno izjemo, ki mi jo
               boste, poslanke in poslanci, verjetno dovolili, in vas vprašam, gospod direktor, ali
               želite tokrat izjemoma, ker je 50. obletnica sejma, pozdraviti prisotne?
               Izvolite.</p>
            </sp>
            <sp xml:id="SDT6-Skupna-2012-08-28.sp4">

               <speaker>JANEZ ERJAVEC:</speaker>

               <p>Hvala, gospod predsedujoči, za to priložnost. Take priložnosti nimam pogosto, zato
               hvala, da sem jo dobil. Dovolite mi, da se najprej zahvalim obema predsednikoma, ki
               držita to tradicijo organiziranja obeh odborov v času sejma Agra.</p>
               <p>Sejem Agra je pravzaprav, kot je že predsedujoči povedal, v nekem smislu ogledalo
               slovenskega kmetijstva in ne nazadnje tudi del slovenskega gospodarstva. Mi pa za
               letošnji jubilej govorimo, da postaja čedalje bolj tudi neke vrste tržnica evropskega
               kmetijstva, ker ne nazadnje smo vpeti tudi v to evropsko kmetijstvo. Letos praznuje
               tudi Evropska unija oziroma skupna kmetijska politika Evropske unije 50-letnico,
               torej skupaj z nami, kar pomeni, da res postaja sejem neke vrste tržnica evropskega
               kmetijstva.</p>
               <p>Zelo sem vesel, da ste danes na sejmu, in prepričan sem, da boste izkoristili to sejo
               obeh odborov tudi za ogled sejma. Želim vam prijetno počutje, tako v Gornji Radgoni
               kot na jubilejnem sejmu Agra 2012. Hvala lepa.</p>
               <p><stage>/Aplavz./</stage></p>
            </sp>
            <sp xml:id="SDT6-Skupna-2012-08-28.sp5">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod direktor. Kakorkoli obračamo, tudi v Sloveniji je vse odvisno od ljudi.
               Tako še enkrat zahvala, gospod direktor.</p>
               <p>Spoštovane poslanke in poslanci ter ostali prisotni, zdaj prehajamo na prvo in edino
               točko dnevnega reda, to je <title>POROČILO O DELU ODBORA ZA SPREMLJANJE IZVAJANJA KODEKSA DOBRIH POSLOVNIH PRAKS
               MED DELEŽNIKI V AGROŽIVILSKI VERIGI IN NAČELIH DOBRIH PRAKS V VERIGI PRESKRBE S HRANO
               V EVROPSKI UNIJI.</title>
               </p>
               <p>Naš namen je, da se seznanimo z realizacijo dosedanjih sklepov, tako iz leta 2010 kot
               iz leta 2011, in izvajanjem kodeksa, ki je bil podpisan lansko leto.</p>
               <p>Spoštovane gospe in gospodje, v tem kratkem času leta dni se je dogodilo marsikaj.
               Zgodilo se je med drugim to, da so na evropski ravni skorajda končali delo, forum na
               visoki ravni se je tudi sestal in dal nekaj precej zavezujočih usmeritev. Zgodilo se
               je tudi to, da v začetku 
               letošnjega leta je Evropski parlament sprejel še eno resolucijo, s katero predlaga,
               kako naj se urejajo razmere v celotni verigi prehrane, kjer je ponovno naštel prakse,
               ki jih naj ne bi bilo. Hkrati je ponovno poudaril dve usmeritvi. Prva je vloga
               države, ki mora preko regulatorjev zavarovati šibke člene v verigi, in hkrati pozval
               šibke člene, da z boljšo organizacijo okrepijo svojo moč. Ne nazadnje pa je tudi
               novost, ki je bila včeraj predstavljena. Po mnogo letih so bili včeraj predstavljeni
               vmesni rezultati CRP-a o razmerah, ki so pa tokrat strokovno, znanstveno bili
               pripravljeni. In ti rezultati od včeraj, ki sicer še niso uradni, dajejo nek nov
               razlog, da ugotavljamo, da razmere na tem področju niso urejene in brez izrazito
               aktivne vloge države ter izrazitega zavedanja, kaj je to družbeno odgovorno
               poslovanje, kar pa v Sloveniji na žalost ni prevladujoča praska, se bodo težko
               uredile.</p>
               <p>Na današnjo sejo odborov sva z gospodom Hanom povabila: Ministrstvo za kmetijstvo in
               okolje - gospod minister, lep pozdrav, smo veseli, da smo z vami, pozdravljam tudi
               vaše sodelavce -, Ministrstvo za gospodarski razvoj in tehnologijo - se opravičujem,
               ali je mogoče kdo s tega ministrstva prisoten? Na žalost ne. Povabili smo Zadružno
               zvezo Slovenije - gospod predsednik, pozdrav tebi in tvojim sodelavcem. Povabili smo
               Kmetijsko-gozdarstvo zbornico Slovenije - pozdrav predsedniku in sodelavcem -,
               Gospodarsko zbornico Slovenije, Zbornico kmetijskih in živilskih podjetij - pozdrav
               predsednici in sodelavcem -, Trgovinsko zbornico Slovenije - gospa direktorica, lep
               pozdrav -, OPZS, Sekcijo živilskih dejavnosti - je kdo prisoten? Je, lep pozdrav!
               Povabili smo tudi Urad Republike Slovenije za varstvo konkurence - je kdo prisoten?
               <stage>(Ne.)</stage> Povabili smo Sindikat kmetov Slovenije - lep pozdrav, podpredsednik -, Sindikat
               živilsko-predelovalne industrije, pri čemer vas obveščam, da je bilo vabilo naknadno
               poslano oziroma je bilo izročeno, ker smo v prvotnem vabilu opazili napako. Nekje sem
               videl predsednika - lep pozdrav, gospod predsednik.</p>
               <p>Kot gradivo ste prejeli: poročilo o delu Odbora za nadzor kodeksa dobrih poslovnih
               praks med deležniki v agroživilski verigi in seznanitev z načeli dobrih praks v
               verigi preskrbe s hrano v Evropski uniji z dne 23.8.2012. Gradivo je pripravilo
               resorno ministrstvo, torej Ministrstvo za kmetijstvo in okolje. Gradivo je na voljo
               tudi na mizi pri vhodu, vsaj upam, tako piše v tem opomniku, tako si ga lahko
               vzamete.</p>
               <p>Naj še, spoštovane gospe in gospodje, dodam, da se seja skladno s Poslovnikom
               Državnega zbora snema, zato prosim vse, ki boste dobili besedo, da se predstavite z
               imenom in priimkom ter navedete institucijo, iz katere prihajate. Magnetogram seje bo
               do konca tega tedna že objavljen na spletni strani Državnega zbora.</p>
               <p>Kot se spodobi, vas vabim, gospod minister Franc Bogovič, da kot predstojnik
               Ministrstva za kmetijstvo in okolje dobite besedo, seveda, če jo želite. Beseda je
               vaša, minister.</p>
            </sp>
            <sp xml:id="SDT6-Skupna-2012-08-28.sp6">

               <speaker>FRANC BOGOVIČ:</speaker>

               <p>Hvala lepa. Spoštovana predsednika obeh odborov, spoštovane poslanke in poslanci,
               člani obeh odborov ter nadomestni člani, lep pozdrav! Pozdrav tudi vsem ostalim
               prisotnim iz nevladnega sektorja, še posebej tistim, ki ste lansko leto v Gornji
               Radgoni podpisali kodeks. Se pravi, Gospodarska zbornica Slovenije,
               Kmetijsko-gozdarska zbornica Slovenije, Trgovinska zbornica Slovenije, Zadružna zveza
               Slovenije, Obrtno-podjetniška zbornica Slovenije. Pozdrav tudi vsem ostalim gostom,
               tako predstavnikom sindikata in predstavnikom medijev.</p>
               <p>Vesel sem, da smo zbrani tu v Radgoni. Moram reči, da je tema, ki se je danes
               lotevamo, tema, ki je zadnja tri, štiri leta aktualna tema tudi znotraj debat v
               okviru institucij Evropske unije. Tako smo  v letu 2009, ko so bile nekatere funkcije malce
               zamenjane, že imeli prve skupne seje, tako odbora, ki je bil pristojen za kmetijstvo,
               gozdarstvo in prehrano, kot tudi Odbora za gospodarstvo. Spregovorili smo o
               resolucijah, ki so bile napisane v okviru Evropskega parlamenta in so opozarjale na
               to, o čemer je govora danes in je bilo govora tudi skozi vsa zadnja tri leta. To
               zavedanje, da so se na področju kmetijske politike in v razmerjih v verigi stvari
               poslabšale, tako da so nekateri členi postali močnejši, nekateri šibkejši in da so se
               vzpostavila neka sorazmerja, je bilo zapisano v resoluciji Evropskega parlamenta, ki
               je spregovoril o cenah že v letu 2009. Takrat so se, kot sem že dejal, pričeli prvi
               skupni sestanki obeh odborov. Potem je prišlo tudi do skupne odločitve, ko sva se s
               kolegom Matjažem Hanom kot predsednika odborov odločila za tisto prvo skupno srečanje
               v Gornji Radgoni. S tega mesta še enkrat pozdravljam direktorja, ki letos slavi ta
               jubilej. Moram reči, da sem vse te dni tu prisoten in mu izrekam iskreno priznanje in
               čestitke, kot jih je bil deležen tudi s strani vseh tistih, s katerimi smo se
               srečevali, iz številnih držav, tako prostora bivše Jugoslavije kot številnih drugih,
               ki so tu prisotni. Resnično je ta jubilej zaznamovan z zelo dobro organiziranim
               sejmom, hkrati pa tudi s tem, kar je tudi sam direktor z veseljem ugotovil, da kljub
               težkim časom, v katerih se nahajamo, je zavedanje, da je treba nastopati na sejmu, da
               je v tej panogi potrebnih veliko aktivnosti. Konec koncev pa je tudi veliko energije
               v ljudeh, ki to delajo, ter spoznanje, da je tudi širše, tako v našem prostoru kot
               okoli nas, prišlo do zavedanja, da so kmetijski, prehrambeni in gozdarski sektor
               bistveno pomembnejši, kot je to mogoče zgledalo še nekaj let nazaj. Zato iskrene
               čestitke, spoštovani direktor!</p>
               <p>Seji odborov, ki sta bili v letih 2010 in 2011, sta bili različni v tem, da smo prvo
               leto zgolj spregovorili o teh razmerjih v verigi in opozarjali vse institucije, ki so
               pristojne, da opravijo del svojih nalog. Lansko leto je bila ta seja tudi v luči
               podpisa kodeksa dobrih poslovnih praks med deležniki v agroživilski verigi, med
               tistimi, ki sem jih prej omenil. Kot je bilo rečeno, bomo letošnje leto tudi
               pregledali, kaj se je zgodilo tako na tem področju, pa tudi sicer okoli nas v tem
               razburkanem času, na področju, ki je deležno vedno večjih turbulenc tudi v svetovnem
               merilu ter konec koncev tudi neprilik, ki jih povzročajo klimatske spremembe in
               posledično tudi meteorološki pojavi.</p>
               <p>Lansko leto, kot smo že dejali, je bil tu podpisan ta kodeks med deležniki, ki sem
               jih prej omenil, tudi ob zelo aktivni vlogi znanega predsednika odbora, takrat
               ministra. V 8. členu kodeksa je navedeno, da bodo podpisniki kodeksa ustanovili odbor
               za spremljanje in nadzor tega kodeksa. V času doslej se je odbor trikrat sestal in
               ministrstvo, tako kot je tudi mišljeno, tako kot je tudi njegova vloga, aktivno
               sodeluje v delovanju tega odbora, tako na samih sejah kot tudi v pripravah za samo
               delo. Prvo, uvodno srečanje odbora je bilo lanskega oktobra, potem je pa ustanovna,
               konstitutivna seja potekala 5. aprila 2012, čemur je sledila tudi izvolitev
               predsednika tega odbora. Pozdravljam gospoda Cirila Smrkolja, ki je sprejel to
               funkcijo. Takrat sta bila izvoljena tudi dva namestnika, namestnica, gospa Aleša
               Kanduz Benčina, in gospod Srečko Bukovec, prva s področja živilstva, se pravi, preko
               Gospodarske zbornice, drugi pa preko Trgovinske zbornice. Državni sekretar je bil
               tisti, ki se je tega prvega srečanja tudi udeležil, gospod Branko Ravnik.  Druga seja je bila 31. maja. Na
               tej seji je bil tudi gospod Martin Gosenica, naš sodelavec, imenovan za sekretarja
               tega odbora in od takrat se je začelo tudi s pripravo poslovnika za delo tega odbora,
               ki je v fazi sprejemanja. Člani odbora so se, kar se tiče poslovnika, med seboj
               uskladili, vendar je v skladu s temi pravili, morajo njihovi organi upravljanja ta
               poslovnik potrditi in to se predvideva da bo v kratkem, v začetku septembra tudi
               storjeno. Kot je bilo danes tu že omenjeno se podobne stvari dogajajo tudi širom po
               Evropi. Forum na visoki ravni za izboljšanje delovanja verige preskrbe s hrano je bil
               ustanovljen s sklepom komisije 30. julija 2010. Tudi v različnih skupinah tega foruma
               te aktivnosti potekajo in ta potem tudi pripravi poročilo komisiji in svetu in
               Evropskemu parlamentu. Kakor se to gibanje odvija, če smem temu tako reči, pri nas,
               je tudi v ostalih državah članicah EU 27, kar pestro dogajanje in tudi različne
               aktivnosti, vse pa z istim ciljem za to, da se ta razmerja v verigi čim bolj uredijo
               in da se tudi na ta način zagotovi ta pravična razdelitev dobrobiti vseh, ki so v tej
               verigi vključeni.</p>
               <p>Ključen dejavnik pri vseh teh dobavah, kot vemo, predstavlja cena. V vsem tem času je
               bila cela vrsta dejavnikov, ki vplivajo na te stvari na vseh sektorjih - od rasti cen
               energentov, tudi repromateriali so se dvigovali. Poznamo posledice, ki se dogajajo
               širom po svetu, od suš, poplav, teh naravnih pojavov, tudi kakšnih bolezni, ki se
               pojavljajo vsled tega. Vedno več pa vsi skupaj opažamo, da je tudi problemov teh
               špekulativnih nakupov surovin na blagovnih borzah, da se je kapital, ta špekulativni
               kapital, ki ustvarja nov kapital po tej logiki kapitalizma, da je vedno bolj aktiven
               tudi na tem sektorju in mnogokrat je tudi v tem del razlogov za določene špekulativne
               nakupe teh pridelkov, ki se potem večkrat preprodajajo in na koncu se vse skupaj
               odrazi v višjih cenah. Kar se nas tiče imamo tudi letošnje neugodne razmere, tudi pri
               nas je po sektorjih in regijah različno, vsi skupaj pa smo tudi ugotavljali, da je
               treba biti zelo precizen pri teh ugotovitvah. In če samo najbolj, mislim da en tak
               izpostavljen primer povemo, da je treba zelo jasno povedati, da če se podraži pšenica
               za 10, 20%, kar vidimo, da se dogaja na svetovnih borzah in ima že vpliv na naše
               nabavne verige, da to še ne pomeni, da je potreba da se potem tudi kruh podraži za
               enak procent, če je po izračunih naših agrarnih ekonomistov, ta osnovna surovina v
               povprečju predstavlja 8,8% vhodnih stroškov. Tako, da v tem delu nas zagotovo čaka
               cela vrsta dela. Izpostavljeno je, da je včeraj dr. Kuhar ob zaključkih tega CRPA
               slovenska oskrbna veriga z živili v luči strukturnih sprememb v trgovini na drobno
               opozoril na nekatera razmerja tudi v naših verigah. Treba je poudariti, da je ena od
               teh ugotovitev, da tako v Sloveniji kot v EU ni neke jasne evidence, statistike, ki
               bi zagotavljala zelo enostavno in sistematično spremljanje te gradnje teh cen vzdolž
               te agroživilske verige za obdobje na katere se nanaša ta študije, je obdobje
               2000-2010, to pomeni, da so tudi eventualni učinki tega lani sprejetega kodeksa in
               tudi sicer aktivnosti, ki se odvijajo ne morejo odraziti v tej študiji.  Ugotavlja se določene spremembe
               pri teh ključnih trgovcih, predvsem vsi vemo in to je tudi že jasno, da je predvsem
               pri prvem trgovcu beležiti določeno upadanje deleža, da predvsem ta diskontna
               trgovina v svojem deležu predstavlja vedno večji delež in da je to nek trend, ki ga
               je zaznati ta zadnja leta.</p>
               <p>Kar se tiče ostalih aktivnosti, ki so bile v letošnjem letu delane in so povezane s
               tem področjem, je bilo precej govora in cela vrsta aktivnosti na področju
               prašičerejskega sektorja, ki beleži te turbulentne čase, v veliki meri odvisno tudi
               od nekih razmer na trgu, tudi na trgu s svinjskim mesom. Če samo za teh nekaj mesecev
               ko spremljamo to zadevo, smo praktično doživeli že vse, da je bilo na začetku težko
               prodati prašiče, da je v nekem trenutku... Najprej je težko priti do tega svinjskega
               mesa v nekem trenutku, da so se zaloge nabirale, da pa je potem tudi danes situacija
               takšna, da po besedah tistih, ki v Sloveniji to meso nabavljajo, da so dvignili cene
               in da je spet enostavno zelo težko priti do tega mesa. Tudi v aktivnostih, podobno
               kot pri zelenjavni verigi, kjer je bila tudi vrsta teh pogovorov, pogovorov tudi
               znotraj verige, tudi na visoki ravni z vsemi temi ključnimi direktorji teh podjetij.
               Ugotavljamo, in tudi na nek način na ministrstvu dajem poudarke v dveh smereh. Prva
               je ta, da je nujno s temi aktivnostmi nadaljevati, čim več dogovorov doseči znotraj
               te verige, ki bodo obvezujoči, kot je v tem poročilu kot je bil ta dogovor okoli neto
               neto cene, tudi okoli vseh ostalih stvari, s čimer se ta situacija naredi dosti bolj
               pregledna. Na drugi strani pa ocenjujemo in tudi so različne situacije po Sloveniji
               in v tem delu poudarjamo, da je zelo pomembno tudi da se vzpostavi čim boljša
               organizacija proizvodnje, da se tudi na proizvodni ravni vzpostavijo čim
               kvalitetnejše poslovne povezave, da se na nek način to uravnoteži med temi členi v
               tej verigi tudi na tak način vzpostavlja, in predvsem da vidimo, da prihajajo iz leta
               v leto neke nove okoliščine in da bo treba tudi v slovenskem kmetijstvu vedno več
               aktivnosti narediti v smeri dolgoročnih trdnih odnosov, znotraj katerih si bodo
               partnerji med seboj zaupali, mogoče ne vedno govorili samo na očeh kamer, predvsem
               znotraj svojih poslovnih povezav in na osnovi dobrih poslovnih odnosov tudi zgradili
               te dolgoročne poslovne verige, v katerih se bo tudi ta robustnost slovenskega
               kmetijskega sistema povečala.</p>
               <p>Še enkrat, da zaključim. Pozdravljam to razpravo. Znotraj ministrstva bomo tudi v
               nadaljevanju poskušali v najboljši možni meri slediti, usmerjati to zadevo kar se
               tiče tega dogovarjanja, kar se tiče nadzorstvenih organov je po mojem vedenju in
               informacijah na področju prašičereje prišlo do tega, da so se prašičerejci
               organizirali. To je bil tudi dogovor v okviru skupine, ki spremlja to področje,
               pripravlja ukrepe in eden teh ukrepov je bil tudi da se preveri ali so vse poslovne
               prakse, ki se odvijajo v tem sektorju v slovenskem prostoru tudi v skladu z obstoječo
               regulativo na področju proste trgovine, kjer so tudi neke omejitve za neke
               nedovoljene prakse. Je pa zadeva za enkrat v reševanju na samem UVK.</p>
               <p>Hvala lepa, predsednik.</p>
            </sp>
            <sp xml:id="SDT6-Skupna-2012-08-28.sp7">

               <speaker>PREDSEDNIK MAG. DEJAN ŽIDAN:</speaker>

               <p>Hvala, minister za vaše poročilo.</p>
               <p>Preden, spoštovane poslanke in poslanci, dobite besedo, bom po vrstnem redu pozval
               naše goste, če želijo spregovoriti. Vprašam predsednika Zadružne zveze gospoda
               Vriska.</p>
               <p>Gospod Vrisk, boste dobili tehnično pomoč.</p>
            </sp>
            <sp xml:id="SDT6-Skupna-2012-08-28.sp8">

               <speaker>PETER VRISK:</speaker>

               <p>Spoštovani predsednik, hvala lepa za besedo. Spoštovani predsednik Odbora za
               kmetijstvo, Odbora za gospodarstvo, spoštovani minister Franc Bogovič, poslanke in
               poslanci in vsi ostali tukaj.</p>
               <p>Res je danes takšna sestava tu, da je res veselje sodelovati. Ko se pogovarjamo o tej
               današnji temi, je velikokrat malo takšno mnenje, češ saj to je tako. Nič ne pomaga in
               nič ne škodi ta  debata, ne
               vem, kaj je danes pisalo v časopisu, nisem časa še prebrati, ampak mislim, da je
               izjemno pomembno, da je že nekako praksa, da se Odbor za kmetijstvo in Odbor za
               gospodarstvo sestaneta tukaj v Gornji Radgoni. To je eno izjemno pozitivno sporočilo
               za kmetijstvo, ki je pomemben del gospodarstva. Mislim, da se to zadnja leta v tej
               prehranski krizi vedno bolj ugotavlja. Da nismo kmetijci tam nekje nekaj na repu,
               nekaj nepotrebnega, bilo je dolga leta mnenje. Enkrat sem imel sestanek na finančnem
               ministrstvu nekaj let nazaj, pa je eden visoki funkcionar rekel, vi kmetijci najbolje
               je, da prenehate kmetovati, mi vam damo nekaj socialne podpore, mi pa poceni hrano
               kupimo. Ne bom imena povedal, da ne bi koga mogoče užalil, ampak tako je bilo. Danes
               je situacija drugačna. Tudi dejansko je izjemno velika udeležba, vas kot poslank in
               poslancev, tukaj kaže, da resno jemljete to kmetijsko področje. Ko se pogovarjamo o
               preskrbi s prehrano, seveda je potrebno vedeti, da v tej prehranski verigi moramo vsi
               preživeti, od kmeta do zadruge in podjetja živilske industrije, seveda tudi trgovec
               in potrošnik mora dobiti varno, zdravo in cenovno konkurenčno hrano. Kot sem že
               povedal je v slovenskem prostoru dostikrat mnenje, da ta zadeva ni vredna debate,
               ampak že tukaj v gradivu ste lahko videli, da je v juliju 2010 komisija na evropski
               ravni ustanovila forum na najvišji ravni, ki se ukvarja s to dejavnostjo. Temu forumu
               predseduje podpredsednik evropske komisije in komisar za industrijo in podjetništvo,
               Antonio Tajani, to jasno pokaže kakšen pomen EU daje temu področju. Sodeluje komisar
               za področje notranjega trga in storitev, ..<stage>/nerazumljivo./</stage>.. komisar za kmetijstvo in
               razvoj podeželja in John Dali, komisar za področje zdravja in varstvo potrošnikov. To
               jasno pomeni, kaj EU, kakšen poudarek daje temu področju, zato se mi zdi, da je
               izjemno pomembno, da smo danes tukaj skupaj, spoštovane poslanske in poslanci, in mi
               ostali, ki delamo v nekmetijskih, nevladnih organizacijah in da na to temo nekaj
               rečemo.</p>
               <p>Seveda nekateri so mnenja, da to lahko postorimo samo kmetje, zadruga, živilska
               industrija, vendar nekako vedno bolj ugotavljamo, da je javno mnenje tudi izjemno
               pomembno. Javno mnenje v veliki meri oblikujete vi, ki ste tudi na najvišjih
               političnih mestih, ki ste dnevno v javnosti, ki s svojimi izjavami to javno mnenje
               tudi oblikujete. Po eni strani, res so pogodbe tisto, kar seveda je pomembno, kar
               mora biti. Mi moramo biti v tej verigi poenoteni, na drugi strani pa je to, kar sem
               povedal izjemnega pomena. Jaz mislim, da bi danes morali tukaj dati nekaj jasna
               sporočila, tudi tej slovenski javnosti. Jaz se ne bi sedaj spuščal v detajle kaj je
               bilo letos na žitnem trgu, kaj se dogaja na področju mleka, mesa in ostalih
               kmetijskih panog. Zadnje čase se intenzivno ukvarjamo kot kmetje in zadruge tudi z
               mlečno problematiko glede lastništva v podjetjih živilske industrije, v mlekarnah
               itd., in tudi na tem področju so lahko določena sporočila iz najvišjih nivojih
               izjemno pomembna. Ne igra vlogo samo denar in volja kmetov in zadrug, ampak tudi to,
               ali je ta država za to, da nekaj stvari ostane v slovenski lasti ali pa nam je
               vseeno. Lahko smo brali te dni neke članke v medijih, kako je to sedaj škodljivo, če
               sedaj mi neko podjetje kupimo, prevzamemo, kaj bo sedaj za to eden monopol. Lansko
               leto smo imeli sestanek ravno v zvezi prevzema največje slovenske mlekarne. Na
               agenciji, ki ne more dati soglasje za to, sem jaz mislil, da je to formalni sestanek,
               mi gremo tja in ni problem, da bi slovenski kmetje in slovenske zadruge ta nakup
               izvršili in potem smo izvedeli, da je to eden velik problem, da mi ustvarjamo monopol
               v Sloveniji. Da, če mi ustvarimo ta monopol bo, ne vem kaj slabega za slovenskega
               potrošnika itd., potem sem postavil vprašanje: <q>"Gospodje, kaj pa, če Danone to kupi,
               potem pa ni problema, to ni koncentracija?"</q> Tak odgovor sem dobil. <q>"Na agenciji, ki
               bo v naslednjih tednih nam morala dati soglasje, zato mi lahko to izvedemo, tudi če
               imamo ljudi, če imamo denar. Če gledamo na to, da ohranimo slovenska delovna mesta je
               takšno stanje duha v naši družbi."</q> Tukaj se mi zdi izjemnega pomembno tudi stališče
               poslancev, vlade in vseh ostalih državnih institucij, kakšno je mnenje do tega
               področja. Vemo kaj se dogaja v slovenskem prostoru, kako pa ..<stage>/nerazumljivo./</stage>..
               slovenske živilske industrije propadajo, kako tujci pridejo kupijo, marsikaj
               obljubljajo pa vemo, kaj se je zgodilo, od tovarne sladkorja, Fructala itd., da ne bi
               našteval. To je področje izjemnega pomena. To ni blažen žegen, da se tako izrazim. Ta
               stališča  vaša so izjemno
               pomembna za celotno slovensko javnosti, zato sem, res vesel, da ste danes tukaj in da
               daste na celi črti podporo tistim prizadevanjem, ki jih pač peljemo, tisti, ki nekako
               vodimo nevladne organizacije in se tudi po svoje trudimo za delovna mesta v
               slovenskem prostoru, za obdelano slovensko pokrajino in da bomo še čez nekaj let
               sedeli tukaj in ugotavljali, da smo Slovenci na svoji zemlji svoji gospodarji, da
               niso pač tujci tisti, ki gospodarijo na našem področju.</p>
            </sp>
            <sp xml:id="SDT6-Skupna-2012-08-28.sp9">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod Vrisk. Gospod Cvetko Zupančič.</p>
            </sp>
            <sp xml:id="SDT6-Skupna-2012-08-28.sp10">

               <speaker>CVETKO ZUPANČIČ:</speaker>

               <p>Predsednik, hvala lepa za besedo. Lep pozdrav obema predsednikoma, ministru,
               poslankam in poslancem in ostalim zbranim v tej dvorani.</p>
               <p>Kmetijsko gozdarska zbornica je tudi podpisnik tega kodeksa. Potrebno pa je vedeti,
               da ti podpisniki, prostovoljna zveza, in zato, kjer je dostikrat kritike je tudi
               treba to vedeti, da kjer imaš prostovoljno podpisništvo gre seveda vsak svoj interes
               poskuša skozi ta podpis uveljaviti. Dogovori so bistveno težji kot tam, ko gre za
               direktno ali zakonsko podlago se pravi vsak dogovor tukaj bo bistveno težje doseči.
               To smo vedeli prej in tudi sedaj vemo in zato tudi res, da je eno leto minilo, ampak
               kljub temu je neko delo opravljeno. Seveda bomo pa sami tukaj pa tudi vi boste
               ocenili, ali je bilo to za eno leto dovolj. Jaz mislim da interes obstaja, mislim da
               mora biti danes sporočilo javnosti ta, da je treba delo intenzivirati, se pravi,
               potrebno je pospešiti delo. Jaz mislim, da smo v tem delu določen premik naredili,
               vendar delo je potrebno pospešiti, treba je še hitreje iti. Jaz verjamem v ta kodeks,
               v podpis, v ta skupni dokument, da bo še prinesel rezultate. Jaz ne bi bil tako
               ciničen, ampak bi še bilo potrebno dodati tukaj, ne pa stran jemati. Hvala lepa.
               Drugače bo pa gospod Jagodič v zvezi z kodeksom razpravlja pa Ciril Smrkolj. </p>
            </sp>
            <sp xml:id="SDT6-Skupna-2012-08-28.sp11">

               <speaker>PREDSEDNIK MAG. DEJAN ŽIDAN:</speaker>

               <p>Hvala. Gospod Smrkolj bo tako in tako dobil besedo kot dosedanji predsednik in vodja
               te skupine. Še preden dobijo besedo poslanke in poslanci, k besedi pa vabim
               predstavnico Zbornice kmetijskih in živilskih podjetij. Torej, dvoglavo
               predstavništvo - imamo direktorico, gospo predsednico. Obe bosta govorili.</p>
            </sp>
            <sp xml:id="SDT6-Skupna-2012-08-28.sp12">

               <speaker>DR. TATJANA ZAGORC:</speaker>

               <p>Hvala za besedo.</p>
               <p>Ko se je v lanskem letu odvijala priprava kodeksa in potem konec koncev podpis v
               Gornji Radgoni so marsikateri od naših članov vedeli in spoznali, da kodeks ne bo
               čarobna palica, ki bo razrešila vse težave, ki so se nakopičile v verigi skozi čas.
               Po letu ugotavljamo, da marsikaj od tega kar je bilo pričakovanega se ni zgodilo. Pa
               vendarle jaz mislim, da kljub temu je bilo preveč tega upanja položenega v to prvo
               leto. Če pogledamo, kaj ima Velika Britanija! Štiri organa, ki delujejo na področju
               odnosov v verigi. Pri nas imamo UVK, imamo ta odbor. Odbor nekaj časa rabi da se
               oglasi. Pa vendarle mislim, da smo živilci dosegli vsaj dva premika, ki bi jih lahko
               postavili v ospredje. Včeraj na razglasitvi rezultatov ali delnih rezultatov Crpa je
               bilo rečeno, da to, kar si mi štejemo, da smo mi dosegli v kodeksu, se pravi,
               izhodišče neto cene, da nam to ni v prid, ampak mislim, da mnenje branže, da to je
               tisti temelj na katerem lahko gradimo. Jaz že nisem slišala od naših članov, da bi
               bilo to slabo za živilski del. Potem je prišel letošnji mesec junij, ko so bili
               napovedani dodatni rabati. Jaz mislim, da v tem času se je izoblikovalo neke vrste
               sodelovanje in dodatni rabati v mesecu juniju niso bili izvršeni.  Tako bi izpostavila samo ti dve točki.
               Dejansko pa menim, da je treba v sami državi malo širše pogledati. Eno je, kaj lahko
               naredijo verige, se pravi, členi med sabo, drugo je pa, kaj lahko naredi država. In
               dejansko, brez resnih analiz, kar smo videli včeraj, govoriti na palec ni mogoče. Pa
               tudi težko se bo branža pogajala s trgovci o izboljšanju odnosov, če ne bo podprto z
               dejanskimi rezultati. Tu je vloga države še kako pomembna. Se pravi, na tej
               analitični ravni, na drugi strani pa tudi na ostrejšem delovanju, tam, kjer je možno.
               Kajti, ko smo spraševali UVK za mnenje že na ravni poslovnika, kaj lahko počne ta
               odbor in česa ne sme, so se dostikrat izognili na tak način, <q>"ja, ne smete tega, ne
               smete drugega,"</q> in včasih je bilo res težko sploh pripraviti točko ali pa idejo za
               poslovnik, ker konec koncev, člani odbora za delovanje kodeksa praktično ne bi imeli
               nobenih pristojnosti. Tako je tudi to del, ki je mogoče zadržal delovanje samega
               odbora. Toliko.</p>
            </sp>
            <sp xml:id="SDT6-Skupna-2012-08-28.sp13">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospa direktorica. Če sem dobro razumel, bo tudi gospa predsednica
               spregovorila.</p>
            </sp>
            <sp xml:id="SDT6-Skupna-2012-08-28.sp14">

               <speaker>ANKA MIKLAVČIČ LIPUŠČEK:</speaker>

               <p>Lep dober dan tudi v mojem imenu!</p>
               <p>V bistvu bom dopolnila Tatjano, našo direktorico, samo v tem, da naša zahteva po
               neto-neto cenah je bila pri lanskem pogajanju za nove pogodbe v letošnjem letu
               izpolnjena. To smo dosegli, to je bila prva stopnička, bi rekla temu, vseh teh
               pogovorov, ki smo jih imeli ob usklajevanju kodeksa in ob podpisu. Mislim, da pa je,
               kot sem že lansko leto, če se spomnite, rekla, kodeks živa stvar, na kateri je treba
               intenzivno delati. Intenzivno delati vsi posamezniki, ki smo vpleteni v to verigo.
               Intenzivno mora delati odbor in, kot je že naša direktorica rekla, mislim, da moramo
               imeti tu suport celotne države, vas, politikov, in vseh institucij, ki lahko na to
               vplivajo. Sami se bomo težko kaj zmenili, zato mislim, da je tu pravi trenutek, da se
               tudi to izpostavi, da vsak oddela tisto, kar je treba, in da bomo potem mogoče čez
               leto rekli, nismo dosegli samo neto-neto cen, ampak smo dosegli tudi druga izhodišča,
               ki smo si jih zastavili ob osnovanju tega kodeksa.</p>
               <p>Toliko z moje strani. Hvala lepa.</p>
            </sp>
            <sp xml:id="SDT6-Skupna-2012-08-28.sp15">

               <speaker>PREDSEDNIK MAG. DEJAN ŽIDAN:</speaker>

               <p>Gospa Miklavčič, najlepša hvala.</p>
               <p>Besedo dajem direktorici Trgovinske zbornice Slovenije.</p>
            </sp>
            <sp xml:id="SDT6-Skupna-2012-08-28.sp16">

               <speaker>MIJA LAPORNIK:</speaker>

               <p>Vsem lep pozdrav tudi v mojem imenu!</p>
               <p>Tudi sama moram z velikim veseljem reči, da smo v zadnjem letu našli kar precej
               skupnega jezika, zato pozdravljamo besedilo tega kodeksa, s katerim so seznanjeni
               prav vsi naši člani. Pridružujem se seveda vsem mnenjem, predvsem mojih predhodnic,
               želim pa izpostavili nekaj - da si želim našega nadaljnjega strokovnega dela,
               predvsem v iskanju optimalnih rešitev posameznih delov celotne agroživilske verige,
               kajti le na ta način bomo zagotovili, da bo celotna agroživilska veriga v naši državi
               tudi optimalno delovala. Se pravi, dajem pobudo tudi našemu resornemu ministrstvu,
               ki, moram reči, nas kar korektno podpira pri delovanju tega odbora, da čim prej
               pridobimo vse metodološke podatke, ki bodo potem lahko podlaga za naše še uspešnejše
               nadaljnje delo v prihodnje. Hvala.</p>
            </sp>
            <sp xml:id="SDT6-Skupna-2012-08-28.sp17">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospa Lapornik.</p>
               <p>Besedo dajem predstavniku Obrtne zbornice Slovenije. Bo kdo spregovoril?
               Izvolite.</p>
            </sp>
            <sp xml:id="SDT6-Skupna-2012-08-28.sp18">

               <speaker>MIROSLAV REDNAK:</speaker>

               <p>Dober dan, pozdrav tudi v mojem imenu!</p>
               <p>Mi smo edini, ki smo takoj...</p>
            </sp>
            <sp xml:id="SDT6-Skupna-2012-08-28.sp19">

               <speaker>PREDSEDNIK MAG. DEJAN ŽIDAN:</speaker>

               <p>Vas lahko prosim za ime in priimek?</p>
            </sp>
            <sp xml:id="SDT6-Skupna-2012-08-28.sp20">

               <speaker>MIROSLAV REDNAK:</speaker>

               <stage>(Miroslav Rednak.)</stage>
            </sp>
            <sp xml:id="SDT6-Skupna-2012-08-28.sp21">

               <speaker>PREDSEDNIK MAG. DEJAN ŽIDAN:</speaker>

               <p>Gospod Rednak, lep pozdrav!</p>
            </sp>
            <sp xml:id="SDT6-Skupna-2012-08-28.sp22">

               <speaker>MIROSLAV REDNAK:</speaker>

               <p>Mi smo edini, ki smo takoj po podpisu kodeksa, mesec dni po tistem bili že
               nezadovoljni. Tudi danes v časopisu berete, da je 15 naših članov takoj dobilo
               odpoved iz trgovine, ampak kodeks kot kodeks. Dobili smo neto-neto ceno, s katero smo
               bili v prvi vrsti zadovoljni. Toda celoten kodeks po našem prepričanju ne bo deloval,
               če ne bo vsak podpisnik kodeksa, od kmeta, živilske industrije in trgovca, sam pred
               svojim pragom pometel in videl, kaj lahko še naredi in kako lahko pripomore.</p>
               <p>Rad bi povedal še nekaj. Gospod minister je prej govoril, da pomeni 8% povečanja cene
               moke za kruh, ampak vse ostale stvari, ki jih ima država, od elektrike, komunale in
               trošarine na nafto, tudi vplivajo na ceno kruha. In prosim,  ne dajati takih izjav pred mediji, ker potem
               bomo spet govorili, da se je moka podražila za 20%, kar pomeni 8%, kruh je šel pa 10%
               gor. Hvala.</p>
            </sp>
            <sp xml:id="SDT6-Skupna-2012-08-28.sp23">

               <speaker>PREDSEDNIK MAG. DEJAN ŽIDAN:</speaker>

               <p>Gospod Rednak, najlepša hvala.</p>
               <p>Minister, predlagam, da odgovarjate na koncu, da gremo skozi razprave. Besedo dajem
               predstavniku Sindikata kmetov Slovenije, gospodu Kučanu.</p>
            </sp>
            <sp xml:id="SDT6-Skupna-2012-08-28.sp24">

               <speaker>FRANC KUČAN:</speaker>

               <p>Hvala lepa. Vsem lep pozdrav!</p>
               <p>Pridružujem se predhodniku - mi smo skupaj, obrtniki in kmetje! In nikakor kmetje
               nismo zadovoljni in ne bomo zadovoljni, pa tudi danes ne, če si boste ploskali, mi
               bomo žvižgali. Predlagal bi - toda ne morem dati predloga -, da bi si vzeli dve
               minuti časa in zavrteli insert sinočnjega TV Dnevnika ljubljanske televizije. In bi
               bilo dobro, da bi najprej vsak poslanec, udeleženec današnjega srečanja, še enkrat
               slišal, kaj so tam pokomentirali, pa bi potem skušali oceniti, ali je kodeks dal
               efekte ali jih ni dal. Kmetje se nikakor ne strinjamo, da je kodeks dal nek efekt.
               Mogoče, ko sta se obe nasprotni strani, se pravi, predelovalna industrija in
               Trgovinska zbornica, nekako ujeli, nas še zmeraj puščajo na cedilu, na žalost. Po
               podpisu kodeksa je bilo zaoranih nekaj tisoč hektarjev slovenskega krompirja. Po
               podpisu pogodbe in dobre prakse v letošnjem letu slovenski zelenjadarji imajo
               največje težave. Po podpisu pogodbe še zmeraj vemo, da smo kmetje najslabše plačani,
               da si nekdo jemlje več. Ampak zdaj ugotavljam, da nas naša predelovalna industrija s
               svojim manipuliranjem enostavno zavaja, ko trdi, da kmetje ne moremo dobiti večje
               cene, ker trgovina ne pusti oziroma ima velike marže. Še zmeraj smo nekonkurenčni, še
               zmeraj smo v Sloveniji predragi. Pa še en dodatek: cena slovenske pšenice je v
               letošnjem letu za 8,5% cenejša kot lansko leto. In če je kodeks podpisan, potem ni
               razloga, da bi se lahko podražil kruh v enem letu. Pridelali smo je 150 tisoč ton in
               jo imamo za vse leto. Torej, glede cene bodimo malo pazljivejši.</p>
               <p>Koliko slovenskih izdelkov je ob podpisu pogodbe oziroma kodeksa bilo dodatno
               uvrščenih na slovenske police, bi rad slišal nekoga, da mi to pove.</p>
               <p>Na koncu pa še naslednje. Sopodpisnika kodeksa sta bila kmečki sindikat in sindikat
               delavcev, sicer sva midva podpisala na eni strani, ostali za to veličastno mizo,
               ampak ta čas, ko se je odbor za nadzor kodeksa sestajal, sindikatov ni več bilo treba
               vabiti in smo ostali pred vrati, čeprav sta za podpis kodeksa oba sindikata vložila
               veliko truda in javnega prezentiranja, da je to potrebno. Hvala lepa.</p>
            </sp>
            <sp xml:id="SDT6-Skupna-2012-08-28.sp25">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod Kučan.</p>
               <p>Vabim predstavnika Sindikata živilsko-predelovalne industrije k besedi.</p>
            </sp>
            <sp xml:id="SDT6-Skupna-2012-08-28.sp26">

               <speaker>SREČKO ČATER:</speaker>

               <p>Lep pozdrav vsem prisotnim!</p>
               <p>Rekel bi takole, ob podpisu tega kodeksa smo bistveno več pričakovali, kot smo
               dobili. Vendar to ne pomeni, da kritiziramo izvajanje tega kodeksa, ampak v smeri, ki
               smo si jo zadali, želimo pogumno naprej. Bi pa želel avditorij opozoriti na to, da
               kot podpisniki tega kodeksa, govorim o sindikatih kmetijstva in živilske industrije,
               v imenu 73% članov, vseh zaposlenih v tej dejavnosti, ki predstavljajo tiste, ki
               živijo od svojega dela, smo sprejeli tudi določeno odgovornost. Zato ne razumem in
               tudi zelo ostro kritiziram odnos tega odbora, ki je na iniciativo posameznikov pač
               pozabil, da je podpisnikov več, kot pa se jih udeležuje na sejah odbora, in želimo
               biti tekoče seznanjeni z izvajanjem kodeksa, ker smo tudi s tem, ko smo zadevo
               podpisali, sprejeli določeno odgovornost. In če smo sprejeli odgovornost, potem imamo
               tudi pravico aktivnega sodelovanja pri nadaljnjem izvajanju tega kodeksa. Kodeks ni
               dosegel vsega tistega, kar smo pričakovali, vendar gospodarske razmere in odnosi se
               morajo še nadalje urejati. Mislim, da je kodeks pozitiven začetek in da je od vseh
               nas, ponovno poudarjam, od vseh nas odvisno,  da se zadeve še naprej odvijajo v pravo smer. Nikakor
               ne moremo pristati na to, da predstavlja delež trgovine, recimo, v neki končni ceni
               izdelka 6- ali pa 8-kratnik cene dela zaposlenih v tej dejavnosti. In ravno to je
               tisto, tisti razlog, zaradi katerega smo se odločili sodelovati, poudarjam,
               sodelovati pri izvajanju kodeksa. Ste nas pa - govorim odboru - iz tega sodelovanja
               izrinili, in to ni korektno in ni pošteno. Hvala.</p>
            </sp>
            <sp xml:id="SDT6-Skupna-2012-08-28.sp27">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod Čater.</p>
               <p>Preden dobijo besedo poslanke in poslanci, vabim tudi dosedanjega predsednika odbora,
               gospoda Cirila Smrkolja, da spregovori.</p>
            </sp>
            <sp xml:id="SDT6-Skupna-2012-08-28.sp28">

               <speaker>CIRIL SMRKOLJ:</speaker>

               <p>Hvala lepa. Lep pozdrav vsem!</p>
               <p>Rekel bi tako, da kodeks kot kodeks smo res podpisali. Dobro se spomnimo, da smo
               takrat nekateri želeli, še posebej Kmetijsko-gozdarska zbornica, pa tudi Zadružna
               zveza, Sindikat kmetov, da bi bil kodeks malo bolj zavezujoč, da bi v kodeks prinesli
               tudi nek aneks dovoljenih ali pa dobrih praks ali pa prepovedanih praks. Pravzaprav
               smo sledili nekako resoluciji Evropskega parlamenta iz februarja 2010. Vendar, če smo
               želeli, da se usedemo in se pogovarjamo ter delamo skupaj, smo pač morali pristati na
               papir, ki je toliko zavezujoč, kolikor ga kdo upošteva od podpisnikov. Rad bi samo
               rekel, gospod Židan, ki si bil takrat minister, dobro veš, da interes je, da se delo
               pravzaprav znotraj odbora in podpisnikov še ni resno začelo. Na žalost so nas tudi
               parlamentarne volitve in ves ta proces zaustavili in smo se prvič sestali maja. Zdaj
               smo pri skrbnem pogajanju, kako bo zgledal poslovnik o delu odbora za nadzor nad
               izvajanjem določil kodeksa. Kot člani smo se tudi resno seznanili z resolucijo
               Evropskega parlamenta, s stališči visokega foruma. Gospa Kokolj, ki je nekako tako
               imenovana šerpa, nam redno poroča, kaj se v Bruslju na tem področju dogaja. Sam
               predvsem ocenjujem, da smo se vsi člani trudili, vsak v svojem delu, tudi
               ministrstvo, pa tudi vaša dva odbora, tako Odbor za kmetijstvo, gozdarstvo, prehrano
               in okolje kot Odbor za gospodarstvo, da se te teme spremlja. Za nas bo predvsem zelo
               pomembno, da bomo to zahtevno pot prehodili strpno. Pot je nevarna, pot je, lahko bi
               rekel, zelo neugodna in kakršenkoli spodrsljaj pomeni tudi konec poskusa, ki se je
               začel na Odboru za kmetijstvo leta 2010 in realiziral ob aktivnostih ministrstva v
               lanskem letu. Tudi če sledite drugim državam, bi resno opozoril, da je treba vedeti,
               da je ta njihova pot trajala 10 let ali še več in nekatere so prišle do ustreznih
               rezultatov urejanja razmerij v reproverigah, predelave in prodaje hrane, nekatere pa
               tudi ne. Tudi komisija, če ste sledili Evropskemu parlamentu, nakazuje, če teh
               rezultatov ne bo v doglednem času, je lahko pričakovati tudi določene regulative na
               evropskem nivoju, ki bi potem bolj zavezujoče urejale stvari. Je pa ta resolucija
               Evropskega parlamenta enostavno zavezujoča za vse države članice, da jo poskušajo
               izvajati znotraj verig. In prepričan sem, da je tu pot prava, je pa treba biti
               nekoliko strpen. In pričakovanja, ki jih nekateri izražajo, da bo podpis kodeksa
               rešil vse zadeve - zadeve se bodo rešile samo na način, da se partnerji znotraj verig
               začnejo med seboj pogovarjati in trdno uskladiti dolgoročne pogoje, tako predelave,
               nakupa, prodaje  in tako
               naprej. Brez teh partnerskih odnosov znotraj tega bomo vsak na svojem bregu. Tudi
               pšenica, glejte, pšenica je lansko leto pokazala, recimo, da se da pogovarjati. Letos
               pač ta pogajanja niso bila tako uspešna, ampak mislim, da začeli smo. In v vseh teh
               verigah je treba predvsem delati, počasi, odgovorno, strpno, poslušati, prepričevati,
               in sem prepričan, da bo tudi odbor, seveda ob pomoči resorjev, mogoče bi Urad za
               varstvo konkurence moral biti malo bolj prilagodljiv, bi rekel, tem problemom, ker je
               vse pač prepovedano, pa ni. Enkrat sem se na odboru pogovarjal o priporočljivih
               cenah, recimo. Eni pravijo, ja, tega ne smeš. Ampak, če ste videli, v lekarniški
               industriji se je nek pripomoček prodajal po priporočljivih cenah, so se dogovorili
               navznoter. In tudi tu, ker treba je vedeti, da hrana je osnovna pravica vsakega
               državljana ali prebivalca tega planeta, da jo dobi po razumnih cenah in seveda
               ustrezne kvalitete. In ob tem, da imamo na svetu skoraj milijardo lačnih, je še kako
               treba tudi v Sloveniji najti pot, da zagotovimo preživetje kmetu, da
               živilsko-predelovalna industrija ima določen razvoj, da sanira nekatere probleme in
               da v končni fazi tudi trgovci dobijo zaupanje v hrano, pridelano v Sloveniji, in
               zmanjšajo nakupe v sosednjih državah, kajti nakupi v sosednjih državah pa, vsaj po
               moji oceni, velikokrat, bi rekel, po tako imenovanih sovražnih oblikah prihajajo v
               Slovenijo. In določene stvari bo treba regulirati, tudi država, institucije,
               ministrstva morajo temu resno slediti. Je pa resen problem, kot je predsednica
               kmetijsko-živilskih podjetij in predstavnica Trgovinske zbornice rekla, vse premalo
               je dobrih podatkov o stanju ponudbe predelave hrane v Sloveniji. Tudi v drugih
               državah se te informacije skrivajo. Nekatere države imajo samo prostovoljne oblike
               dajanja podatkov, recimo, Nemčija je ena takšnih. In nekje polovica partnerjev
               sodeluje v dajanju podatkov, druga polovica jih pa ne da, je pač to njihova poslovna
               skrivnost. In tu bomo morali biti čim bolj odprti, čim bolj pošteni, da pridemo
               znotraj vseh institucij, ki se s tem problemom ukvarjajo, do dobrih podatkov in
               obdelave teh podatkov potem bo lahko dala tudi določene smeri za odločitve tudi
               državi, kateri člen v verigi funkcionira ustrezno ali pa kateri ima določene odklone,
               napake, in ga je treba korigirati.</p>
               <p>Še enkrat, lep dan na sejmu! Tudi jaz čestitam, Janez, za vaših 50 let in predvsem
               želim, da se ne prepiramo, da ta problem strpno rešujemo. Treba si bo pa vzeti dovolj
               časa za vse odločitve, ki morajo biti zelo resno premišljene. Zelo bi bilo narobe, da
               hitre rešitve prinesejo napake, nasprotovanja znotraj partnerjev in tudi tisti tako
               želeni konec, ki ga nekateri kodeksu napovedujejo. Del ljudi, tudi strokovne
               javnosti, se tu pojavlja z mnenji, da to sploh ni nič. Glejte, mislim, da je zelo
               pomembno, da smo se v Sloveniji začeli končno po dolgem času znotraj verige
               pogovarjati. Hvala lepa.</p>
            </sp>
            <sp xml:id="SDT6-Skupna-2012-08-28.sp29">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod Smrkolj.</p>
               <p>Vidim, da roke kar poskakujejo. Vas pa, spoštovane gospe in gospodje, kljub vsemu
               spomnim, da ste v tem trenutku na nek način v Državnem zboru Republike Slovenije,
               kjer se dela po protokolu. Do zdaj so imeli besedo predstavniki vabljenih institucij,
               zdaj pa pričenjamo razpravo poslank in poslancev. Jasno, če bo nekdo neposredno
               izzvan, bo dobil besedo. 
               Vendar zdaj poteka seja dveh odborov Državnega zbora. Videl sem eno prijavo, gospa
               Dragana bo zapisala vse ostale prijave spoštovanih poslank in poslancev, ki želite
               govoriti. Prosim, da se kar prijavite. Besedo dajem gospodu Žvegliču, ki se je prvi
               prijavil.</p>
            </sp>
            <sp xml:id="SDT6-Skupna-2012-08-28.sp30">

               <speaker>ROMAN ŽVEGLIČ (PS SLS):</speaker>

               <p>Dober dan! Vsem skupaj lep pozdrav!</p>
               <p>Najprej moram malenkost replicirati spoštovanemu sopredsedujočemu, predsedniku Odbora
               za gospodarstvo. Kot prvo bom rekel, da nisem nikoli pričakoval, da mi bo v
               parlamentarizmu nekdo povedal, da ne smem povedati tistega, kar mislim. Seveda sem
               govoril tisto, kar mislim, še v prejšnjem sistemu, kjer je veljal zloglasni člen 133,
               ugovor vesti, verbalni delikt in te zadeve. To je prva stvar. Drugič je pa ta moja
               kritika predvsem vama dvema, ker sta nas založila s tako skopim materialom, in če ste
               danes poslušali vse predhodnike, ste videli, da sem imel seveda prav. Seveda bi si
               želel, da bi imeli danes na tej seji obeh odborov analizo verige oskrbe z živili na
               slovenskem trgu in bi kaj več izvedeli, kar bi bilo tudi bolj koristno za nas. Seveda
               se pa spoštovanim poslanskim kolegom, če sem jih s svojo izjavo užalil, opravičujem,
               ta kritika je šla predvsem predsedujočima.</p>
               <p>Kar se tiče kodeksa, mislim, da so povedali že predvsem kmetje tisto, kar bi lahko
               povedal tudi sam. V bistvu najbolj šibki v tej verigi, ki so kmetje in potrošniki, od
               tega podpisa niso imeli ničesar. Upam, da bodo nadaljevali delo, da bomo lahko čez
               kakšno leto ali dve govorili o nekih <q>"haskih"</q>, po domače povedano. Drugače pa naj
               povem, da sem prišel danes na sejem s svojim lastnim prevozom, tako kot že dobrih 20
               let nazaj ali pa še več z očetom, kajti star sem toliko, kot sem, bil sem pa že več
               kot 30-krat na kmetijskem sejmu v Gornji Radgoni.</p>
               <p>Da ne bi drugim kratil časa, ker nisem videl nobenih sklepov pripravljenih, zdaj ne
               vem, ali jih bomo dobili na koncu, sicer bi predlagal sklep vsem tistim podpisnikom,
               ki so lansko leto podpisali ta kodeks. Če smem uporabiti besedo cenjenega kolega
               Gašparja, da je to <q>"invaliden"</q> kodeks, ki popolnoma ničesar nobenega ne zavezuje, naj
               ti podpisniki popravijo ta kodeks, ga spremenijo ali pa ga vržejo stran. Hvala
               lepa.</p>
            </sp>
            <sp xml:id="SDT6-Skupna-2012-08-28.sp31">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod Žveglič.</p>
               <p>Repliko ima gospod Han.</p>
            </sp>
            <sp xml:id="SDT6-Skupna-2012-08-28.sp32">

               <speaker>MATJAŽ HAN (PS SD):</speaker>

               <p>To niti ni replika. Glede na to, Roman, da sva kolega poslanca, smatram, da sva tudi
               prijatelja. Jaz sem svoj namen dosegel. Sprejemam kritiko na sebe in na pripravo
               materiala. Zadovoljen pa sem, da si se opravičil poslankam in poslancem. Včasih, tudi
               če se z avtobusom pelje nas 20 poslancev in poslank, ki smo iz različnih političnih
               frakcij, je mogoče bolj modro za Slovenijo, ker se na avtobusu marsikaj dogovorimo,
               česar se v parlamentu ne bomo mogli. Vsak od poslank in poslancev pa ima 20 evrov ali
               pa 50 evrov, da se pripelje v Gornjo Radgono. Tako ni bil problem v tem, da bi nam
               zdaj še očitali, da nas je pripeljal avtobus v Gornjo Radgono. Dajmo se, poslanke in
               poslanci - prej je tudi gospod Vrisk rekel - med sabo malo spoštovati. Hvala
               lepa.</p>
            </sp>
            <sp xml:id="SDT6-Skupna-2012-08-28.sp33">

               <speaker>PREDSEDNIK MAG. DEJAN ŽIDAN:</speaker>

               <p>Hvala. Mogoče tehnična informacija za tiste, ki ne veste. Jasno, da gradiv za odbore
               ne pripravlja predsednik ali podpredsednik, pripravljajo jih pristojna ministrstva in
               pozvane institucije. In gradivo, ki ste ga dobili, je pripravilo pristojno
               ministrstvo, to je vaš strankarski kolega, gospod  minister. Gradivo je prišlo... <stage>/Oglašanje v ozadju./</stage>
               Saj boš dobil besedo. Izvoli. Gospod Žveglič, absolutno imate pravico do replike,
               izvolite.</p>
            </sp>
            <sp xml:id="SDT6-Skupna-2012-08-28.sp34">

               <speaker>ROMAN ŽVEGLIČ (PS SLS):</speaker>

               <p>Spoštovani predsednik odbora, prosim, da se ne zavajamo tule vsi in tako naprej. Mi
               smo že bili na odborih, kjer so poslanci rekli, predvsem tudi predsedujoči, da
               material ni korekten in seje ne bo. Hvala.</p>
            </sp>
            <sp xml:id="SDT6-Skupna-2012-08-28.sp35">

               <speaker>PREDSEDNIK MAG. DEJAN ŽIDAN:</speaker>

               <p>Saj lahko to tudi poslanci rečete sedaj ministru - minister, material ni korekten. Če
               kdo to želi, je minister na razpolago.</p>
               <p>Naslednji ima besedo gospod Gašpar Gašpar Mišič. <stage>(Ves si zamišljen, kot običajno,
               tvoja beseda je vedno dolga 20 minut, ne, 25, sem se zmotil.)</stage> Pripravi naj se gospod
               Branko Ficko. Gašpar, izvoli.</p>
            </sp>
            <sp xml:id="SDT6-Skupna-2012-08-28.sp36">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa, predsednik. Gospod minister in vsi prisotni, še posebej direktor sejma,
               ki mu iskreno čestitam ob 50. obletnici, za pogum in vztrajanje, ker vemo, da to
               zagotovo ni lahko delo in lahka naloga, koordinirati in biti uspešen na koncu po 50
               letih.</p>
               <p>Zelo mi je žal, da ne moremo iz svojega ujetništva. Poslanke in poslanci se moramo
               vedno dajati okrog tega, kako in kaj. In mi je zelo žal, da se je seja tako nekako
               začela, s tem nekim člankom v časopisu. Jaz bom tako rekel, glejte, če bi zavrteli
               film nazaj oziroma magnetogram, bi lahko ugotovili, da seje, podobne, takšne, kot je
               danes, tudi ponavljamo iz leta v leto. Vendar, iz leta v leto, že skoraj 22 let na
               področju kmetijstva, agroživilstva, skratka, vsega, kar je povezano s kmetijstvom,
               gozdarstvom, prehrano in okoljem, beležimo negativo oziroma minuse. To je zelo, zelo
               narobe. Na kakšen način nam bo Evropa pomagala, ste videli, kako se nam pomaga, na
               kakšen način se nam pomaga. Mi se dejansko nismo ob osamosvojitvi sploh pripravili na
               globalni trg, kjer vlada neusmiljena oziroma takšna konkurenca, kot jo prinaša ta
               kapitalističen svet in tako naprej. Mi se moramo zavedati dejanskega stanja. In če se
               bomo zavedali dejanskega stanja in če si bomo iz dneva v dan, ko se zbudimo,
               ponavljali stari pregovor, pomagaj si sam in bog ti bo pomagal, pomagaj si sam in
               država ti bo pomagala, in Slovenija mora govoriti vsako jutro, pomagajmo si sami in
               Evropa nam bo pomagala, pa tudi svet, drugače ne bomo prišli ven iz krize. Če
               pogledate malo, tudi Evropa je v krizi. Vse države članice EU so v krizi. In dejansko
               moramo pomagati Evropi, če hočemo rešiti sebe. Imamo preveč veleumov v tej državi.
               Vsi kazalniki in merilci kažejo, da v Sloveniji imamo za eno tretjino več diplom,
               univerzitetno izobraženih in znanstvenih nazivov, na primer, kot v Avstriji, pa
               Avstrija beleži enkrat večji bruto domači donos na prebivalca kot Slovenija. Da ne
               govorimo o Švici, kjer imajo za eno tretjino, ne, trikrat manj znanja, merjeno po
               diplomah, in desetkrat večjo gospodarsko rast! Zakaj je temu tako? Vam povem, imam
               občutek, dovolite, da se malo preveč oziramo in pričakujemo, da nam bo Evropa
               pomagala. Mi se moramo dejansko obrniti na vzhodne trge, tja, kamor so se obrnili
               tisti, ki jim je Evropa pred petimi leti obrnila hrbet, to je bila Turčija. Poglejte
               Brazilijo, poglejte Indijo, poglejte Daljni vzhod! Tam, kjer danes navkljub svetovni
               finančni in gospodarski krizi beležijo iz leta v leto višjo gospodarsko rast, ki jih
               kriza ni prizadela. Mi pa se dejansko ukvarjamo s to krizo in bolj, ko se z njo
               ukvarjamo, bolj, ko želimo izplavati ven, bolj smo v blatu, da tako rečem. In to ni
               prav. Tu imamo nek kodeks - gospod Ciril Smrkolj je rekel, da ta kodeks zavezuje
               toliko, kolikor je dobre volje podpisnikov. Ja, pač, enostavno, kodeksi so taki.
               Dejansko je tako - od naše kulture je odvisno, od poslovne kulture je odvisno, kakšno
               stanje bo v tej državi na področju kmetijstva. In, za božjo voljo, se sprenevedajmo
               se, kako in kaj! Dajmo delati, dajmo si dejansko pomagati. Ampak, kako si bomo
               pomagali, koga bomo povabili? Babico, pokojnega prapra nonota ne. Zagotovo se je
               treba dejansko zamisliti in videti, s katerimi resursi razpolagamo. Bolj, kot nam
               Evropa  pomaga, namenja ne vem
               koliko denarja, bolj, kot ustvarimo pogoje, da slovenski kmet pridelek pridela, bomo
               na koncu ugotovili, da se je v nekaj letih opustilo 200 tisoč hektarjev obdelovalne
               površine. Pa za to niso krivi tisti, ki zidajo hiše na kmetijskih zemljiščih, za to
               je krivo nekaj drugega - za to je kriv trg. Dejansko moramo slovenskemu kmetu
               ustvariti pogoje, da svoj pridelek predvsem proda in dobi pošteno plačilo za svoj
               pridelek oziroma proizvod. Se pravi, če bo imel trg, bo tudi z veseljem prideloval.
               Ravno obratno, kot smo počeli v preteklih letih - ustvarili smo pogoje, da pridelaš,
               kot je gospod Kučan, če se ne motim, omenil, potem po podpisu kodeksa se je zaoralo
               na hektarje zemljišč in na koncu efekt ni bil takšen, kot je bil zamišljen oziroma
               pričakovan. Se pravi, kaj nam pomenijo številna zemljišča, kaj nam pomenijo zaorani
               hektarji, če nimamo trga. Na globalnem trgu je merilo samo cena. Kvaliteta je
               dejansko že tako, ljudje pridejo v trgovino, kupijo paradižnik in ne gledajo, ali je
               sočen in okusen, gledajo predvsem ceno - zakaj? - ker nimajo denarja. In bolj, ko ne
               bodo imeli denarja, bolj bodo gledali na ceno. In ni važno, od kje prihaja proizvod.
               Mi ne moremo Evropi preprečiti na globalnem trgu, ker je prost pretok blaga in
               storitev, da ne uvažamo, da paradižnik iz Makedonije ali iz ne vem katerega dela
               Evrope slučajno ne gre tja, kjer ga je pač naročnik naročil. In te špekulativne
               zadeve, kot je minister omenil na začetku, špekulacije na borzi, na blagovni borzi -
               to se vse dogaja in se bo dogajalo. Mi tega ne bomo preprečili, smo premajhni. Ampak
               zato, ker smo premajhni, ne smemo živeti v svoji zaplankanosti in imeti kompleks manj
               vrednosti pred drugimi. Poglejte posameznike! Bom izven kmetijstva omenil, poglejte
               tega fanta, ki je naredil Facebook, pa je bogatejši od Slovenije štirikrat, en sam
               človek, ki nima niti 30 let! Veste, pomembnost je v posamezniku, v enem človeku. In
               Slovenija dejansko razpolaga - ali 2 milijona ljudi nima toliko znanja, da se
               izkopljemo ven? Poglejte Prekmurje, odlično je! Imamo toliko zemljišča, da lahko na
               tej zemlji - imamo štiri letne čase, imamo odlično geostrateško lego, imamo vse! Jaz
               ne vem, česa nimamo, mogoče premalo pameti. To je bistvo. In če se bomo tudi tu
               ponavljali iz leta v leto, se dogovarjali, merilci, kazalci so pokazali, to se je
               zgodilo... Delamo že dve desetletji v Sloveniji, odkar smo samostojna država, iz leta
               v leto merimo samo minuse in minuse. Pa me zanima, ljudje božji, drugo leto, ko se
               bomo dobili, če se bomo dobili tu na radgonskem sejmu, ali se bomo spet pogovarjali
               samo o negativi? Čestitam tem ljudem, ki na svojem področju, na področju kmetijstva,
               dosegajo maksimalne ali pa vsaj zadovoljive rezultate. Naš problem je v neki
               zaplankanosti, zato dajmo stopit iz tega ujetništva. Dajmo vsak pri sebi razčistiti,
               kaj lahko naredimo. In tu ugotavljamo - gospod Ciril, vi ste predsednik te komisije.
               Zakaj se ni vabilo, recimo, sindikata? Gospod Kučan pravi, glejte, nas ste izločili,
               in tako naprej. Se pravi, ko se nekaj dogovorite, da boste delali, potem pa dejansko
               izločite nekoga iz sistema. Pa jaz ne vem, zakaj. <stage>/Oglašanje v ozadju./</stage> Glejte, to je
               rekel gospod Kučan, da je bil izločen. Veste, že tu je problem. Če je sindikat, ki
               ščiti pravice kmetov, potem ga je treba sproti informirati. In mislim, da je pri nas
               velika napaka, minister, v preslabi informiranosti, obveščenosti. Informacija mora
               priti tudi do tistega kmeta, ki nima mobitela in nima interneta. Zakaj? Mora priti,
               mora biti obveščen, mora biti sistem... <stage>/Oglašanje v ozadju./</stage> Ja, 20 minut si mi dal
               na začetku...</p>
               <p>Se opravičujem, malo za šalo, malo zares. Dragi obiskovalci, dragi prijatelji, tisti,
               ki ste danes tukaj, poslanke in poslanci, vsi funkcionarji, moj namen je bil samo, da
               vas malo prebudim, da vas nagovorim, da izstopimo iz te zaplankanosti. En posameznik
               je lahko gospodar sveta! Slovenija je lahko dejansko, veste, kaj - ena ključnih
               držav, ki pomagajo Evropi, da pride iz tega svojega ujetništva. Evropa nam ne bo
               pomagala, če si sami ne bomo pomagali. In s tem bom končal. Hvala lepa.</p>
            </sp>
            <sp xml:id="SDT6-Skupna-2012-08-28.sp37">

               <speaker>PREDSEDNIK MAG. DEJAN ŽIDAN:</speaker>

               <p>Hvala, Gašpar. Sem se ustrašil, da imaš vseh 15 listov popisanih, zato sem pokazal na
               uro, pri tebi človek nikoli ne ve.</p>
               <p>Naslednji je gospod Branko Ficko. Pripravi naj se gospod Jožef Horvat. Spoštovane
               poslanke in poslanci, ostalih napisanih pa ni, ali boste tiho?</p>
            </sp>
            <sp xml:id="SDT6-Skupna-2012-08-28.sp38">

               <speaker>BRANKO FICKO (PS PS):</speaker>

               <p>Lep pozdrav v mojem imenu v Gornji Radgoni!  Splošni del bom izpustil, ker ga je že Gašpar obdelal, pa
               bom šel na konkretno. Imam veliko srečo, da stanujem v bližini Gornje Radgone, tako
               se že od sobote pogovarjal s kmetijci, s predstavniki živilsko-predelovalne
               industrije in jih predvsem vprašal, kaj mislijo o rezultatih kodeksa. Moram priznati,
               da sem dobil večinoma zelo negativne odgovore, predvsem tudi zaradi časovne
               komponente, ker namen tega kodeksa pred dvema in pol letoma je bil, da se tisti kolač
               kruha, ki ga potrošnik plača, enakomerno razdeli, na trgovca, pridelovalca, kmeta, in
               tako dalje.</p>
               <p>V tem času dveh let se je marsikaj zgodilo, na evropskem svetovnem trgu, pa tudi v
               tej naši preljubi Sloveniji. Vsi so seveda imeli pripombo, da že ta časovna
               komponenta pisanja kodeksa, izvedbena funkcija, predolgo traja. Edina zadeva, ki je
               mogoče našla rezultat, je sistem neto cen, kot je prej kolegica omenila. Ampak moram
               priznati, da sem sam pred kratkim v praksi se s tem imel priliko ukvarjati. Sistem
               neto cen, ki je sedaj nastal - sicer mislim, da informacija ni prava, kolikor vem,
               sta samo dve trgovski hiši že podpisali, ena ima še vedno prejšnji sistem, ampak
               okej, ne bom trdil, ker nisem pogodb videl. Ampak, glejte, sistem neto cen ni nič
               drugega kot prejšnji sistem cen, kot so ga imeli trgovci. Odbili so vse rabate, vse
               super rabate, vse kasa skonte, in so prišli do nove x neto cene, od katere so pri
               novi pogodbi vzeli še en dodaten procent, in to je bila tako imenovana neto-neto
               cena. Dodatno v pogodbah so pridelovalci morali se zaobljubiti, da vse marketinške
               stroške posameznih katalogov oglaševanj plačajo, kar ni majhen znesek. In vsak tisti
               produkt, ki ga mi zvesto kupujemo preko katalogov oziroma v času akcijske prodaje
               zopet daje popust dobavitelj ali pridelovalec, kakorkoli že. Včerajšnja okrogla miza
               pridelovalcev v živilsko-predelovalni industriji je dala podobne rezultate oziroma
               odgovore, da kodeks po njihovem ni zaživel, da živilsko-predelovalna industrija pada.
               Na žalost, rezultat se vidi tudi na samem sejmišču. V preteklosti je hala A bila
               polna predstavnikov živilsko-predelovalne industrije, zdaj imamo prisotna samo še dva
               mlekarnarja pa enega mesarskega predelovalca, se pravi, Pivko, drugih pa več na
               radgonskem sejmu ni. To je zopet dokaz majhne razlike v ceni, ki jo pridelovalci,
               kmetje, dobijo. Se pravi, glas iz prakse govori o slabih rezultatih tega kodeksa in
               gotovo bodo potrebne druge regulative na državnem nivoju, se pravi, samega
               ministrstva. Hvala lepa.</p>
            </sp>
            <sp xml:id="SDT6-Skupna-2012-08-28.sp39">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod Ficko.</p>
               <p>Besedo ima gospod Jožef Horvat. Pripravi naj se gospa Damjana Petavar Dobovšek.</p>
            </sp>
            <sp xml:id="SDT6-Skupna-2012-08-28.sp40">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Pozdrav tudi predsedniku Odbora za gospodarstvo,
               katerega član sem, danes nadomeščam kolega na Odboru za kmetijstvo. Pozdrav
               spoštovanemu ministru, vabljenim gostom in seveda vam, spoštovane poslanke, kolegice
               in kolegi, tudi vsem vabljenim ter novinarkam in novinarjem!</p>
               <p>Dovolite, da začnem svojo razpravo nekoliko drugače kot na sejah odbora, ki se vršijo
               v Državnem zboru. Rad bi najprej ob zlatem jubileju direktorju pomurskega sejma,
               gospodu Erjavcu, čestital. Verjamem, da so pred pomurskim sejmom in tudi pred
               slovenskim  kmetijstvom še
               zlata leta, in to tudi želim. Ta drugačnost gre tudi v tej smeri, ker se želim
               kolegicam in kolegom zahvaliti za prisotnost, običajno tega na navadnih sejah na
               Šubičevi 4 ne delamo. Meni je to še posebej pri srcu, da ste se v tako velikem
               številu danes pripeljali v deželo ob Muri, žitnico Slovenije, to še vedno trdim in
               bom še kar nekaj časa trdil. In verjamem, da bomo lahko danes skozi razprave
               predlagali tudi dobre rešitve, ne samo za slovensko kmetijstvo, ampak za celotno
               preskrbo s hrano v Sloveniji.</p>
               <p>Pred enim letom in menda petimi dnevi je bil prav na tem mestu podpisan kodeks. Danes
               obravnavamo poročilo odbora, ki spremlja izvajanje tega kodeksa. Jaz verjamem, da na
               začetku, kot vedno, ko se nekaj podpiše, so potrebne neke konstitutivne zadeve. Moram
               iskreno reči, da bi si želel, da bi že davno imeli podpisan tudi poslovnik, po
               katerem bi ta odbor tudi deloval, ampak ne bi želel kritizirati, ker kritika kar tako
               na počez gotovo ni dobra. Raje bi spodbujal vse akterje, vse deležnike, ki jih ta
               kodeks tudi zavezuje. Zdaj, zakaj ta kodeks. Gotovo, ko gre za prehrano, ko gre za
               oskrbo s prehrano slovenskega prebivalstva, ne veljajo samo trde tržne zakonitosti,
               zakonitosti ponudbe in povpraševanja. Gotovo gre tu za nekoliko drugačen moment,
               skratka, gre za hrano. Tu ne veljajo enake zakonitosti kot, recimo, v avtomobilski
               industriji, saj ni rečeno, da se vsak izmed nas mora vozit z zadnjim modelom
               mercedesa, nujno pa je, da se moramo vsak dan zdravo prehranjevati.</p>
               <p>Kodeks je gotovo, vsaj jaz ga tako razumem, nek dokument na načelni ravni. Tako
               direktno iz kodeksa lahko rečemo, da direktno iz tega pravzaprav še ni nobene
               koristi. Nujno pa je, da iz tega kodeksa, se pravi, iz teh načelnih usmeritev začnemo
               in moramo narediti bistveno več na operativnem nivoju. Sam bi si želel, in kolikor se
               spomnim teh razprav v preteklosti, so kmetje želeli nekoliko bolj ostro regulativo,
               in sicer z zakonom. Sam bom tukaj tudi predlagal, da začnemo na odboru, torej v
               Državnem zboru, in prav tako tudi ministrstvo oziroma pristojna ministrstva,
               razmišljati, da te zadeve uredimo z zakonom. Jaz tako razumem tudi prizadevanja
               Evropskega parlamenta. Prebral sem si namreč oziroma celo sprintal resolucijo
               Evropskega parlamenta, ki jo je sprejel letos 19. januarja, torej, resolucija o
               neravnovesjih v verigi preskrbe s hrano. Ne bom vas prestrašil, da bi vse to bral,
               dovolite mi pa, da samo nekatere točke navedem, ki se mi zdijo resnično ključne, in
               ko bomo to razumeli, bomo tudi razumeli, da je treba to poslovno etiko, ki mora biti
               nekoliko drugačna v preskrbi s hrano kot v drugih gospodarskih branžah, z zakonom
               urediti. Namreč, Evropski parlament poudarja, da <q>"ima problematika neravnovesij v
               verigi distribucije hrane jasno evropsko razsežnost, ki zahteva posebno rešitev na
               evropski ravni, saj je agroživilska veriga v Evropski uniji strateškega pomena."</q>
               Opozarja, da <q>"predstavlja veriga preskrbe s hrano, kmetijstvo, agroživilska
               industrija in distribucija hrane 7% delež vseh zaposlenih v Evropski zvezi, njihova
               vrednost pa je 1.400 milijard evrov, kar je več kot v kateremkoli drugem proizvodnem
               sektorju v Evropski zvezi."</q> O tem govorimo. In tu kljub vsemu lahko z zadovoljstvom
               ugotavljam, da Slovenija s tem kodeksom ne zaostaja za Evropsko unijo, približno
               sočasno so se tudi v Sloveniji začele razprave o tej, bom še enkrat rekel, poslovni
               etiki v preskrbi s hrano. 
               Evropski parlament nadalje poziva komisijo, naj predlaga vzdržljivo zakonodajo
               Evropske unije, zakonodajo Evropske unije, po potrebi in brez izkrivljanja pravilnega
               delovanja trgov, ki bo zagotovila pravične in pregledne odnose med proizvajalci,
               dobavitelji in distributerji živilskih proizvodov ter ustrezno izvajanje že
               obstoječih pravil, ne nazadnje zato, ker najnovejši podatki Eurostata o kmetijskem
               prihodku kažejo, da je dohodek kmetij od leta 2009 na ravni Evropske zveze padel za
               11,6%, medtem ko so stroški nabave za kmete Evropske unije od leta 2000 do 2010
               narasli v povprečju za skoraj 40%. In tu želim še posebej prav kmetijske proizvajalce
               zaščititi, zato sem to točko te resolucije tudi prebral. In še zadnja <stage>(vseh je 21)</stage>:
               <q>"Evropski parlament opozarja, da je treba v okviru kmetijske politike malim in
               srednjim kmetijam, med katere sodijo tudi družinske kmetije,"</q> to se mi zdi kot na
               kožo pisano prav Sloveniji, <q>"omogočiti razumne prihodke za prihodnje zadostne
               količine hrane, ki bo ustrezne kakovosti in po sprejemljivih cenah, za ustvarjanje
               delovnih mest, spodbujanja razvoja podeželja ter zagotovitev varstva okolja in
               trajnosti."</q></p>
               <p>Se opravičujem, da sem te zadeve bral, ampak mislim, da bi bilo to nujno, mogoče bom
               celo predlagal strokovnim službam Odbora za kmetijstvo in Odbora za gospodarstvo, da
               vsak član obeh odborov to resolucijo v papirnati obliki tudi dobi, čeprav sem bolj
               pristaš elektronskih gradiv. Namreč, želel bi, da prav s tem kodeksom in, še enkrat
               in stotič poudarjam, z vzpostavitvijo poslovne etike v preskrbi državljanov s hrano,
               moramo biti izjemno pazljivi, da ne naredimo napake, kot smo jo v naši družbi že
               delali; mi smo jo delali, namenoma govorim v prvi osebi množine. In ko slišim pašteta
               Kekec, me nekoliko nostalgija prime. Pred dnevi mi je prišla v roke priloga našega
               lokalnega časopisa <stage>(ne smem delati preveč reklame)</stage>, tudi osebno ne poznam gospoda, ki
               je lastnik podjetja, ki proizvaja pašteto Kekec, ima pa v tej prilogi tega našega
               lokalnega časopisa izjemno zanimivo razmišljanje, ki bi vam ga priporočil v branje.
               Podnaslov tega prispevka je, da je <q>"slovenske živilce začel klestiti...,"</q> tu naprej
               ne bom več nadaljeval, ker želim biti spoštljiv do vseh poslancev in do vseh vas,
               začel je klestiti velik trgovec, in tudi piše tu, pod katerim vodstvom. Tega si ne
               smemo več dovoliti. Seveda, ni rečeno, da bodo kmete oziroma živilce v bodoče
               klestili tudi trgovci in samo trgovci, lahko pride tudi do drugih momentov. In ravno
               s tem kodeksom ali pa, poudarjam in s tem zaključujem, z zakonodajo, ki bi to
               področje reševala, si želim, da bi preprečevali nadaljnje klestenje slovenskih
               živilcev. Hvala lepa.</p>
            </sp>
            <sp xml:id="SDT6-Skupna-2012-08-28.sp41">

               <speaker>PREDSEDNIK MAG. DEJAN ŽIDAN:</speaker>

               <p>Jožef, najlepša hvala.</p>
               <p>Besedo ima kolegica Damjana Petavar Dobovšek. Pripravi naj se gospod Janko Veber.</p>
            </sp>
            <sp xml:id="SDT6-Skupna-2012-08-28.sp42">

               <speaker>MAG. DAMJANA PETAVAR DOBOVŠEK (PS SDS):</speaker>

               <p>Hvala lepa za besedo. Tudi v mojem imenu prav lep pozdrav tu na radgonskem sejmu!
               Lepo pozdravljam predsedujoča obeh odborov ter vse prisotne v svojem imenu in imenu
               Poslanske skupine Slovenske demokratske stranke! In čestitam ob 50-letnici delovanja,
               uspešnega delovanja tega sejma!</p>
               <p>Danes je na dnevnem redu samo poročilo o delovanju odbora za nadzor kodeksa dobrih
               poslovnih praks med deležniki v agroživilski verigi, zato se bom osredotočila
               predvsem na to točko dnevnega reda,  čeprav se strinjam tudi s kolegom Gašpar Gašpar Mišičem
               in kolegom Žvegličem. Namreč, kmetijstvo je in postaja najpomembnejša panoga v
               gospodarstvu, tako v Sloveniji kot v Evropi. Tudi v evropskih skladih vidimo, da
               največji kos pogače dodeljevanja evropskih sredstev namenjajo ravno kmetijstvu in
               ribištvu v naslednji finančni perspektivi. Tako polagam na srce vsem, da se res
               posvetimo in damo prioriteto kmetijstvu.</p>
               <p>Ko smo poslušali poročilo o delu odbora za nadzor kodeksa dobrih poslovnih praks med
               deležniki v agroživilski verigi in ko sem poslušala razpravo, sem ugotovila, da so
               vsi v tej verigi zadovoljni. Govorim predvsem o trgovini, o kmetijsko-obrtni
               zbornici, o trgovski zbornici, Obrtni zbornici Slovenije, Zadružni zvezi Slovenije,
               medtem ko pa naši kmetje, sindikat, pa niso zadovoljni. To pomeni, da je na tem
               področju treba nekaj narediti, ker naši kmetje niso zadovoljni. Vedno znova so
               postavljeni pred raznorazne ovire. Pred nami je tudi sprememba zakonodaje z davčnega
               področja, počasi prehajamo na pavšal tudi v kmetijstvu. In mislim, da bi bila vloga
               odbora, če je že ustanovljen, predvsem tudi v tej smeri pomoči, kakorkoli,
               organiziranosti pomoči v tej smeri kmetom, ker se jim s tem, torej, ko se uvaja nova
               davčna zakonodaja, zopet postavljajo ovire, ki so sicer nujne, ampak potrebujejo
               pomoč, in to hitro prilagoditev. Nova zakonodaja, če bo sprejeta, se bo pričela s
               1.1.2013 in kmetje na tem področju vsekakor potrebujejo pomoč, administrativno pomoč,
               torej, treba bo voditi poslovne knjige nekaterim večjim kmetom, tudi tistim, ki se
               ukvarjajo z dopolnilno dejavnostjo na kmetiji. Torej, v tej smeri vidim vlogo
               odbora.</p>
               <p>Pa naj bom malo bolj kritična. Od lanskega leta, 23. avgusta pa do danes, 28.
               avgusta, je minilo eno leto. V tem času, ko so se zavezali vsi deležniki v tej
               agroživilski verigi, torej, v enem letu - moram biti kritična - niste prišli niti do
               poslovnika. Eno leto potrebujete za poslovnik tega odbora. To se mi zdi res
               nenormalno dolg čas. Trikrat ste se sestali, poslovnika ni. Kako potem lahko kmetje,
               ki so najšibkejši člen v tej agroživilski verigi, pričakujejo pomoč od tega odbora,
               če bo šlo vse tako počasi? Slišali smo od predsednika Kmetijsko-gozdarske zbornice
               apel, da je treba pospešiti razvoj. Torej, pospešiti je treba najprej na tem
               področju, na področju poslovnika, da bo odbor vedel, kako poslovati. Želela bi vedeti
               tudi, ali je ta odbor, glede na to, da ima veliko nalog, podpisniki kodeksa in tudi
               odbor so se uskladili, ne samo o opredelitvi končne ali neto-neto cene, kar smo
               slišali, zavezali so se tudi k spoštovanju zakonsko določenih plačilnih rokov,
               spreminjanju naročil v razumnem roku. Zavezali so se tudi k nespreminjanju pogodb z
               enostranskimi aneksi in zaračunavanju dejansko izvedenih storitev. Torej, kodeks je v
               širšem pomenu ustvaril okvir, ki presega področje uporabe zakonodaje, in uvedel
               pravila za prostovoljno sodelovanje vseh deležnikov v verigi, od hleva do mize. Kje
               je tukaj slovenski kmet? Je zaščiten slovenski kmet? Kdo je zadovoljen? Smo
               zadovoljni potrošniki? Torej, vemo vsi, da so vmes posredniki. Treba je narediti
               nekaj na tem področju.  Tudi
               potrošniki, ko gremo v trgovino, vidimo, da ne moremo tako drago plačevati
               slovenskega proizvoda, čeprav si vsi želimo, da bi slovenski proizvod imel prednost
               na trgovskih policah, kar bi moralo biti v Sloveniji.</p>
               <p>Da zaključim. Cilj naj bi bila pravična porazdelitev vseh deležnikov v verigi in naj
               torej bo pravična, tudi za slovenskega kmeta, glede na to, da kmetijstvo v Sloveniji,
               teoretično vsi to ponavljamo, postaja vedno pomembnejša panoga v gospodarstvu. Torej,
               zaščitimo prvega v verigi, to je slovenskega kmeta. Hvala lepa. <stage>/Aplavz./</stage></p>
            </sp>
            <sp xml:id="SDT6-Skupna-2012-08-28.sp43">

               <speaker>PREDSEDNIK MAG. DEJAN ŽIDAN:</speaker>

               <p>Spoštovane kolegice in kolegi, upam, da se zavedate, da niste v cirkusu. Zelo
               neobičajno je v Državnem zboru ploskati. Vi ste sedaj v Državnem zboru, pa se dajte
               tako tudi, prosim, obnašati.</p>
               <p>Gospod Janko Veber ima besedo. Se še kdo od kolegic in kolegov namerava javiti? Mi ne
               bomo zaključili z besedo zadnjega poslanca, ker je zanimanja veliko. Med nami je tudi
               nekaj zanimivih ljudi, vsak, kdor želi, bo dobil besedo. Janko, izvoli.</p>
            </sp>
            <sp xml:id="SDT6-Skupna-2012-08-28.sp44">

               <speaker>JANKO VEBER (PS SD):</speaker>

               <p>Hvala, Dejan, za besedo. Lep pozdrav tudi v mojem imenu!</p>
               <p>V tej verigi, o kateri se danes pogovarjamo, je več ali manj s strani kmetijstva zelo
               veliko nelagodja namenjenega prav trgovcem, ampak ravno na tej točki bi rad opozoril,
               da imamo še vedno zelo dobro priložnost, da v Sloveniji naredimo veliko več, kot smo
               mogoče uspeli do tega trenutka. To nam pa omogoča prav dejstvo, da ni uspela prodaja
               našega največjega trgovca. Tako ob tem trenutku, ko se v Sloveniji intenzivno
               pogovarjamo o tem, kako vse je treba razprodati v Sloveniji in prepustiti v
               upravljanje kapitalu, tako tujemu ali pa predvsem tujemu, z našimi gospodarskimi
               družbami, mislim, da je izjemno pomembno, da v tem trenutku, ko je začel pravzaprav
               nekako delovati ta odbor na podlagi kodeksa, ki je bil podpisan, da ni prišlo do
               prodaje slovenskega trgovca. Kakorkoli gledamo, ampak to je zelo pomembno dejstvo, in
               upam, da bo tako tudi v prihodnje.</p>
               <p>Glede ostalih stvari mislim, da bi vendar morali v tej verigi odkrito dati na papir
               podatke o tem, kje lahko pomaga država, kje lahko pomagamo s sprejetjem zakonodaje,
               ki ne striže z evropskimi predpisi. Tu mislim, da je vendar treba tudi poudariti
               dejstvo, da je treba nadaljevati s subvencijami in pomočmi, ki jih kmetje lahko
               pridobijo za svojo dejavnost. To je tema in področje, kjer država ne sme odpovedati
               in se je treba tudi naprej pogajati, da bo tak položaj slovenskega kmetijstva s temi
               izravnalnimi ukrepi zagotovljen tudi v prihodnosti. Brez teh izravnalnih ukrepov,
               mislim, da se vsi zavedamo, bo izjemno težko preživeti in ohraniti slovensko
               kmetijstvo. Pa vendar, da ne bomo samo grajali, mislim, da je bilo na tem področju v
               Sloveniji narejenega veliko. In da ta sistem je, tako kot sem povedal, treba
               ohranjati in ga nadgraditi tudi v prihodnosti. Tisto, kar bi povezovalo delovanje v
               tej verigi, pa je tudi bilo uzakonjeno in, kot vidim, predvsem na področju promocije
               živilskih proizvodov slovenskega porekla. Ta zakon je bil sprejet, tudi ta omogoča
               legalno financiranje tako trgovcem, živilsko-predelovalni industriji, predvsem
               promocijo slovenskih izdelkov. In mislim, da imamo odprto pot, da tudi ta promocija
               zaživi v večjem obsegu, kot je uspela v zadnjem obdobju. Roki so zelo kratki oziroma
               obdobje, v katerem je začelo veljati vse to, je relativno kratko. Vendar mislim, da
               resnično pomenijo dobro podlago in dober izziv, da lahko ta slovenska veriga zaživi v
               še večjem obsegu, kot je do sedaj, ravno zaradi teh predpisov, ki sem jih omenil.</p>
               <p>Dejstvo je tudi, da so te kratke poti zelo pomembne. Kakorkoli gledamo, danes smo v
               Pomurju, ali smo na Gorenjskem ali smo na Štajerskem, Dolenjskem, Primorskem, povsod
               imamo zelo razvita turistična območja, zelo razvite turistične produkte, in mislim,
               da je tam tudi najlažje prodati najkvalitetnejše slovenske izdelke, seveda ob nekem dobrem dogovoru znotraj
               kompletne verige. Nekaj teh dobrih praks v Sloveniji že imamo in mislim, da teh nekaj
               dobrih praks - sam sem se z eno od teh seznanil pred kratkim v Zrečah, kjer smo se o
               tem pogovarjali, in dejansko je področje turizma ena tistih odprtih niš, kjer lahko
               prodaš najkvalitetnejše slovenske izdelke. In ker je Slovenija izjemno raznolika,
               zato tudi zanimiva za turistično ponudbo, se mi zdi, da je to tudi ena od primernih
               poti, da izboljšamo prodajo naših izdelkov v Sloveniji. Vse to pa govorim ravno
               zaradi tega, ker mora biti naš cilj predvsem ta, da trošimo doma, da se ta denar
               obrača na domačem trgu in da s tem spodbudimo tudi gospodarsko rast, ki je izjemno
               pomembna za to, da zopet lahko vračamo potem nazaj denar, če hočete, v kmetijstvo, da
               zmanjšamo oziroma pokrijemo tisto razliko, da lahko kmet preživi.</p>
               <p>Mislim, da je kar veliko stvari bilo narejenih in samo pogumno naprej, tako odboru
               kot tudi sejmu, kjer smo danes, kajti dejstvo je, da se redkokdaj ob tako velikem
               številu in tako raznoliki zasedbi srečamo poslanci na posameznem področju, in tudi
               sam pozdravljam to srečanje in to obliko sodelovanja s sejmom. Veliko uspeha tudi vam
               še naprej! Hvala.</p>
            </sp>
            <sp xml:id="SDT6-Skupna-2012-08-28.sp45">

               <speaker>PREDSEDNIK MATJAŽ HAN:</speaker>

               <p>Janko, lepa hvala.</p>
               <p>Že Dejan je prej napovedal, da se lahko tudi ostali prijavite, ker ta trenutek ni
               prijavljenega nobenega poslanca oziroma poslanke. Izvolite, pa se predstavite z
               imenom in priimkom. Hvala lepa.</p>
            </sp>
            <sp xml:id="SDT6-Skupna-2012-08-28.sp46">

               <speaker>JANEZ ŽAMPA:</speaker>

               <p>Spoštovano predsedstvo, spoštovane zbrane in zbrani! Vesel sem kot slovenski kmet, da
               sem lahko zopet med vami, moje ime je Janez Žampar.</p>
               <p>Imam samo nekaj vprašanj. Tu ste ljudje, ki ste odgovorni za slovensko zemljo, za
               državo Slovenijo, zavedajte se tega, za to ste poklicani. In poglejte, kaj se dogaja!
               Mi smo država, polnopravna članica Evropske unije. In kaj se je zgodilo: lansko leto
               je naše pristojno Ministrstvo za kmetijstvo prepovedalo razkužiti semensko koruzo po
               standardih Evropske unije! In kaj se je zgodilo - to leto je samo na območju Podravja
               za milijon evrov škode! Sam izhajam s kmetije, ki je zaradi tega uradnega ukrepa
               izgubila najmanj 20 ton zrna!</p>
               <p>Drugič. Govorite o kodeksu, o kulturi, o ne vem čem. Prepričan sem, da je v tem
               trenutku v Sloveniji odpovedala tudi Zadružna zveza, da je odpovedala tudi
               Kmetijsko-gozdarska zbornica. Zakaj - zato, poglejte, številni kmetje so dobili letos
               po 30 evrov za kilogram pšenice manj kot tisti, ki so ubogali vodstvo Republike
               Slovenije in so to lepo zadružnim in tem podjetjem prodali, tisti, ki so pa mirno
               prodali tujcem, so pokasirali najmanj 30 evrov po toni več, pa še več. Poglejmo si!
               Tu v Prekmurju imamo trgovce - nekdo mi je sam povedal, lahko preverite po
               zdravstvenih spričevalih, ki letno iz Podravja in Pomurja odpelje okrog 1.000 glav
               goveda v klavnice Avstrije. Samo en trgovec to uspe, koliko pa je drugih trgovcev? In
               še nekaj - ta trgovec pride, plača enako kot naši zadružniki, ampak denar je isti
               dan, ko žival gre iz hleva, rejec dobi denar. Mi pa čakamo 30 dni, pa je vprašanje,
               če sploh dobiš. Menim, če smo v Evropski uniji, potem Evropska unija velja za vse,
               tudi za Slovenijo!</p>
               <p>In še nekaj, če mi dovolite. Veliko govora je tudi danes bilo o tovarni sladkorja.
               Zavedajmo se -  in sem eden
               med tistimi, ki smo prve korake delali za njo. Ampak to zadrugo, to firmo, ki je
               nekaj pomenila za Slovenijo, so prodali pomurski zadružniki, vodilni ljudje zadrug in
               tudi kmetje. Ne iščemo danes, kdo je, kdo ni, vse se ve, kdo je bil vpleten v ta grdi
               slovenski posel in nekdo je to tudi pokasiral. Odgovornosti za to danes ni. Verjamem,
               da je tudi ne bo, ampak ne smemo takih lumparij več doživeti in jih imeti v našem
               prostoru.</p>
               <p>In končno, oprostite, mirno in resno nas nagovarjate, naj bo v naših trgovinah
               vsepovsod slovensko blago. Glede živali sem že povedal. Je pa še nekaj drugega bolj
               pomembno kot to: zakaj dobi slovenski kmet od 5 do 10 centov za kilogram mleka manj
               kot kmet v Evropski uniji, mlečni izdelki na naših policah pa so enaki, če ne celo
               cenejši. Kdo je za to kriv? Ali mi, rejci, ali kdo, ki za to odgovarja in je za to
               tudi plačan v tej državi? Zato bi prosil, da ta Odbor za kmetijstvo, ki je ključen za
               našo državo in našo ureditev, vzame stvari resno v roke. Jaz sem vas zdaj - ne
               zamerite mi, gospe in gospodje poslanci - mirno in vestno poslušal, ampak vi se ne
               ubadate z dejanskim stanjem našega kmetijstva. Zašli ste v neke druge vode, ki dajejo
               takšen rezultat, kakršnega imamo. Kaj mi potrebujemo - red in točnost.</p>
               <p>Pa še nekaj za konec. Oprostite mi, uradno vse institucije, Zadružna zveza, zbornice,
               vsi nas nagovarjajo, <q>"kmetje, kupimo Ljubljanske mlekarne."</q> Gospe in gospodje, ne
               pozabite, da je Demos leta 1992 sprejel zakon o zadrugah in takrat so slovenske
               zadruge dobile 3,5 milijarde mark kapitala. Kaj imamo danes še od tega kapitala? Nič!
               Vse zapravili! Ne pozabite, da smo 77. leta s težavo nagovorili Kraigherja in druge,
               da smo ustanovili zadružništvo, da smo ustanovili kreditno-hranilno službo. Kmetje
               smo dali denar za kreditno-hranilno službo! Kaj imamo danes od tega? Nič! Pobrali so
               drugi, bogati gospodje! Nam, kmetom, je bil denar vzet in zadruge so ga dale v ta
               skupni finančni sklad. Prosim vas, če že nekaj delamo, potem delajmo z odgovornostjo,
               ne pozabimo pa na preteklost! Hvala za pozornost.</p>
            </sp>
            <sp xml:id="SDT6-Skupna-2012-08-28.sp47">

               <speaker>PREDSEDNIK MAG. DEJAN ŽIDAN:</speaker>

               <p>Najlepša hvala.</p>
               <p>Hvala Matjažu, ker je začasno vodil sejo obeh odborov.</p>
               <p>Spoštovane gospe in gospodje, želi še kdo razpravljati? Imamo še dva razpravljavca.
               Nekaj bi vas pa prosil - današnja seja ima točen naslov. Izzivov na področju
               kmetijstva je veliko. Tudi ko bomo imeli občutek nekoč, da smo dosti naredili, bo
               izzivov še več, ker bo prehranska kriza še bolj prisotna. Ampak danes se tu na seji
               odborov pogovarjamo o točki, ki je na dnevnem redu. Izvolite.</p>
            </sp>
            <sp xml:id="SDT6-Skupna-2012-08-28.sp48">

               <speaker>JANEZ HORVAT:</speaker>

               <p>Dober dan! Pozdravljeni vsi prisotni! Sem... <stage>/nerazumljivo/</stage> in sem danes tu pri vas
               na seji. Namreč, sem kmet s Ptujskega polja, Janez Horvat.</p>
               <p>Bilo je veliko rečenega, ampak zanimanja za kmeta, kot sem danes poslušal, je bilo
               zelo malo, samo med organizacijami, med zbornicami in temi institucijami.</p>
               <p>Glejte, povem vam svojo izkušnjo. Lani sem prodal pšenico. In parametri, ki jih
               država ali mlinarji zahtevajo, so na dveh odkupnih mestih za en vzorec, se pravi, za
               eno pšenico, so bili dvojni, različna merila. To nas, kmete, zelo moti. In naslednje,
               kar je,  da se ta pšenica v
               mlinu ali na odkupnem mestu vsipa ali je integrirana ali je A klasa ali B, vse v en
               jašek. To verjetno, mislim, da ni pošteno do našega kmeta, ki pripelje eno tono
               pšenice ali pa 500 ali 100 ton. To je ena zadeva.</p>
               <p>Drugo bi rad poudaril to kakšne kmetijske zadruge imamo ali kakšne mi želimo imeti.
               Ali želimo imeti kmetijske zadruge, da so profitne organizacije ali da so servis za
               našega kmeta. Iz lastnih izkušenj vem, da se kmetijske zadruge obnašajo kot profitne
               organizacije, mi kmetje pa si moramo repromaterial iskati in kupovati tam kjer je
               cenejši, kar je, žal, čisto zgrešeno v naši državi.</p>
               <p>Druga zadeva, kar pa se tiče odkupa, teh odkupnih cen. Danes smo poslušali o kodeksu,
               saj je res, da je nek kodeks. Lani se je to podpisalo, slišali smo iz raznih medijev.
               Rekel bi, je bilo to prav, ampak ta zadeva je zatajila v nulo. Letos iz tega kodeksa
               ni bilo nič. Praktično, mi imamo vse, se pravi razne službe, kmetijsko gozdarske
               zavode in pospeševalce in tako dalje, imamo tudi popisane vse hektarje, vse pogodbe,
               država točno ve, če klikne na gumb v računalniku, koliko hektarjev je pšenice, koliko
               bo koruze, koliko oljne ogrščice, koliko je prašičev. Zakaj na nivoju država ne
               naredimo tega, da najprej odkupimo lastni pridelek od naših kmetov, po primerni ceni,
               da lahko kmet preživi, da si lahko nabavi repromaterial in da lahko primerno kulturno
               živi. Tudi kmet bi rad šel v toplice, bi rad imel regres, pa ga nima. Vsi zaposleni
               pa po zakonu imajo regres. In ne vem zakaj se mi vsi, se pravi, država - to smo mi
               vsi ljudje, zakaj se bojimo bogatega kmeta. Če bomo imeli bogatega kmeta, bo tudi
               bogata država, bo tudi vsa industrija, vsi trgovci in vsi bomo zadovoljni, saj bo to
               krog in denar bo krožil in vsi bomo zadovoljni s tem.</p>
               <p>Rekel bi še to, da je treba narediti, da se najprej odkupi pridelek naših kmetov,
               potem naj se šele sprosti uvoz.</p>
               <p>Hvala lepa.</p>
            </sp>
            <sp xml:id="SDT6-Skupna-2012-08-28.sp49">

               <speaker>PREDSEDNIK MAG. DEJAN ŽIDAN:</speaker>

               <p>Hvala.</p>
               <p>Besedi kmeta je treba vedno prisluhniti, to smo zdaj tudi naredili.</p>
               <p>Zadnja, ki je prijavljena, in s tem se bo potem tudi zaključila razprava, je dr.
               Zagorčeva.</p>
               <p>Izvolite.</p>
            </sp>
            <sp xml:id="SDT6-Skupna-2012-08-28.sp50">

               <speaker>DR. TATJANA ZAGORC:</speaker>

               <p>Hvala, ponovno, za besedo.</p>
               <p>Glede na to, da je bilo toliko govora o pšenici in ker so danes tukaj člani Odbora za
               kmetijstvo, predsedujoči, če dovoliš, da spregovorim zalo kratko o tej temi.</p>
               <p>Slovenski mlinarji so v letošnjem letu, se pravi v prvem odkupu, bodisi od kmeta,
               bodisi od zadruge odkupili 57.500 ton pšenice. To je glede na leto 2010, ki velja za
               leto pred podpisom žitnega dogovora, takrat smo odkupili 18 tisoč ton. V letu 2011,
               po podpisu žitnega dogovora je bilo že precej več odkupljene pšenice, to je blizu 40
               tisoč ton. Se pravi, če to ni napredek, potem jaz tudi ne vem kaj še v tej branži naj
               delam. Se pravi, v treh letih skok na 57.500 ton. Te tone so posledica podpisov
               pogodb s kmeti in zadrugami ter nekaterimi večjimi kmetijskimi podjetji. In na tem
               jaz mislim, da bo tudi slovenska mlinarska industrija gradila.</p>
               <p>Kar pa se tiče, mogoče samo kratka replika, odkupnih mest. Ja, odkupna mesta morajo
               biti dovolj dobro opremljena, da lahko sortirajo odkupljeno pšenico po kategorijah
               <stage>(krušna, krmna)</stage>, tako da tukaj se strinjam s predhodniki, vlaganje v infrastrukturo
               odkupnih mest bo tudi potrebno.</p>
               <p>Hvala.</p>
            </sp>
            <sp xml:id="SDT6-Skupna-2012-08-28.sp51">

               <speaker>PREDSEDNIK MAG. DEJAN ŽIDAN:</speaker>

               <p>Spoštovane gospe, spoštovani gospodje, drage kolegice poslanke in poslanci. S tem se
               današnja razprava... Minister... To razpravo zaključujem, minister, seveda na koncu,
               kakor se spodobi dobi besedo.</p>
               <p>Naprej bo, to je zdaj tehnično obvestilo, bo naslednji dnevni red. razprava se je
               zaključila. Gospod minister si je kar nekaj napisal. Eno uro bomo še tukaj. Potem pa se bodo sklepi
               sprejemali na sejah odborov v Državnem zboru zaradi tehničnih zadev, ker jih je tam
               lažje sprejemati. V tem času je tudi še možnost, da pridejo predlogi novih sklepov,
               glede na razpravo, ki je bila danes tukaj. Jaz verjamem, da vam bomo tudi uspeli
               priskrbeti začasne rezultate študije, ki je bila objavljena včeraj, pa je še nimamo
               na razpolago. To je prva zadeva.</p>
               <p>Druga zadeva. Po končani predstavitvi oziroma stališčih gospoda ministra na razpravo,
               pa tudi nekaj izzivov je bilo, bo seja zaključena. Vas pa, spoštovane poslanke in
               poslanci prosim, da ostanete v tem prostoru, ker se moramo dogovoriti še dve, tri
               tehnične stvari o današnjem dnevu.</p>
               <p>Gospod minister, izvoli.</p>
            </sp>
            <sp xml:id="SDT6-Skupna-2012-08-28.sp52">

               <speaker>FRANC BOGOVIČ:</speaker>

               <p>Ni mi treba napovedovati minut, pa tudi ne bom jih preveč porabil ali potrošil.</p>
               <p>Jaz bi se najprej zahvalil za razpravo. Moram reči, da sem že od petka v Radgoni, v
               petek v Mariboru skupaj s tujimi delegacijami, ki so nas obiskale od sobote zjutraj,
               tu na sejmišču od jutra do večera, včasih tudi še tisti večer, ki je precej dolg.
               Ampak, moram reči, da sem se dobro počutil na tem sejmu, z eno besedo in da je bilo
               veliko zelo konstruktivnih in dobrih razgovorov, tako s kmetovalci, organizatorji
               proizvodnje, s prodajalci mehanizacije, z različnimi asociacijami, ki povezujejo
               ljudi in dovolite mi, da tu rečem, da je ta ton bistveno bolj optimističen, kot kadar
               smo v tem vzdušju in ko govorimo v Ljubljani na Šubičevi 4. In jaz mislim, da bi
               morali del tega pozitivizma prenesti iz tega prostora tudi ven. Časi so težki, je
               gospodarska kriza, so vremenske neprilike, vendar verjemite, veliko ljudi korektno,
               pošteno in dobro dela tudi v teh časih. In jaz sem vedno vesel ko imam priložnost
               dihati ta zrak, ki sem ga tudi zelo vajen, zrak terena in se tukaj prav dobro počutim
               in mislim, da lahko del tega danes vsi skupaj tukaj doživimo in da to jeseni
               prenesemo v Državni zbor, kjer bomo rabili del optimizma.</p>
               <p>Kar se tiče stvari, ki so se odvile v teh zadnjih letih. Tudi tukaj bom uporabil,
               nekdo je, mislim, da je Peter dejal, da je govoril z nekom iz finančnega ministrstva,
               pa ni omenil imena, tudi jaz ne bom omenil imena zelo znanega slovenskega ekonomista,
               ki se spozna na vsa področja, ko sva imela v Odmevih leta 2008 polemiko kaj je na
               področju kmetijstva, na področju agrara pomembno, kje so, takrat velikokrat opevana
               skovanka kje so ti nacionalni interesi, in sva se kar močno udarila, ko je postavil
               tezo da je za Slovenijo nacionalni interes poceni trgovina na trgovski polici...
               Poceni hrana na trgovinski polici, pa ni važno od kod pride. Vsi imamo, eni malo
               daljši, eni malo krajši zgodovinski spomin, vsi vemo kako smo se veselili, da se je
               šlo v mladosti v Trst po leviske ali pa preko meje po Milko, kavo, po riž v tistem
               ...<stage>/Nerazumljivo./</stage>... in še kakšno pomarančo si povrhu dobil. To je naša zgodovina.
               Od tu izhajamo. In če zdaj gledam, pomanjkanje tega ponosa, pomanjkanje te zavesti,
               pripadnosti tudi domačim artiklom. Moram reči, da sem vesel napredka, ki se je v
               zadnjih treh, štirih letih zgodil v slovenski družbi. In jaz mislim, da ob vsej
               kritičnosti, je treba, priznajmo sami sebi tudi to, da se je z aktivnim delom z
               ozaveščanjem ljudi, pri čemer je tudi odbor, kot predstavnik ljudstva, zelo pomemben,
               delajo ravno v tem kontekstu. In to smo že 2-krat, 3-krat govorili na Šubičevi, 2009,
               in potem tu, in mislim, da moramo s tem delom nadaljevati. In kar je najbolj
               pomembno. Zgodile so se bistvene spremembe. Gledali smo kako tudi največji trgovec
               odpira tržnico na kateri se zbirajo samo v Sloveniji izdelani pridelki. Vedno več
               trgovci stavijo na to, in ne zaradi tega, ker bi imeli toliko več simpatij do
               kmetijstva, najbrž tudi na osnovi takšnih pogovorov, predvsem pa do nekih premikov v
               družbi. In mi smo kreatorji tega mnenja, in mislim, da je prav, da s tem nadaljujemo,
               s politikami, ki jih izvajamo pa to tudi podkrepimo. V okviru samega kodeksa, jaz resnično pozivam, da ti
               pogovori čim bolj potekajo, ker ko so bile točke iz te resolucije prebrane, je tudi
               točka 6, ki zelo jasno daje nalogo in na nek način, bom tudi še to prebral, tako
               državi kot vsem akterjem: <q>"opozarja, da je treba v okviru kmetijske politike malim in
               srednjim kmetijam, med katere..."</q>, pardon, to je točka, ki je bila že prebrana, točka
               7 je tista, ki sem jo mislim, vztraja <q>"da bi morale imeti države članice dejavnejšo
               vlogo pri podpiranju sedanjih in ustanavljanju novih posvetovalnih forumov z
               ustreznim zastopanjem subjektov vzdolž prehranske verige, da bi se spodbudil dialog
               in določile smernice, ki bi pripomogle k pravičnejšim in dovolj uravnoteženim
               odnosom."</q> O vsem tem govori resolucija še naprej in to je to delo, ki ga za enkrat
               opravlja ta skupina, ki se je zavezala in podpisala k sodelovanju v tem kodeksu. Zato
               z naše strani podpora tudi v nadaljevanju.</p>
               <p>Pri pripravi skupne kmetijske politike, ki smo jo včeraj tu na sejmu predstavili,
               pogajanja - tako prvega, kot drugega stebra, se moramo zavedati realnosti, tudi danes
               so bile tukaj pobude. Mi ne moremo dati omejitve uvoza, ne moremo zapreti trgov,
               lahko regulatorni organi vplivajo na čudne poslovne prakse in da na to opozarjamo,
               kar se nam dogaja. Dogaja se nam to, da imamo, ne vem, meso, ki je bilo
               izpostavljeno, da so cene na trgovinskih policah pri nas na 80 do 85% evropske ravni
               mesnih izdelkov preko mejo 120%. Vemo po kateri ceni je tisto slovensko govedo bilo
               tu odkupljeno in prepeljano preko in je potem tam dražje prodano. Tudi v tem je neka
               konkurenca živilskopredelovalne industrije, zaradi tega nivoja cen, zaradi različnega
               standarda in na koncu nas potem še zalagajo potem kdaj tudi z izdelki, ki so nižje
               kakovosti, temu primerne cene in po tem potrošnik tudi posega. Tako, da ogromno
               stvari je še za narediti, mislim pa, da je prav, da se s tem nadaljuje. Kot pa sem že
               omenil v ukrepih, ki smo jih včeraj predstavili, poskušali bomo, tudi v okviru
               programa razvoja podeželja, znotraj katerega je več fleksibilnosti in si država lahko
               določa strategije, iti v ključnih smereh. Prva je ta osnovna, da poskušamo tudi skozi
               zemljiške operacije in ostale ukrepe, posodobitve na kmetijah in podobno dvigniti
               konkurenčno raven našega kmetijstva, mislim, da se to v Sloveniji na marsikaterem
               primeru dobro naredilo, tudi v zadnjem 7-letnem obdobju ali tem, ki še traja. Kar
               nekaj teh praks smo predstavili na samem štantu, moram reči, da so tudi gostje, ki so
               prihajali od drugje, nam na nek način zavidali to situacijo v kateri Slovenija tudi
               deluje in je na marsikaterem področju narejeno marsikaj dobrega. S tem bo treba
               nadaljevati na tem področju. In ključno, kar je tudi znotraj priprave teh ukrepov,
               delati na shemah kakovosti, na novih poteh. Danes je bilo izpostavljeno, cela vrsta
               slovenskih turističnih kmetij, kmetij ki se ukvarjajo z direktno prodajo, novi
               pristopi so na tem področju. In ob tem, da je na eni strani večina teh kmetijskih
               proizvodov še vedno prodanih preko polic trgovinskih centrov, se pojavljajo nove
               priložnosti in tudi temu bomo dali določeno podporo. Ključno kar se nam pa zdi, pa je
               tudi to, da vzpostavimo mehanizme povezovanja tudi v tem delu, da bomo tistim, ki se
               bomo, ki se boste povezali omogočili izgradnjo skupne infrastrukture, vzpostavitev
               novih poslovnih tokov, da bo lahko potem tudi kvalitetnejši sogovornik drugim členom
               v verigi in da se bodo tudi pridelki pripravili in ponudili na trg v približno takšni
               formi, ki je primerna za domačega kupca ali če bo treba tudi nekaterim od tujih
               trgov, kjer že tudi danes v marsikaterem sektorju dokaj uspešno deluje. Tako, da jaz
               mislim, da je prav, da gremo iz tega odbora s spodbudnimi mislimi. Niso enostavni
               časi, živeli jih bomo mi, nihče drug jih ne bo namesto nas preživel in od nas bo
               odvisno kako bomo delovali. Sam bom podpiral tudi to delovanje te skupine, ki
               spremlja kodeks in hkrati vsem skupaj apel, da v konstruktivnem vzdušju tudi te
               stvari nadaljujemo. Res je, da je to, kar so marsikateri povedali, nekaj let nazaj
               enostavno takšen dialog ni bil možen.  Kar se tiče poslovnih praks je to, sem sam imel od marsikoga, ki mi je
               povedal kakšno leto nazaj, da so bile tudi kakšne druge omejitve. Ne vem, če prodaš
               neki drugi trgovski verigi svoj izdelek, pri nas ne boš prodajal. Jaz mislim, da so
               to tiste stvari okoli katerih je treba govoriti. Ti pogovori potekajo in mi jih bomo
               tudi s strani ministrstva v vsakem primeru podpirali.</p>
               <p>Glede udeležb sindikatov, jaz mislim, da je tukaj prišlo do nekega kratkega stika med
               temi, ki so bili uradni podpisniki in tisti, ki ste s podpisom podprli ta kodeks.
               Tako, da jaz mislim, da je to neka naša skupna naloga, da to komunikacijo vzpostavimo
               in da bomo čim več za isto mizo vsi deležniki, ki smo v tem prostoru potrebni. Tako,
               da tudi z moje strani poziv podpisnikom, da delujete na tak način, da bo ta miza čim
               širša in da bo ta pogovor tudi čim bolj kvaliteten in da bo čim več dobrih
               rezultatov. Vesel sem tudi, da je gospa Zagorčeva povedala to resnico pri žitni
               verigi. Kolobar se je spremenil, kar je mogoče tudi v kakšnem sušnem letu v redu, če
               imamo kakšen hektar žita več. Po drugi strani pa so se tudi, po informacijah, ki sem
               jih sam ves čas pridobival, stkale neke poslovne povezave, ki so tudi v letošnjem
               letu vzdržale, vse niso, vendar pa mislim, da nam je vsem izziv, da se resnično
               usedemo, sami smo tudi na ministrstvu obljubili, da bomo eno podrobno analizo
               letošnje situacije naredili in potem tudi mi pozvali vse akterje v žitni verigi, da
               se usedemo skupaj in iz tega kaj naučimo za prihodnost.</p>
            </sp>
            <sp xml:id="SDT6-Skupna-2012-08-28.sp53">

               <speaker>PREDSEDNIK MAG. DEJAN ŽIDAN:</speaker>

               <p>Hvala tebi gospod minister.</p>
               <p>S tem, spoštovane poslanke in poslanci, preden zaključim, še enkrat velja, prosim
               lepo ostanite tukaj, radi se gledamo. S tem zaključujem današnjo sejo Odbora za
               kmetijstvo, gozdarstvo, prehrano in okolje. Vsem vabljenim in drugim navzočim se
               zahvaljujem za aktivno udeležbo in s tem predajam besedo gospodu Hanu.</p>
            </sp>
            <sp xml:id="SDT6-Skupna-2012-08-28.sp54">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Spoštovane in spoštovani, lepa hvala za razprave. Jaz verjamem, da je poslankam in
               poslancem ta razprava koristila in tudi jaz zaključujem sejo Odbora za gospodarstvo
               in bomo vse sklepe, ki jih bomo pripravili obravnavali na eni od naslednjih sej v
               Državnem zboru.</p>
               <p>Lepa hvala. Srečno.</p>
               <stage type="time">(Sej je bila zaključena 28. avgusta 2012 ob 13.15.)</stage>
            </sp>
         </div>
      </body>
   </text>
</TEI>