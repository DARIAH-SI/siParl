<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZFIMP-nujna-49-2013-03-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">6FE873FE3E9E53D0C1257D1F005A7037</idno>
               <idno type="custom" subtype="day">7D7B7577B4A8746CC1257B3300469902</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=7D7B7577B4A8746CC1257B3300469902</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-nujna-49-2013-03-19.OZFIMP" n="49">
               <name>nujna seja</name>
               <date when="2013-03-19"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-nujna-49-2013-03-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-nujna-49-2013-03-19.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">49. nujna seja</stage>
            <stage type="date">(19. marec 2013)</stage>
            <stage type="chairman">Sejo je vodila Patricija Šulin, predsednica odbora.</stage>
            <stage type="time">Seja se je pričela ob 9. uri. </stage>


            <sp xml:id="SDT6-OZFIMP-nujna-49-2013-03-19.sp1">

               <speaker>PREDSEDNICA PATRICIJA ŠULIN:</speaker>

               <p>Vse prisotne lepo pozdravljam, še posebej dr. Uroša Čuferja, kandidata za ministra za
               finance. Lepo pozdravljeni.</p>
               <p>Pričenjam 49. nujno sejo Odbora za finance in monetarno politiko. Na seji kot
               nadomestni članice in člani odbora s pooblastili sodelujejo gospa Renata Brunskole,
               ki je odsotna, nadomešča jo gospa Maja Dimitrovski, gospo Alenko Bratušek nadomešča
               gospa mag. Barbara Žgajner Tavš, namesto poslanke dr. Andreje Črnak Meglič poslanec
               gospod Matjaž Han. Vsi so že z nami. Smo tudi sklepčni, tako da lahko
               nadaljujemo.</p>
               <p>S sklicem nujne seje ste prejeli naslednji dnevni red: Prestavitev dr. Uroša Čuferja
               kandidata za ministra za finance. Ker v poslovniškem roku nisem prejela predlogov za
               spremembo dnevnega reda ugotavljam, da je določen takšen dnevni red seje kot ste ga
               prejeli s sklicem.</p>
               <p>Prehajamo na <title>1. TOČKO DNEVNEGA REDA.</title> Prosim za predstavitev dr. Uroša
               Čuferja, kandidata za ministra za finance. Odbor bo po predstavitvi kandidata opravil
               na podlagi drugega odstavka 112. člena Ustave ter prvega in drugega odstavka 230.
               člena Poslovnika Državnega zbora.  Za sejo ste kot gradivo prejeli liste kandidatov in kandidatk za
               ministre in ministrici Vlade Republike Slovenije z dne 14. 3. 2013. Predlagateljica
               liste je predsednica Vlade mag. Alenka Bratušek. Na sejo sem tudi vabila, in je tudi
               že z nami kandidat za ministra za finance, dr. Uroš Čufer, zato mu predajam besedo,
               da se predstavi odboru in da v nadaljevanj odgovarja na vprašanje članic in članov
               odbora.</p>
            </sp>
            <sp xml:id="SDT6-OZFIMP-nujna-49-2013-03-19.sp2">

               <speaker>DR. UROŠ ČUFER:</speaker>

               <p>Spoštovana predsednica gospa Šulin. Zahvaljujem se vam za to povabilo na odbor in
               možnost, da lahko predstavim <gap n="..."/><stage>/Nerazumljivo./</stage> svoj program.</p>
               <p>Jaz sem si postavil dve prioriteti pri svojem delu. Prva prioriteta je zagon
               gospodarstva. Pod kar razumem <gap n="..."/><stage>/nerazumljivo./</stage> podjetij in sanacija bančnega
               sistema. In drugo prioriteto javnofinančna vzdržnost, kar pomeni konsolidacija javnih
               financ.</p>
               <p>Glede na stanje v ekonomiji, kot ga imamo sedaj, in krizo, ki se nikakor ne konča
               mislim, da sta to dve glavni prioriteti okoli katerih se bo treba ukvarjati. To ne
               pomeni, da so druge stvari manj pomembne, ampak dejansko ti dve stvari je potrebno
               pravzaprav zagotoviti, da bomo na njih zares uspešni. Zaradi tega tudi mislim, da
               večina moje pozornosti v tem mandatu bo usmerjena ravno na ti dve zadevi.</p>
               <p>Če pogledamo stanje gospodarstvo v Sloveniji že nekaj let gospodarstvo duši kriza,
               pravzaprav od leta 2008. Leta 2012 je bila gospodarska rast ponovno negativna, minus
               2,3%. Tudi napovedi za 2013 so slabe in se pravzaprav še dodatno slabšajo. Zadnje
               napovedi Evropske komisije so minus dva odstotna rast BDP. Glede na to, da se to
               dogaja že nekaj časa je pravzaprav čas, da se začne ukrepati. Ne poslabšuje se tudi
               samo gospodarska rast. Vidimo, da se povečuje tudi brezposelnost. Številke, tako
               tekoče kot napovedi, se gibljejo proti 10%. Vidimo, da v marsikaterem delu ekonomije
               stvari niso take kot bi si pravzaprav želeli, in niso take, da pravzaprav lahko
               celoten sistem in družba funkcionira normalno.</p>
               <p>V bankah vidimo, da se količina slabih terjatev povečuje. Konec lanskega leta so
               znašali 15%. To je za banke bistveno prevelik znesek slabih terjatev, ki pravzaprav
               lahko sploh omogočajo njihovo delovanje. Stvari prihajajo do take mere, da to ni več
               samo problem posameznih bank ali posameznih podjetij, ki pravzaprav ne morejo
               plačevati, ampak to postaja pravzaprav zares sistemski problem in sistemska zadrega.
               Tako, da vidimo, da tega ne bodo mogla podjetja sama urediti in da je pravzaprav čas,
               da tudi država intervenira na trgu in mora država pravzaprav zagotoviti, da se ta
               sistemska neravnovesja odpravijo in da potem spet lahko prepustimo, da se potem
               gospodarstvo uravnava pravzaprav samo.</p>
               <p>Kje so ta glavna neravnovesja v slovenskem gospodarstvu? To je ključno identificirati
               zaradi tega, da pravzaprav lahko tudi taprave ukrepe postavimo na mesto, ker dejansko
               treba je reševati vzroke in ne samo gasiti posledice. Mogoče bom nekaj časa porabil
               za to, da pravzaprav predstavim svoj vidik, kjer mislim, da v gospodarstvu zadeve
               škripljejo. Tudi zato, ker je potem ukrepe bistveno lažje razumeti in potem so tudi
               vsem dosti bolj sprejemljivi, če se strinjamo, da je pač diagnoza ista. Veliko bolje,
               kot da se pogovarjamo samo o ukrepih, pa pravzaprav vsak misli, da je nekaj drugega
               napačno in potem se pogovarjamo o napačni stvari.</p>
               <p>V gospodarstvu, tako <gap n=".."/><stage>/nerazumljivo./</stage> imamo štiri sektorje. V samem sektorju
               prebivalstva kakšnega posebnega neravnovesja pravzaprav ni. Prebivalstvo je
               nadpovprečno zadolženo, tudi če primerjamo glede na druge države, se dejansko nahaja
               na nizkem delu zadolženosti. To pravzaprav odraža to pregovorno skromnost Slovencev,
               da pravzaprav so pridni, marljivi in delajo, varčni. Vidimo, da pravzaprav na tem
               delu ni kakšnega večjega problema.  Seveda, tudi pri prebivalstvu so določene negotovosti,
               predvsem kar se tiče zaposlitve, kar se tiče brezposelnosti, glede na to, da se kriza
               poslabšuje. Ni pa situacija taka, kot je, recimo, v nekaterih drugih državah Evropske
               unije, ko je pravzaprav vir problema prezadolženost prebivalstva. Tako da ko se bomo
               pogovarjali o ukrepih, je to pomembno, ker v vseh državah enaki ukrepi niso - ni jih
               mogoče aplicirati in jih moramo res prilagoditi svojim razmeram. Prebivalstvo, če
               ostanem še malenkost na tem, glede na to, da verjamem, če ne interveniramo in če ne
               zaženemo gospodarstva, se bo slika tudi tam slabšala. V bistvu ne glede na to, da ni
               problema ta trenutek, problem lahko nastane.</p>
               <p>Naslednji sektor so podjetja. Podjetja v Sloveniji so bistveno prezadolžena, mislim,
               da tudi v zadolženosti podjetij so v samem vrhu Evropske unije in držav Evropske
               unije. Prezadolženost je verjetno ta trenutek eno največjih neravnovesij, ki se
               dogajajo v ekonomiji, in zadeva, ki zelo pomembno zavira gospodarsko rast. To ni
               nikakor ne edini problem, je pa največji. Kaj pomeni, če je neko podjetje
               prezadolženo in če ima probleme odplačevati svoje kredite. Tudi če jih lahko plačuje,
               pa je prezadolženo, je še vedno zadeva problematična. Prva stvar, to pomeni, da mora
               podjetje večino svojega denarnega toka odplačevati za kredite in mu relativno malo
               prostih sredstev ostane tako za razvoj kot za kakšno drugo zadevo. Tudi, če mu nekdo
               ponudi kredit, podjetju, odgovoren menedžer zelo težko sprejme dodaten kredit, če ve,
               da je prezadolžen, ker ve, da bo imel v prihodnosti problem odplačevati. Tretja
               stvar, ki se dogaja, tako podjetje zelo težko sledi svojim konkurentom na trgu, še
               posebej izvozna. Podjetja se morajo neprestano prilagajati novim pogojem na trgu,
               investirati v razvoj, v nove priložnosti, tudi če niso razvojne, iskanje novih trgov.
               In vse to predstavlja neke investicije, za katere je treba imeti finančno možnost jih
               tudi vzdrževati in prezadolžena podjetja tega ne morejo narediti. Tudi če lahko
               plačujejo, to pomeni, da zaostajajo, in tudi to je lahko problem na dolgi rok.
               Naslednja stvar, ki bi jo poudaril, da podjetja, ki so prezadolžena in ki ne morejo
               vlagati v to, da bi povečevala svoje prihodke, so prisiljena fokusirati svojo
               energijo v zniževanje stroškov, ker je to edini način, ki sprošča denarni tok, in to
               je tisto, kar lahko povzroča neravnovesje tudi na drugem trgu prebivalstva. Mogoče
               niti ne najmanj pomembno je to, da podjetja, ki so prezadolžena, so zelo
               izpostavljena dvigu obrestnih mer, kajti to lahko pomeni, da neko podjetje, ki lahko
               v nekem trenutku še plačuje, je prezadolženo, ob dvigu obrestnih mer postane
               prezadolženo podjetje in ne more slediti. Tako da problem, kot ga jaz vidim, je
               pravzaprav na tem področju in tu se ga je treba lotiti. Čas, kolikor ga imamo, da se
               lahko te zadeve lotimo, je relativno omejen. Vsi vemo, da ima Evropska centralna
               banka zdaj obrestne mere na najnižjem nivoju in da je samo vprašanje časa, da jih bo
               začela dvigati. In ker smo v skupnem monetarnem prostoru, to pomeni, da se bodo
               obrestne mere prej ali slej začele dvigati tudi v Sloveniji. Že zdaj so višje kot
               drugje, nižje je težko pričakovati, da bi lahko bile, lahko pa postanejo še višje v
               takem trenutku. Tako da do takrat, ko bo ECB začela zaostrovati svojo denarno
               politiko, bo treba večino podjetij prestrukturirati, razdolžiti in jim omogočiti, da
               lahko normalno poslujejo, sledijo s svojo konkurenco in imajo neke normalne pogoje
               poslovanja. To je naš časovni okvir, na katerem je treba delati in pogledati, kako
               podjetja  razdolžiti.</p>
               <p>Naslednji sektor, ki bi ga poudaril, je bančni sektor. O problemu bančnega sektorja
               je bilo že veliko govora. Banke same po sebi v Sloveniji niso prezadolžene. <q>"..."</q>, ki
               meri to razmerje, je okrog 110%. Imajo pa problem slabih terjatev iz naslova
               kreditiranja podjetij in posledično pomanjkanje kapitala. Tudi to je pomemben
               omejevalni dejavnik na strani gospodarske rasti. Če prezadolženost podjetij vpliva na
               to, da je povpraševanje po kreditih manjše, tisto pravo povpraševanje po kreditih, ki
               generira rast, omogoča razvoj in kreira nova delovna mesta, je problem bančnega
               sektorja problem ponudbe kreditov. Tako da je tudi ta problem treba ločiti in ga je
               treba rešiti. Do sedaj je bilo veliko debate v Sloveniji ravno o reševanju bančnega
               sistema, vendar ni dovolj, da se reši samo ta problem. Rešiti ga je treba skupaj s
               problemom podjetij, sicer bo še vedno nek omejevalni dejavnik, ki ne bo omogočal, da
               bi se lahko gospodarska rast nadaljevala in da bi se lahko tudi družba razvijala.
               Velikokrat sem v teh debatah opazil, da je bančni problem ločeno diskutiran in se
               ločeno o njem pogovarja od problema prezadolženosti podjetij. Jaz si ne predstavljam,
               da bi lahko imeli dobro banko v slabem gospodarskem okolju. Ker v bankah ni nič
               drugega, kot da se odražajo krediti podjetjem, ki poslujejo v nekem okolju, in ne da
               se ene banke izboljšati, brez da se izboljša tudi poslovno okolje. Ti dve stvari
               gresta z roko v roki in tisto, kar je treba narediti, je, da se oba problema skupaj
               celovito pogleda in se ju celovito reši. Zakaj je to pomembno? Pomembno je to, da v
               Sloveniji nimamo samo problema ponudbe kreditov, je tudi problem povpraševanja po
               kreditih, in temu primerno je treba tudi strukturirati ukrepe Vlade za reševanje
               krize. Do sedaj je bilo bistveno preveč fokusa v slabo banko, v reševanje bank,
               medtem ko je bil ta drugi del relativno zanemarjen. Mislim, da je tu pomemben
               diferenciator ukrepov, ki jih bomo pripravili in razdelali, v tem, da se bodo
               nanašali na oba dela.</p>
               <p>V Sloveniji že poteka zelo dobra pobuda, na kateri se splača graditi, to je pobuda
               Banke Slovenije in Združenja bank Slovenije, ki so že opravile analizo 130 podjetij,
               za katera smatrajo, da so ključna za gospodarstvo, za katera smatrajo, da so
               podjetja, ki imajo dober poslovni model, ki imajo prihodnost in ki bi jim bilo
               smiselno in vredno pomagati ter za katere bi bilo zelo zanimivo, da bi jim tudi mi
               pomagali ustvariti pogoje za njihovo normalno delovanje. To sem pri sebi vzel kot
               izhodiščno točko, na podlagi katere bomo začeli graditi podrobne ukrepe. O samih
               ukrepih in mogoče tehničnih elementih je še prezgodaj govoriti. Mogoče tudi zato, ker
               dobro veste, da je Slovenija podpisala Maastrichtsko pogodbo in po tej pogodbi so
               državne intervencije prepovedane, razen v zelo posebnih pogojih ob predhodnem
               dovoljenju Evropske komisije in ob soglasju, na kakšen način in kako se te pomoči
               tudi pripravijo.</p>
               <p>O tehničnih elementih, kot sem rekel, je še prezgodaj govoriti. Možnih variant je
               več, od dokapitalizacij, hibridnih instrumentov, garancij. Ta trenutek ne bi mogel
               povedati, kateri je najprimernejši. Bomo pa to zelo natančno pogledali in izbrali
               tistega, ki je najoptimalnejši, tako z vidika svojih učinkov na podjetja, na banke in
               predvsem tudi na javnofinančni položaj. Verjetno vas zanima tudi, koliko bo to stalo
               in kako bomo pravzaprav to tudi financirali. Ta trenutek  vam tega še ne morem povedati, to je tudi zelo, bi
               bila cenovno senzibilna informacija in bi bilo zelo dobro, da bi jo petkrat
               premislili preden bi jo rekli, iz pozicije kjer sem zdaj in kjer pravzaprav nimam še
               dostopa do vseh informacij pa takšne analize pravzaprav še nismo mogli narediti. Je
               pa to sigurno ena stvar, ki je prvo kar bomo morali narediti, ker to bo potrebno
               razložiti tako vam kot investitorjem na mednarodnih trgih in najti tudi ustrezno
               strukturo. Pa bi se mogoče tudi na to ustrezno strukturo vrnil pote tudi na koncu v
               zadnjem delu pri drugi prioriteti o javnofinančni vzdržnosti.</p>
               <p>Mogoče, ker sem omenil da imamo štiri sektorje še četrti sektor, to je javni sektor.
               Mi imamo srečo pravzaprav, da javni sektor ta trenutek ni prezadolžen. Javni dolg
               znaša okoli 45 % in problem pa je v tem, da se zelo hitro poslabšuje in ad takšen
               trend poslabševanja kot je sedaj v javnem sektorju, v javnem dolgu pravzaprav ni
               vzdržen. To je pomembno zato, prvič ker pove da pravzaprav Slovenija ima absorpcijsko
               moč, mi se lahko pojavimo na trgu kapitala in pravzaprav poiščejo privatne vire za
               financiranje projektov. Res, da imamo ta trenutek problem kredibilnosti in so
               finančni trgi in pa rating agencije zelo skeptične glede naše sposobnosti a znamo
               ukrepe pravilno zastaviti ali znamo ukrepe tudi izpeljati. To se nam je zadnjih nekaj
               let dogajalo in kot vidite so šli tudi ratingi Slovenije relativno hitro dol. In
               tukaj je zelo pomemben, da bomo pripravljali tudi takšen plan, da bo prepričal tudi
               investitorje, da bomo to lahko tudi ne smo pripravili, tudi izvedli n da je tudi v
               Sloveniji dovolj skupnega zavedanja in skupnega razumevanja, da je to pravzaprav
               pomemben projekt, da ne samo vlada ampak tudi malo širše sedimo vsi v istem čolnu in
               da je prav da pravzaprav veslamo v isto smer. Ta trenutek je to mogoče bolj pomembno
               kakor izpade na prvi pogled, je pa potrebno ta konsenz pravzaprav doseči.</p>
               <p>To da se javni dolg relativno hitro poslabšuje bi pa omenil tudi zato, ker pomeni da
               pravzaprav nimamo dveh, treh možnosti, da lahko probamo pa ne rata pa naredimo
               drugače pa ponovno ne rata. Zaradi tega bomo morali pri izbiri ukrepov kako
               pravzaprav razstrukturirati gospodarstvo zelo previdni, zelo premišljeni, natančno
               dodelano, brez govorjenja na pamet in jaz sem bom zelo zavzemal za to, da bomo šli
               postopno, da pri takšnih projektih vedno delaš napake, vedno se pojavljajo napake, ki
               jih ne pričakuješ in, če greš postopno imaš možnost te napake sproti popravljati in
               jih ne distribuiraš kar naenkrat na vse primere. Tako da to je približno eno načelo
               za katerega se bom zavzemal, kako pravzaprav ta pristop pripraviti mogoče z enim,
               dvema pilotskim primeroma in pa potem generalizacijo pa razširitev na ostale, seveda
               pa z upoštevanjem čim več strokovnega mnenja v Sloveniji in pa tudi čim več mnenja
               tujih inštitucij, ki Sloveniji pravzaprav že sedaj sodelujejo in ki pravzaprav
               pomagajo pri teh zadevah.</p>
               <p>Toliko mogoče o teh neravnovesij in o elementih kako pravzaprav zagnati gospodarstvo.
               Tako da bi mogoče šel na drugo prioriteto, ki je pravzaprav kako narediti
               javnofinančno situacijo vzdržno oziroma konsolidacijo javnih financ. Tukaj bi mogoče
               startal z nečim kar jaz imenujem <q>"policy mix"</q><stage>/?/</stage>, to je razmerje med kako različne
               ekonomske politike so v Sloveniji usklajene. Na eni strani denarna politika, na drugi
               strani fiskalna politika  in
               vedno, ko se govori o gospodarski politiki se ne gleda nikoli samo eno samo, vedno je
               potrebno gledati vse kot celoto. In oboje kot celota pravzaprav naredi da je odziv
               ene države kot celota, ne glede na to katera inštitucija je pravzaprav konsistenten
               in takšen, da tudi nosi prave učinke.</p>
               <p>Zdaj, če pogledamo v Evropi je ta trenutek <q>"policy mix"</q><stage>/?/</stage>, ki ga razvite države
               aplicirajo je ekspanzivna denarna politika in restriktivna fiskalna politika. Vemo,
               da so obrestne mere ECB nizke. Verjetno ste že slišali od marsikaterega podjetja, d
               se podjetja v tujini zadolžujejo bistveno ceneje kot se zadolžujejo podjetja v
               Sloveniji in dejansko ta ekspanzivnost denarne politike v Evropi omogoča, da lahko
               potem tudi fiskalna politika nekoliko bolj restriktivno, da lahko zmanjšuje svoje
               stroške relativno agresivno, ker se učinki ene in druge politike med seboj prepletajo
               in nevtralizirajo.</p>
               <p>Pri nas je to razmerje ekonomske politike takšno, da denarna politika ni ekspanzivna.
               Fiskalna politika tudi zato ne more biti tako zelo restriktivna kot je. Še vedno mora
               biti restriktivna ampak, če pogledamo zakaj denarna politika ni ekspanzivna vidimo,
               da obrestne mere, nizke obrestne mere, ki jih nima ECB pravzaprav Slovenija od njih
               pravzaprav ta trenutek ne pride v Slovenijo in pravzaprav ni učinkov teh nizkih
               obrestnih mer v Sloveniji. Razloga sta dva, sem že prej o njih govoril,
               prezadolženost podjetij na eni strani, ki pravzaprav povečuje rizično premijo pri
               bankah in pa pravzaprav kreditni krč na ponudbeni strani bančnih kreditov, ko banke
               nimajo dovolj kapitala in nimajo dovolj, da bi lahko pravzaprav normalno
               kreditirale.</p>
               <p>Tako da, ne moremo popolnoma takoj preslikat razmere med obema ekonomskima politika v
               slovenski prostor. Če želimo bistveno bolj zategniti fiskalno politiko moramo najprej
               sprostiti kreditni krč, razbremeniti podjetja in potem lahko bistveno bolj zategnemo
               fiskalno politiko. Zdaj, jaz ne želim da to ostane razumljeno kot da mora biti
               fiskalna politika ekspanzivna. Majhno odprto gospodarstvo, tako kot je Slovenija, ki
               večinoma izvaža in svoje izdelke uvaža, ne more imeti nikoli ekspanzivno fiskalno
               politiko. Ekspanzivno fiskalna politika takšne države je vedno živeti življenje nad
               svojimi zmožnostmi in je potrebno se fokusirati v to, da mora majhna država vedno
               pravzaprav skrbeti za svoje stroške, biti strokovno učinkovitejša, hitrejša, vitkejša
               in to je edini način, da lahko država, ki je majhna, ki nima vpliva na svoje okolje
               ima pa okolje na njo, lahko pravzaprav uspešno funkcionira. Približno ista zgodba kot
               je v podjetjih, verjetno zelo malo slovenskih podjetij, ki izvažajo, ki imajo takšno
               pozicijo na trgu, da jim ni potrebno paziti na stroške. In eden od stroškov takšnih
               podjetij so tudi stroški javne uprave, tudi stroški transferjev in tudi ti stroški so
               pomembni za konkurenčnost teh podjetij.</p>
               <p>Tako da fiskalna politika mora biti restriktivna, jo je pa potrebno upoštevati, da v
               temu trenutku je potrebno prebiti stopnjo restriktivnosti na takšen način da je
               pravzaprav lahko tudi vzdržna. Problem, ki se ta trenutek pojavlja v Sloveniji, da
               imamo dvojno spiralo, na eni strani je spirala kreditnega krča, ko banke pravzaprav
               morajo in so prisiljene zmanjševati svojo kreditno aktivnost, svojo bilanco in
               pravzaprav lahko samo dobra podjetja odplačujejo in se zaradi tega pravzaprav slabe
               terjatve povečujejo. In bolj kot to počneš, bolj se pravzaprav <q>"zaciklaš"</q> v to
               zgodbo. Podoben cikel je pa pravzaprav tudi v javnih financah, bolj kot stiskaš javne
               finance manj in imaš javnofinančnih prihodkov in bolj se ti ta stvar pravzaprav lahko
               zasuka.</p>
               <p>Tako da, to spiralo je pravzaprav potrebno presekati in to je potrebno presekati samo
               na en način, z zagonom gospodarstva. Z ustrezno spodbudo gospodarstvu in bankam, da
               ta stvar lahko teče. Torej, fiskalna konsolidacija ja  vendar s prilagojeno stopnjo rasti aktivnosti.</p>
               <p>Tako, da zniževanje proračunskega primanjkljaja ostaja prioriteta, cilj ki je bil
               postavljen, minus 3% BDP v letošnjem letu, mislim da bo težko realizirati. Najnovejša
               napoved Evropske komisije minus 5,1% in cilj 3% je bil ambiciozen ob sprejemanju
               proračuna. Mislim, da je v trenutnih makroekonomskih predpostavkah, ki so bistveno
               slabši, kot so bili v preteklosti, postal nerealen.</p>
               <p>Gospodarska rast, prej sem že omenil, minus 2,3%. Napoved za letošnje leto minus 2%,
               kar je bistveno manj, kot je bilo v lanskem letu, je pričakovati, da bodo fiskalni
               prihodki nižji, kot so bili planirani. In druga stvar, ki jo je treba tudi preveriti
               je, ali so bile tudi vse predpostavke, ki so bile upoštevane ob pripravi proračuna
               tudi dejansko realizirane. Za dve, ki ju jaz z mojega področja poznam, vem, da že ena
               ni, kar se tiče izvedbe CoCo instrumentov, ki so bili <gap n="..."/><stage>/Nerazumljivo./</stage><gap n="..."/> in
               mislim, da podobna stvar čaka tudi v NKBM, tako da že tukaj vidim, da je približno
               0,4 milijarde lahko gapa, odvisno od tega kakšne predpostavke so bile upoštevane v
               preračunu.</p>
               <p>Tako, da zelo težko govorim kakšne bodo napovedi, ker za to je treba videti številke
               in karkoli bi govoril bi bilo malo na pamet in daleč od strokovnega. Tako, da
               zagotovo je prva stvar, ki jo bom na ministrstvu preveril so številke, proračun, kaj
               je bilo narejeno in kaj ne. Normalno je, da se predpostavke spreminjajo v takšnih
               okoljih in normalno je da bo treba tudi ustrezno reagirati.</p>
               <p>Ukrepi za zniževanje primanjkljaja, ki jih lahko še dodatno izvedemo. Če se vprašamo
               bi to iskali na strani prihodkov ali na strani porabe. Moja preferenca je na strani
               porabe, ker kot sem že prej rekel, javnofinančni stroški so tudi stroški podjetij in
               del njihove konkurenčnosti in zaradi tega bi se jaz vedno fokusiral tudi na stran
               porabe. Tako, da mislim, da usmeritve, kot so zniževanje mase plač, racionalizacija
               poslovanja in še marsikatera druga so tiste, ki mislim, da so prave usmeritve. Jaz bi
               dejal prednost ukrepov, ki so trajne narave, ne samo ukrepi, ki imajo zelo začasen
               učinek in se potem nazaj obrnejo in se potem naslednje leto srečujemo z njimi.
               Verjetno so tudi kakšni takšni lahko čisto koristni, učinkoviti, vendar pa fokus mora
               biti zares na ukrepih trajne narave.</p>
               <p>Drugo stvar, ki se mi postavlja vprašanje je, tudi če se kakšne dodatne nove ukrepe
               začne izvajati takoj in če se jih izvede do konca leta, kdaj se dejansko vidijo ti
               učinki teh ukrepov v bilancah. Običajno ne takoj, so neki zamiki, in mislim, da ko
               bomo pripravljali ukrepe, bomo morali imeti v mislih ne samo ukrepe, ki se bodo
               videli v letošnjem letu v bilancah, ampak tudi ukrepe, ki se vidijo v naslednjem
               letu. Ker dejansko, pol leta, eno leto zamika pri takšnih ukrepih je relativno malo.
               Iz izkušenj, ki jih imam iz banke, tri četrt leta, eno leto ne vidiš kakšnih
               bistvenih učinkov kaj se ti zgodi.</p>
               <p>In še ena zadeva, ki ne vem pravzaprav čisto točno kako je v javnem sektorju
               organizirana, institucionalno vem, pa da zniževanje stroškov javne porabe ne more
               biti samo enkratna vaja, to mora biti stalna aktivnost. In če pogledamo, dobra
               podjetja so tista, ki so zniževala stroške v dobrih časih in ne v slabih časih in
               mislim, da je treba tudi način spremljanja, pripravljanja, vodenja ukrepov,
               identificiranja imeti kot stalno nalogo in stalno zavezo. To ni stvar enega projekta
               par mesecev, to je stvar zavesti.  Še ene stvari bi se dotaknil preden zaključim, in se nanaša tudi na
               javnofinančni del je kar se tiče transparentnosti, glede stroška sanacije bančništva
               in podjetij. Mislim, da je zelo pomembno, da se to spremlja zelo natančno in da se
               točno identificira koliko denarja gre za sanacijo in zagon gospodarstva. Ena stvar,
               ki me je pravzaprav presenetila je to, da v Sloveniji še nikoli ni bilo prave javne
               razprave o tem koliko zadolženi želimo da bi bila Slovenija. Ali želimo, da smo mi
               nizko zadolžena država, kar govorijo slovenski, preročnost o tem da so Slovenci
               varčni, pridni in skromni, in kar se vidi tudi v sektorju gospodinjstev, da so
               pravzaprav podpovprečno zadolžena ali mislimo, da je prav, da si Slovenija privošči
               malo večji javni dolg in približno tako, kot je zdaj situacija v marsikateri drugi
               državi pa tudi v Evropi, kjer je javni dolg na 60, nad 100%. Jaz mislim, da bi morali
               biti in ostati nizko zadolžena država. Zaradi tega tudi mislim, da bi morali sprejeti
               commitment, da vse tisto, kar bo šlo denarja v sanacijo gospodarstva, isti znesek bi
               morali potem tudi kompenzirati s privatizacijo dela<stage>(?)</stage> Slovenije. Ne nujno ena ena
               podjetja, lista katera podjetja, daleč od tega da bi jo imel v glavi in da bi, bo
               treba natančno pogledati, preučiti in razmisliti. Mislim, da je tukaj treba tudi
               upoštevati čas, da je v času, ker ta trenutek ne moremo narediti tako, da bi najprej
               prodali in potem ta denar uporabili za prestrukturiranje podjetij, ni dovolj časa.
               Treba si je najprej sposoditi denar, da lahko prestrukturiramo podjetja in potem
               sprejeti zelo trden commitment, da bomo potem ta denar tudi vrnili in se vrnili na
               neko nizko stopnjo zadolženosti javnega sektorja in se zavezati, da bomo uporabili v
               istem znesku denar tudi za povračilo tega. To se mi zdi eno pomembno fiskalno
               pravilo, ki bi ga rad uvedel, ki pelje do tega, da ne samo zato, ker moramo ta
               trenutek reševati gospodarstvo in tudi ni nujno, da bo to lahko narejeno v delu enega
               mandata, da je tudi vnaprej zaveza, mogoče tudi naslednje vlade, katerakoli pač že
               bo, da bi se tega istega pravila potem tudi sama držala, če ga ne bo možno v vsej
               meri izvesti tukaj.</p>
               <p>Tako, da pričakujem, da ne bo vedno lahko, da bo verjetno treba sprejeti marsikatero
               težko odločitev in zagotovo ne bo vse tako, kot si zdaj predstavljamo, ampak jaz ne
               bi nikoli sprejel kandidature za finančnega ministra, če ne bi mislil, da bi lahko
               bil pri tem uspešen. Pa ne samo vlada, ampak tudi cela Slovenija.</p>
               <p>Hvala.</p>
            </sp>
            <sp xml:id="SDT6-OZFIMP-nujna-49-2013-03-19.sp3">

               <speaker>PREDSEDNICA PATRICIJA ŠULIN:</speaker>

               <p>Kandidatu za ministra za finance dr. Urošu Čuferju se zahvaljujem za
               predstavitev.</p>
               <p>Zdaj pa besedo dajem članicam in članom odbora, da kandidatu postavite vprašanja iz
               področja pristojnosti Ministrstva za finance. Jaz predlagam, da delamo tako, kot vsi
               drugi odbori do zdaj, ker zgleda da je to v praksi najlažje izvedljivo in sicer, da
               trije poslanci postavite vprašanja, kandidat si jih bo zapisal, bo na njih odgovoril
               in potem gremo z novim krogom prijav. Bom pa dala možnost, da se prijavljate dokler
               boste imeli to željo. Tako, da odpiram prvi krog prijav.</p>
               <p>Najprej je mag. Damjana Petavar Dobovšek, pripravi naj se gospod Bojan Starman in
               Romana Tomc.</p>
               <p>Izvolite, gospa Dobovšek.
               </p>
            </sp>
            <sp xml:id="SDT6-OZFIMP-nujna-49-2013-03-19.sp4">

               <speaker>MAG. PETAVAR DOBOVŠEK DAMJANA (PS SDS):</speaker>

               <p>Hvala lepa, predsednica za besedo. Lepo pozdravljeni vsi prisotni, še najbolj pa v
               našem krogu pozdravljam novega kandidata za ministra za finance. In vam moram
               čestitati za vašo korajžo in samozavest, da vstopate v škornje dr. Šušteršiča, ki ga
               jaz osebno zelo cenim, in menim, da je naredil zelo veliko na področju financ in
               pripravil neke temelje, da je evropska trojka tudi zaupala v Slovenijo in v njene
               nadaljnje ukrepe.</p>
               <p>Za začetek bi poudarila, da je Ministrstvo za finance v preteklem letu mandata te
               vlade pripravilo 49 zakonskih aktov, 30 predlogov uredb in 124 podzakonskih predpisov
               ministra, skupaj torej 203 akte v enem letu. Ob nastopu novega mandata si je
               Ministrstvo za finance kot ključno izhodišče svojih aktivnosti zastavilo
               zagotavljanje trdnega in stabilnega bančnega in finančnega sistema. Na začetku
               mandata je Ministrstvo za finance v luči poslabšane gospodarske krize in slike
               pričelo pospešeno pripravljati rebalans proračuna za leto 2012, s ciljem znižanja
               proračunskega primanjkljaja na 3% BDP. Izdatno je zmanjšalo odhodke proračuna za 800
               milijonov evrov, česar se je Vlada najprej lotila z varčevanjem na materialnih
               stroških, naknadno pa še s spremembo zakonodaje, na kateri so temeljili odhodki
               proračuna in javnih blagajn. Ministrstvo za finance, kot ste že sami omenili, je v
               luči zavezanosti k znižanju proračunskega primanjkljaja pod 3% BDP pripravilo tudi
               proračun za leto 2013 in 2014 in tudi zakon o izvrševanju tega proračuna dvoletnega.
               Vlada želi v čimkrajšem oziroma je imela plan, da bo v kratkem obdobju ustvarila tudi
               pogoje za hitrejšo gospodarsko rast, tu smo si tudi enotni pri vašem programu, zato
               je tudi v predloge proračunov vgradila gospodarske spodbude in predvidela 600
               milijonov več sredstev za investicije kot v rebalansu 2012. Proračun za 2013 vsebuje
               kombinacijo varčevanja in dodatnih prihodkov, kar vse skupaj tudi daje možnost za
               razvojne spodbude. V vašem programu napovedujete rebalans proračuna. Vlada tako je
               načrtovala proračunski primanjkljaj v višini 2,8% BDP-ja v letu 2013. Kako to doseči,
               bo sedaj torej vaša vloga, hkrati pa je zagotovila tudi približno 800 milijonov evrov
               spodbud za gospodarstvo, investicijske projekte in davčne olajšave. Kot eden izmed
               ključnih ukrepov je Vlada Janeza Janše pripravila tudi sistemske ukrepe na področju
               bančništva za odpravo kreditnega krča in prispevala k zagonu gospodarske rasti in
               boljšim pogojem za razvoj Slovenije. Tu velja izpostaviti zakon o ukrepih Republike
               Slovenije za krepitev stabilnosti bank. Pripravljen pa je tudi predlogu uredbe o
               upravljanju slabih terjatev.</p>
               <p>Na tem mestu bi želela izpostaviti prvo vprašanje. Torej, eden izmed treh ključnih
               ukrepov, poleg konsolidacije javnih financ katerekoli vlade, je tudi sanacija
               bančnega sistema. To je ukrep, ki je ključen za ponovni zagon kreditiranja in s tem
               tudi za dvig gospodarske rasti. Rekli ste, da jih boste obravnavali skupaj. Po tem
               ukrepu bodo kredibilnost nove slovenske vlade ocenjevali tudi Evropska komisija in
               finančni trgi, ki se bodo odločali ali Sloveniji posoditi denar po sprejemljivi ceni.
               Rekli ste, da so tuji vlagatelji zelo skeptični in da boste pripravili tak plan, da
               bo prepričal tuje vlagatelje. Iz tega sledi moje prvo vprašanje: Kako boste
               prepričali tuje vlagatelje, da bodo kupili slovenske obveznice, če boste, tako sem razumela, spreminjali
               zakonodajo tudi o tako imenovani slabi banki? In, kakšen program ekonomske politike
               in ukrepe boste predložili Evropski komisiji, da bo podaljšala ta rok?</p>
               <p>V zvezi s tem povezujem tudi naslednje vprašanje. Ali veste kakšne so obveznosti
               Slovenije do Evropske komisije v zvezi z zagotovitvijo 3% proračunskega
               primanjkljaja, da Slovenija ne bo plačala kazni? In, ali veste kakšna kazen jo čaka?
               Torej, želim konkreten odgovor v procentih BDP.</p>
               <p>Tretje vprašanje v zvezi s to tematiko pa je sledeče. Kako ocenjujete kakšne bodo
               posledice spremembe zakonodaje in podzakonskih aktov o slabi banki, glede na to, da
               mora biti vse usklajeno tudi z evropsko trojko? In, za koliko časa se bo, po vašem
               mnenju, vse zavleklo in kako bo to vplivalo na uspešno zadolževanje Slovenije?</p>
               <p>To bi bilo zaenkrat. Hvala lepa.</p>
            </sp>
            <sp xml:id="SDT6-OZFIMP-nujna-49-2013-03-19.sp5">

               <speaker>PREDSEDNICA PATRICIJA ŠULIN:</speaker>

               <p>Hvala lepa. Besedo dajem gospodu Bojanu Starmanu.</p>
            </sp>
            <sp xml:id="SDT6-OZFIMP-nujna-49-2013-03-19.sp6">

               <speaker>BOJAN STARMAN (PS DL):</speaker>

               <p>Hvala lepa za besedo, gospa predsednica. Lep pozdrav vsem skupaj, še posebej
               kandidatu za ministra za finance. Težka naloga je pred njim in upam, da bo uspešno
               reševal probleme.</p>
               <p>Poslušali smo grobo predstavitev. Nekje sem z ugotovitvijo situacije kar zadovoljen.
               Nisem pa slišal, kako in na kakšen način bi dejansko lahko čim hitreje prišli iz
               krize v kateri smo. Tukaj vidimo, da je stvar zelo jasna in da je zelo odvisno, kako
               bo ta nova vlada poslovala, kako bo na tem področju rešila te probleme. Dejstvo je,
               da je problem slovenskih financ, konkurenčnosti slovenskih podjetij dolgotrajen
               problem. Ne samo odkar smo samostojna Slovenija, tudi od prej. Dejstvo je, da so
               slovenska podjetja poslovala dokaj stroškovno neuravnovešeno in so bila podvržena
               nekim nujnim rentam, ki so jih bile dolžne plasirati na razne kanale, zaradi tega je
               njihova uspešnost poslovanja bila velikokrat ogrožena. So pa imeli zato, ker so bila
               dolžna nekje financirati nekatere stvari, se pravi elite, ki so stale zadaj, so jim
               bili omogočeni veliki krediti, neomejeni krediti. To se je potem poznalo, da so taka
               podjetja, ki so najemala preveč kreditov so velikokrat zašla v težave. In, kot ste že
               v nagovoru povedali, je velik problem prezadolženosti našega gospodarstva. Banke
               tukaj so imele prav posebno vlogo. Vemo, da smo že kmalu po osamosvojitvi se soočili
               z velikim problemom sanacije bank, ker so dajale denar podjetjem, ki ga kasneje nismo
               mogla vrniti. Se pravi, so morale podpisati. Podobno se godi tudi sedaj. Podjetja
               najemajo prevelike kredite, ki jih potem ne morejo vračati. In problem slabih
               kreditov se iz dneva v dan povečuje. Dejstvo je, če ne bomo uspeli sanirati pod hitro
               in na učinkovit način bančnega sistema in mu omogočiti za tiste aktivnosti, za katere
               je postavljen, potem nam ni izhoda. Banke imajo vedno več slabih terjatev. Nihče ne
               more ugotoviti koliko jih je še. Jaz vem, da je veliko podjetij, ki so  imela v preteklosti neomejen
               dostop do kreditov prihajajo v težave in tudi nekateri veliki sistemi se bodo
               pojavili, in veliki kreditojemalci se bodo pojavili med slabimi terjatvami. In tu ne
               vidim konca. Dokler se ne bo naredila temeljit in enkraten poseg, ki bo ločil iz
               bančnega sistema slabe terjatve, tu ni druge poti in jih prepustil nekomu, kateri se
               bo z njim lahko ukvarjal, poskusil čim bolj unovčiti zastave za te terjatve in
               iztržiti iz tega čim manj, to bo država naredila sama, banke pa naj bi se potem
               ukvarjale s kreditiranjem gospodarstva in to nekoliko drugače, kot do sedaj. Tukaj
               smo mi v celi zgodovini so vsi inštrumenti nadzora popolnoma popustili. Mi smo
               dovolili, da so banke dajale kredite, za katere se je v naprej vedelo, da jih ne bodo
               mogle vrniti. Obsegi kreditov kot so bili za te tajkunske odkupe podjetij, nekateri
               obsegi v nekaterih podjetjih, ki so brez potrebe prejemale ogromne kredite se je v
               naprej vedelo, da se ne bodo mogle vračati. Zato, na žalost, brez da rešimo ta
               problem slabih kreditov, in to hitro, na učinkovit način, tega nisem slišal v
               odgovoru, tukaj nimamo se kaj veliko pogovarjati, nimamo se kaj dogovarjati. Predvsem
               je bistveno to, da mi v Sloveniji enkrat za vselej zaustavimo odtekanje denarja preko
               podjetij, predvsem tistih v državnih<gap n="..."/><stage>/nerazumljivo./</stage> v zasebne žepe in preko bank.
               Dokler ne bomo ustavili tega, in izgleda da do sedaj še nihče ni tega ugotovil,
               koliko se tega v tej naši državi, to je naša rak rana, to je naš problem. Če tega ne
               bomo odpravili nam ne pomaga nobena varianta. Zmeraj slabši bomo in zmeraj bolj revni
               bomo. Ne bo delovnih mest. Ker nobeni davki ne bodo več dovolj veliki. Nobeno
               gospodarstvo ne more biti konkurenčno, če toliko denarja preko bank in državnih
               podjetij, v državni lasti, damo za razne politične elite, in to odkar obstoja
               Slovenija ta princip obstaja. In seveda ne dopustimo, da bi gospodarstvo delalo
               svoje, država se ukvarjala s svojim, banke s svojim delom. Dokler ne bomo ustavili
               tega<gap n="..."/> In nisem slišal od vas kaj mislite o Slovenskem državnem holdingu. Je eden od
               poskusov, da se z državnim premoženjem naredi en nadzor, da se ustvari ena drugačna
               slika, da se državno premoženje začne dajati prihodek, dobiček v državni proračun. In
               seveda to, brez da rešimo ta problem, da se ga izognemo, seveda, ne pomeni nismo
               prišli nikamor. Ta dva problema, ne glede na to katera vlada, koliko časa bo, če se
               ne bo soočila s tema dvema stvarema in zaprla ti dve luknji, kjer odhaja iz našega
               sistema brez potrebe toliko denarja, da smo že zelo visoko zadolženi, zelo slabe
               perspektive imamo za odpiranje novih delovnih mest, za razvoj. Vprašanje je bilo kako
               daleč, koliko se še lahko zadolžimo. Še imamo prostora, bi rekel, do nekaj še lahko.
               Vendar pozabiti, dajmo se zavedati tega, bolj ko smo zadolženi manj smo gospodar sami
               sebe. Vidite, kako hitre lahko postanejo te grožnje. Ko si enkrat dolžan je on
               gospodar. In tisti, ki si mu dolžan bo odločal o tem kaj te bo prisilil, da boš
               naredil, da boš lahko kredite vračal in od tega je odvisno kako boš živel naprej. </p>
               <p>Moje vprašanje je zelo enostavno, kako z upravljanjem državnih podjetij? Kako
               preprečiti ta stalni odliv denarja za elite preko bank in preko državnih podjetij in
               preko tistih podjetij, katera mogoče niti niso državna, ampak imajo pa  zelo neomejen dostop do kreditov,
               katere najemajo v taki višini, da jih kasneje ne morejo vračati, zelo slabo pa
               poslujejo, povzročajo prevelike stroške, zaradi teh svojih dodatnih obveznosti. Naša
               država bo morala enkrat, na žalost je na finančnem resorju to, da enkrat za vselej
               najdemo politično moč, da ne bomo, do sedaj je opazil to zadevo kaj se pri nas dogaja
               in kaj nam povzroča glavobol, zaenkrat je to opazil gospod Janša, nekoliko je opazil
               tudi gospod Šušteršič, opazil je to tudi naš predsednik gospod Pahor kaj se dogaja,
               da je to, če hočemo drugače, da je treba te stvari spremeniti. Zaenkrat še nisem
               videl, da bi katerikoli drugi resno bil pripravljen se odpovedati koritom in se
               prepustiti gospodarstvu gospodarstvo, ekonomiji ekonomijo, da se ukvarja s seboj,
               seveda ob racionalni javni porabi, ob strpnih sindikalnih gibanjih in raznoraznih
               stvareh. Skratka, če ne bomo rešili tega problema, potem nam nič ne pomaga, niti svet
               nam ne bo pomagal, ker nas bo pritisnil. Tukaj imamo zakone pripravljene. Tukaj se je
               pri sprejemu teh zakonov pokazalo, da so nekaterim hudo v napoto ti zakoni. Poskušali
               so vse načine, da se prepreči njihova izvedba, od veta, do poslanskih in vseh pobud,
               ker enostavno se je ugotovilo, da enostavno privilegije, če bi se zakoni dosledno
               izvajali, ne more več biti. In sedaj smo prišli tudi do poskusa nove vlade in vse
               skupaj, da se to ne bi zgodilo, pa na žalost se ravno to mora zgoditi. Nekdo bo moral
               jasno povedati, konec je tega, če hočemo naprej bodimo pošteni in naj bodo za vse
               enake možnosti, ne pa samo za nekatere. Manjkata mi ta dva odgovora, kako s hitro
               rešitvijo bank, koliko bodo stale. Na žalost, to so že stale, ta denar je že
               zapravljen. Treba ga bo prislužiti. Pri bankah bi morali povedati, vi ste iz bančnega
               sektorja, ne razumem tudi regulatorja našega, zakaj ne potegne tudi nekaterih drugih
               ukrepov pri sanaciji bank? Zmeraj je ista stvar. Po neki metodologiji je tiste, ki so
               A, B, C, D je treba toliko in toliko slabiti terjatev, s tem delati izgube v
               podjetju, seveda v bankah. Veliko je že oslabljenih teh slabih terjatev, so že
               upoštevane. Se pravi jih bo država kupila za toliko ceneje, ker drugače bi direktno
               dobiček povzročila bankam, ki jih peljejo. Ne razumem pa, nobenih ukrepov se do sedaj
               ni zgodilo nobenih od teh bank, noben lastnik, nihče<gap n="..."/> Vidi se, da je to čisti
               sistem, ki <q>"laufa"</q> pod okriljem in pod vodstvom nekoga, ki ga nihče od nas ne pozna,
               ne nadzira, da bi na primer v nek bančni sistem kot je Ljubljanska banka ali karkoli,
               zahteval izredno upravo, izredne ukrepe, sanacijo notranjo, znižanje stroškov za
               polovico, znižanje plač za polovico. Banka sama taka, cel sistem bi lahko namesto,
               kot porabi bančni sistem, na primer 700 milijonov evrov porabi za svoje stroške.
               Slišal sem, da so se, ne vem, ali v zadnjem letu in pol stroški za plače v finančnih
               inštitucijah dvignile iz 360 na 425 milijonov evrov. V času krize, ko bi morali biti
               na minimalni plači, če delajo izgubo, če tako slabo ravnajo. Nihče ne ukaže banki
               izredno upravo. Stečaja ne moremo narediti, če bi jaz rekel, naj gre v stečaj. Mi smo
               toliko vključeni, država, notri, da si ne moremo tega privoščiti. Mi držimo banko
               pokonci s svojimi depoziti, ki jih imamo notri in najemamo notri. Mi rešujemo to
               stvar. Banki se pa ne zgodi popolnoma nič. Norčujejo se vsi skupaj iz vsega tega. Pol
               preveč je zaposlenih, pol preveč stroškov imajo,  ne naredi se pa popolnoma nobene racionalizacije. Pol
               slabih terjatev bi morale na dolgi rok banke same pokriti iz svojih bodočih
               rezultatov, prihraniti pri poslovanju. Skratka, toliko, da ne bom predolg. Hvala
               lepa.</p>
            </sp>
            <sp xml:id="SDT6-OZFIMP-nujna-49-2013-03-19.sp7">

               <speaker>PREDSEDNICA PATRICIJA ŠULIN:</speaker>

               <p>Hvala lepa.</p>
               <p>Še gospa Romana Tomc, potem bo pa kandidat odgovoril na prvi sklop vprašanj.</p>
            </sp>
            <sp xml:id="SDT6-OZFIMP-nujna-49-2013-03-19.sp8">

               <speaker>ROMANA TOMC (PS SDS):</speaker>

               <p>Hvala lepa za besedo, gospa predsednica.</p>
               <p>Lep pozdrav dr. Čuferju tudi z moje strani! Seveda najprej čestitke za pogum, da ste
               se odločili sprejeti tako zahteven izziv, kot je vodenje Ministrstva za finance v tej
               situaciji.</p>
               <p>Vaša predstavitev je bila v delu, kjer ste analizirali stanje, ki ga imamo v
               gospodarstvu, pa tudi v bančnem sistemu in tudi sicer nasploh, povsem korektna in na
               mestu. In moram reči, da najbrž ni med nami nikogar, ki se z vami ne bi skoraj v
               celoti strinjal. Pa vendar smo v tem letu že kar nekajkrat diskutirali o vseh teh
               problemih, ki ste jih vi danes omenili, kot da so pravzaprav nekaj novega, da smo se
               včeraj oziroma danes zbudili v nov dan in se znašli v tej situaciji. To ni nič
               novega, to seveda vemo že dolgo časa, zanima pa nas vaš pogled na to, kako boste
               probleme, ki ste jih sami omenili, tudi reševali. Tu pa pogrešam v vaši predstavitvi
               kakšne konkretne odgovore, ki bi dali zadovoljiv odgovor na vprašanje, ki se začenja
               s <q>"kako"</q>, ne kaj je v našem gospodarstvu in bančnem sistemu narobe, ampak kako bomo
               te zadeve reševali.</p>
               <p>Nekaj, kar me je najprej zmotilo, pa bom potem šla bolj po področjih. Predvsem me je
               zmotilo to, da ste vsakokrat, ko ste vsaj nakazali, v katero smer naj bi šle nekatere
               rešitve, pustili popolnoma odprto vprašanje časovne dimenzije. Kdaj naj bi bili ti
               ukrepi, ki so nujni takoj zdaj, ki so bili nujni včeraj, ki so se nekateri že začeli,
               kdaj bodo tudi dejansko dali kakšne rezultate v praksi. Večkrat ste omenili, da je
               treba še dodatno analizirati stanje, proučiti, katere rešitve bi bile najboljše,
               predvsem v tistem delu, kjer ste omenjali potrebo po prestrukturiranju podjetij
               skupaj s prestrukturiranjem bank oziroma s sanacijo bank. Meni je všeč, da ste ta dva
               problema, slabe strukturne naravnanosti naših podjetij in težav, ki jih imajo s
               financiranjem, postavili ob bok težavam v banki. Ampak upam, da s tem niste želeli
               zmanjšati pomena težav, ki jih imamo v bančnem sektorju. Seveda, to bi bilo močno
               narobe, ker vsi se zavedamo, da je treba najprej takoj in urgentno reševati bančni
               sistem. Niste dali odgovora na vprašanje, na kakšen način boste to naredili, ampak iz
               vaše prezentacije sem nekako sama zaključila, pa me popravite, če sem narobe
               razumela, da ste opustili idejo o slabi banki, na način, kot je bila plasirana
               oziroma kot jo je predstavila Vlada Janeza Janše. To sem razbrala iz vaše
               predstavitve.</p>
               <p>Druga zadeva, na katero bi opozorila. V delu, kjer ste opisovali stanje v
               gospodarstvu, ste omenjali časovno komponento, do kdaj se morajo prestrukturirati
               podjetja. In sicer do trenutka, ko naj bi ECB začela dvigovati obrestno mero, kar bi
               imelo tudi zelo  slabe
               posledice v našem gospodarstvu. Naj pa ob tem vseeno spomnim, da je, ne Vlada Janeza
               Janše, ampak še ena Vlada prej, se pravi, že skoraj štiri leta nazaj, ta država
               namenila za prestrukturiranje gospodarstva - samo en znesek bom omenila - več kot 200
               milijonov evrov direktnega denarja v gospodarstvo, z namenom, da se podjetja
               prestrukturirajo v času, ko nimajo dovolj naročil in ko so njihovi zaposleni na
               čakanju. Rezultat tega ukrepa, ki je bil seveda mišljen dobro in ki so ga izvedle
               tudi druge države, recimo, Nemčija, in mi smo jo posnemali, rezultati so bili v
               Nemčiji dobri, ideja je bila dobra. Ampak kaj se je zgodilo pri nas: denar je bil
               porabljen in podjetja se niso prestrukturirala; ko so ta denar porabila, so bila
               točno v enaki situaciji, kot so bila na začetku. Torej je treba biti pri tem
               prestrukturiranju - in zelo bi me zanimalo, katera so tista podjetja, ki jih je
               izbrala Banka Slovenije, 130 podjetij, ki naj bi jim nudili posebno pomoč -, seveda
               je treba biti pri tem izredno previden, da ne bomo spet zapravljali denarja po
               nepotrebnem.</p>
               <p>Na področju, kjer ste omenjali tako imenovano potrebo po <q>"policy mix"</q>, ste se
               izrazili in govorili o ekspanzivni denarni politiki in restriktivni fiskalni
               politiki. In sem iz vaših odgovorov razbrala, da nam napovedujete dodatno
               zadolževanje. In prosim, da v tem delu malce bolje pojasnite, ali sem to razumela
               pravilno, kajti z ekspanzivno denarno politiko, verjamem, da je mišljeno ravno to.
               Seveda se strinjam, da imajo mnoge države višji javni dolg, kot ga ima Slovenija.
               Glejte, če pogledamo Japonsko, smo še daleč za njimi, ampak smo daleč za njimi tudi v
               čem drugem. Tako da je treba te ekonomske politike, ko se primerjamo z drugimi
               državami, uravnotežiti na vseh področjih.</p>
               <p>Veseli me, da ste omenili, da se zavzemate za nižji javni dolg, če sem prav razumela,
               ne za povišanje. Ampak to na drugi strani pomeni zmanjšanje porabe in znižanje
               odhodkov državnega proračuna. Znižanje odhodkov državnega proračuna pa za vse tiste,
               ki vemo, kako so odhodki državnega proračuna strukturirani, pomeni, da boste bistveno
               znižali maso plač v javnem sektorju ali pa boste znižali transferje posameznikom in
               gospodinjstvom. Kajti sredstva za plače javnih uslužbencev in transferji, ki jih
               država namenja posameznikom ali gospodinjstvom, od pokojnin do socialnih izdatkov in
               vsega, kar sem sodi, predstavljajo največji in edino pomemben del proračuna, in edino
               ta del je seveda še mogoče na nek način zniževati. Strinjam se pa tudi s tem, da ste
               napovedali racionalizacijo poslovanja v javnem sektorju, to pa vedno daje kakšne
               finančne učinke, ampak ti učinki so, na žalost, daleč premajhni, da bi lahko imeli
               kakršenkoli vpliv na zmanjšanje odhodkov proračuna. Torej, treba bo poseči v maso
               plač, treba bo poseči v transferje, in bi seveda tudi tu potrebovala vaš
               komentar.</p>
               <p>Še ena opazka v zvezi z vašo prezentacijo, potem se bom pa malce ukvarjala z vašim
               programom, ki ste ga zapisali v koalicijski pogodbi. Rekli ste, da se ukrepi ne
               vidijo takoj. Da se pokažejo z nekim zamikom, da pridejo čez leto ali dve ali pa
                   v nekem daljšem časovnem
               obdobju. Poglejte, pred enim letom je Vlada Janeza Janše sprejela mnogo ukrepov za
               spodbude gospodarstvu, za sanacijo razmer v Sloveniji v kakršnih smo bili in seveda
               prihajajo rezultati. In vi ste tukaj sami povedali tisto, kar mi vseskozi poudarjamo,
               da bodo ti rezultati od vseh ukrepov, ki jih je bilo ogromno in ki jih je moja
               kolegica tudi konkretno omenila prišli, bodo prišli ali v tem letu ali v naslednjem
               letu.</p>
               <p>Če zdaj preidem še na to, kar ste zapisali v vaši koalicijski pogodbi oziroma
               dogovoru z ostalimi strankami s katerimi boste v koaliciji, najprej neko splošno
               opažanje. Področje, ki je tako zelo pomembno, kot so finance, od katerega je
               pravzaprav skoraj vse odvisno, ki zahteva takojšnje in korenite ukrepe, ste spravili
               na dobre pol strani v šest alinej. Jaz mislim, da je to zares, kaj bi rekla, kar
               plaši nas malo. Ali ste to naredili zato, ker ne poznate rešitev ali ste to naredili
               zato, ker rešitve poznate pa jih ne želite predstaviti. Ne ena ne druga možnost nista
               dobri oziroma obeh možnosti nas je lahko strah. Vas pa imamo seveda danes tukaj, da
               nam boste sami obrazložili kakšne podrobnosti ali pa bolj konkretne odgovore, ki se
               kar porajajo ko beremo to, kar je tu zapisano. Jaz ne vem ali ste vi sami sodelovali
               pri formiranju tega teksta ali ne. To me pravzaprav niti ne zanima. Ste kandidat za
               ministra in če drugega ne, me zanima vaše osebno mnenje oziroma mnenje bodočega
               finančnega ministra glede teh napovedanih rešitev.</p>
               <p>In če gremo kar po vrsti, ker jih ni veliko, bomo šli najbrž zelo hitro skozi. Prva
               alineja se dotika nečesa kar sem že omenjala, to je mase plač v javnem sektorju.
               Prosim za vaš konkreten odgovor, v katerih, bom rekla, mejah se mislite gibati
               oziroma kakšna bodo vaša začetna pogajalska izhodišča, ker napovedujete da se bo masa
               plač znižala toliko, kolikor se boste uspeli uskladiti s socialnimi partnerji. Neko
               izhodišče pa boste morali postaviti. Neko izhodišče je bilo postavljeno tudi že zdaj
               pri pripravi proračuna. In me zanima katero je to vaše, kakšno bo to vaše izhodišče.
               Glede sanacije bančnega sistema seveda ostaja vse odprto, nobenih odgovorov nismo
               dobili. Kolega Starman vas je to že konkretno spraševal, jaz še enkrat sprašujem,
               najbrž bo še kdo vprašal. Ampak, tukaj za razliko od tega kar ste nam vi povedali,
               piše, da bo zakon, ki je bil sprejet, dopolnjen. Dopolnjen pa bo v skladu s potrebami
               prakse in stališči stroke. Mene zanima kaj pomenijo potrebe prakse, na katero prakso
               se tu sklicujete in na katero stroko se tu sklicujete. Stroka je v Sloveniji
               razdeljena glede tega na kakšen način naj se rešuje bančni sistem, kot pa vem, je
               stroka, če lahko temu tako rečemo, evropskim institucijam zelo poenotena in podpira
               način reševanja oziroma sanacijo bank, kot je bila predstavljena s strani vlade
               Janeza Janše. Torej, kako bo dopolnjen ta zakon?</p>
               <p>Naslednja alineja je, da boste naredili nekaj ukrepov na prihodkovni strani
               proračuna. Zmanjšali boste sivo ekonomijo, kako. Boste ponovno poskušali uveljaviti
               zakon, ki je padel na referendumu  ali boste okrepili nadzor in kakšne prihodke si iz tega naslova
               obetate. In tukaj ne nepomembno vprašanje, predvsem za vse prebivalce Slovenije.
               Napovedujete potencialno dvig davka na dodano vrednost. Dvig davka na dodano vrednost
               za ljudi ne pomeni nič dobrega, pomeni zmanjšanje kupne moči in prinaša zelo omejene
               učinke na prihodkovni strani v proračunu. Dvig za 1% točko pomeni približno 120
               milijonov evrov novega denarja v proračun, seveda ob predpostavki da poraba ostane
               nespremenjena, da se ne zmanjša. Posredno pa so ti učinki najbrž še manjši. Torej,
               ali boste izkoristili to možnost dviga DDV ali ne in ker tu piše, da bo ukrep
               začasen, če boste to možnost izkoristili, kaj pomeni začasen. Jaz, najbrž,
               predvidevam, da ne morete dati odgovora na to ali bo to do decembra 2015, ampak neko
               spremenljivko recimo dokler ne bo gospodarska rast takšna in takšna. Treba je, če
               napišete, da je začasen ukrep, povedati koliko časa bo ta začasnost trajala. Glede
               sprejetja rebalansa državnega proračuna, dejstvo je, da boste najbrž vložili
               rebalans. Zanima me kakšen primanjkljaj boste načrtovali oziroma kakšnega imate v
               mislih v tem trenutku. To so ene takšne, bom rekla, grobe, ampak zelo pomembni
               elementi, ki jih bodoči finančni minister mora vedeti takoj.</p>
               <p>Glede spremembe zakona o slovenskem državnem holdingu bi tudi seveda od vas
               pričakovali malo več pojasnil. Bom pa sama tukaj v tem delu se samo pri prodaji, pri
               prodaji ene večje gospodarske družbe v državni lasti, ki jo napovedujete v tej
               koalicijski pogodbi, jaz verjamem, da če vas vprašam katera bo to, ne morete v tem
               hipu povedati, ampak me zanima nekaj drugega. Prihodki od prodaje in razpolaganja se
               namenijo za pomoč in spodbude gospodarstvu. Jaz sem prepričana, da poznate določbe
               zakona o slovenskem državnem holdingu, ki veljajo. In v tem zakonu je tudi zelo jasno
               zapisano, da se del dohodkov od prodaje premoženja, ki je v lasti SDH nameni za
               pokojnine. To je bil dogovor, ki smo ga v prejšnji koaliciji dogovorili med vsemi
               koalicijskimi partnerji in je bil široko podprt. Tukaj ste očitno na to pozabili ali
               spregledali. In me zanima, ali bo kupnina od prodaje te, katerekoli že večje
               gospodarske družbe, del kupnine namenjen tudi za pokojnine ali ne. Včeraj smo
               poslušali vašega kolega za ministra gospoda Stepišnika, ki je prav tako zelo dobro
               opisal razmere v gospodarstvu v katerih smo in smo se vsi strinjali, da te razmere
               niso dobre, ampak v svojem programu je tudi bilo zelo malo konkretnih odgovorov kako
               bomo to stanje izboljšali. Je pa omenil oziroma tudi v programu je ena možnost, in
               mislim da je povezana z vašim področjem in bi prosila za konkreten odgovor, kaj
               mislite in kakšno je vaše stališče do dokapitalizacije posebne družbe za podjetniško
               svetovanje, ki jo dajete kot opcijo glede upravljanja državnega premoženja in kakšna
               je ta opcija v povezavi z opcijo slovenskega državnega holdinga.</p>
               <p>Jaz bom na tem mestu končala s konkretnimi vprašanji, pa se bom še vključila v drugem
               krogu, ker mislim, da je to res zelo pomembno področje. Ampak, vseeno za zaključek še
               ena misel. Tako, kot smo včeraj poslušali gospoda mag. Stepišnika, in bomo danes
               poslušali  še eno zelo
               pomembno področje, delo in sociala. Vsepovsod se napovedujejo razne olajšave, novi
               transferji, nova sredstva za podjetja, za ljudi. Kako vi kot finančni minister
               ocenjujete na splošno vso to koalicijsko pogodbo, ker če ste jo pozorno prebrali,
               potem boste videli, da so vam naložili kolegi zelo, zelo veliko breme in da boste
               morali na široko odpreti denarnico, če boste želeli vse te njihove obljube tudi
               uresničiti. Hvala lepa.</p>
            </sp>
            <sp xml:id="SDT6-OZFIMP-nujna-49-2013-03-19.sp9">

               <speaker>PREDSEDNICA PATRICIJA ŠULIN:</speaker>

               <p>Hvala lepa.</p>
               <p>Zdaj dajem besedo kandidatu, da odgovori na zastavljena vprašanja. Izvolite, dr.
               Čufer.</p>
            </sp>
            <sp xml:id="SDT6-OZFIMP-nujna-49-2013-03-19.sp10">

               <speaker>DR. UROŠ ČUFER:</speaker>

               <p>Najlepša hvala za vprašanja. Naj grem kar po vrsti.</p>
               <p>Gospa Petavar Dobovšek. Slaba banka je nekaj, kjer sem imel priložnost malo bolje
               sodelovati v času nastajanja te zgodbe. Tisto, kar mene pri slabi banki, če jo
               pogledamo, ste rekli, da mislite, da smo jo odpisali - ne, vsaj jaz ne. Vsekakor
               slaba banka bo, mislim pa, da se bistveno preveč pričakuje od slabe banke, kaj slaba
               banka dejansko lahko naredi. Tisto, kar me tudi skrbi, ker v zakonu za stabilnost, s
               tistim dolgim naslovom, ki govori po domače o slabi banki, je tudi lociranega kar
               nekaj denarja, ki se ga lahko uporabi za odkup terjatev in potem za dokapitalizacijo
               bank. Tisto, kar me skrbi, je, da bi zelo veliko denarja porabili za sanacijo bank,
               pa bi ga potem zmanjkalo za sanacijo podjetij. Tako da tu mislim, da je treba
               pogledati to zadevo s premislekom, kako to narediti.</p>
               <p>Pri slabi banki - naj razložim, zakaj mislim, da se mogoče preveč pričakuje od nje.
               Cilji slabe banke niso bili nikjer zelo jasno napisani. Dejansko pa skozi debato,
               pogovore, različne prezentacije se da identificirati, da so bili pravzaprav zadaj
               trije cilji. Prvi cilj je bilo očiščenje bančnih bilanc, z namenom, da se lahko banke
               proda. Drugi cilj je bil zagon gospodarstva in tretji cilj je bil tisti, mogoče malo
               politični, ki je omogočal preganjanje slabe prakse in odgovornih v bankah in
               podjetjih. Mislim, da s to rešitvijo slabe banke nobeden od teh treh ciljev ne more
               biti zares dosežen in bi se lahko izkazali kot relativno neučinkovit instrument.
               Sicer mislim, da je potreben, da ga bomo potrebovali, vendar pa mogoče v nekoliko
               spremenjeni obliki.</p>
               <p>Pa če začnem od zadaj. Slaba banka kot instrument preganjanja odgovornih. S tem se
               popolnoma strinjam. Mogoče še veliko bolj, kot si mislite, ravno zaradi tega, ker
               prihajam iz NLB. Ker marsikoga v banki moti neka solidarnost, ki se jo pričakuje, da
               vsi, ki smo iz NLB, smo neke vrste lopovi, krivci. V NLB je pa 3.500 zaposlenih in
               velika večina nima zveze s tem. Tako da smo mogoče bankirji bolj, kot si mislite,
               zainteresirani, da ni neke lažne solidarnosti med bankirji in da se to stvar
               razčisti. Se mi zdi pa popolnoma absurdno, da je treba terjatve od banke odkupiti, da
               lahko preiskuješ. Tu je treba biti, ne glede na to, ali so terjatve odkupljene ali
               niso odkupljene, ali je stvar dokapitalizirana ali ni dokapitalizirana ali katerikoli
               drug instrument se uporabi. Denar je bil že porabljen, kar pomeni, da ni potrebe, da
               država še dodatno plača, da lahko nekaj preiskuje. Tu se mi zdi res nek čuden
               paradoks in to je pravzaprav ohromilo celotno debato v Sloveniji, da se marsikdo ni
               vključeval v celotno debato okrog slabe banke in kaj je najprimernejša oblika
               reševanja gospodarstva, ker bilo je takoj označeno, da kdor je bil proti slabi banki,
               je bil za zaščito krivcev. Tudi jaz se nisem zaradi tega nikoli bolj glasno oglašal.
               Pa mislim, da slaba banka je lahko zanimiva rešitev, ampak bi morala biti malo
               drugačna. To je mogoče prva stvar. In kako to rešiti? Tu gre  za dve stroki. Ena je stroka ekonomije in ni
               razloga, da bi bila ekonomska rešitev in javne finance neke vrste talec odkrivanja
               peščice odgovornih. In na drugi strani imamo kriminaliste kot njihovo stroko, ki, če
               je problem odkrivanja odgovornosti drugačen od ostalih zadev, s katerimi so se
               ukvarjali večinoma v preteklosti, da je to teže narediti in da rabijo dodatna
               pooblastila, drugačna pooblastila, drugačne resurse, potem je treba te resurse dati,
               ne čakati na slabo banko in tiste rešitve, ki so v zakonu o slabi banki, čim prej
               implementirati tudi v druge rešitve. To sem jaz zagovarjal ves čas in tudi mislim, da
               v prihodnosti odkrivanje odgovornosti ne sme biti vezano na to, katero terjatev se
               odkupi.</p>
               <p>Naslednja točka, zakaj mislim, da je slabost slabe banke, in zakaj mislim, da se od
               nje pričakuje preveč, je prenos terjatev iz banke, zaradi tega, da se da banko ali
               banke prodati. To je nekaj, kar se običajno naredi, ko se neko banko prodaja, ko
               pride kupec ali pa več kupcev, ki naredijo skrbni pregled, pogledajo, katere terjatve
               imajo, in potem rečejo, mi plačamo za to banko toliko in toliko, vendar pa ne želimo
               kupiti te pa te pa te terjatve. In takrat se določi, katere terjatve se prenese na
               slabo banko oziroma na katerokoli drugo družbo, ki se imenuje slaba banka, in katerih
               ne. In to je dogovor med dvema lastnikoma. Mi nimamo kupca. Vse kaže, kot jaz vidim
               glede na situacijo v gospodarstvu, prezadolženost podjetij, si ne predstavljam, da se
               bo kakšen racionalen kupec v zelo kratkem času našel, da bo prišel ponudit denar za
               tako depresivno sliko, kot jo imamo v gospodarstvu. In prenašanje terjatev iz bank na
               zalogo, zaradi tega, da bo mogoče enkrat nekdo kupil, ni najbolj logično dejanje.</p>
               <p>Tretja stvar, ali lahko od slabe banke pričakujemo, da bo zagnala gospodarstvo. Jaz
               mislim, da je lahko zelo pomemben element pri odpravljanju kreditnega krča na strani
               ponudbe kreditov pri bankah, da pa to ni dovolj za zagon gospodarstva. Te ukrepe je
               treba dopolniti z ukrepi razdolžitve podjetij. Jaz nisem nič govoril o tem, kako to
               institucionalno umestiti, ali bi tudi te ukrepe lahko vodila slaba banka, ali bi bil
               del ukrepov prenesenih na SDH, ali bi se ti vodili izven katerekoli institucionalne
               ureditve. Moram povedati, da moram pogledati še marsikatero drugo stvar, preden bi
               lahko neko rešitev predlagal. Ampak daleč od tega, da bi izključeval, da bi to lahko
               bila slaba banka.</p>
               <p>Tako da če bi se v času nastajanja slabe banke mogoče malo več lahko pogovarjali tudi
               odkrito in odprto, bi mogoče tudi rešitev bila malenkost drugačna. In tista pobuda,
               ki je tudi nastala med Banko Slovenije in Združenjem bank Slovenije, je pravzaprav
               nastala kot vzporedna pobuda, ki že nakazuje smer, s čim je treba vso stvar
               dopolniti.</p>
               <p>Če smem vmes še o tem časovnem vidiku, časovni dimenziji, kar ste me vprašali, gospa
               Tomc. Prišli smo šele do pravnega okvira slabe banke. Operativni vidik delovanja
               slabe banke je še popolnoma nerazdelan. Res, da so bili imenovani izvršni direktorji,
               ampak izvršni direktorji, celotna logistika, podpora temu, vse to je zelo velik
               zalogaj, ki traja - v drugih državah je trajalo leto, celo več. Tako da je slaba
               banka in čakanje na rešitev skozi slabo banko mogoče eden tistih vidikov, ki ravno
               tako zavirajo vso zadevo. In bi bilo smiselno kakšen projekt izpeljati tudi mimo
               institucionalnega okvira. Ne vem, sam od sebe se ponuja ta trenutek Cimos, ki je že
               nekaj časa odprt in se ne reši. Ni treba zelo veliko stvari narediti  in ni treba da čaka pol leta, da
               bo slaba banka dobila vse elemente, ki jih pravzaprav potrebuje in se ga skozi to
               reši.</p>
               <p>Tako da daleč od tega, da bi bila odpisana, ni pa še nekaj kar je treba pravzaprav
               dodelati in mislim, da ni treba počakati, da je celoten projekt popolnoma zaključen,
               da ne bi mogli začeti reagirati.</p>
               <p>To tudi omogoča, da se sproti naučimo na kakšni napaki, ki jo delamo in jo bomo
               pravzaprav naredili. Tudi jaz nisem popolnoma prepričan, da vse kar govorim bo točno
               tako izgledalo ali pa kakor si predstavljam, saj verjetno manj povem, kakor si
               predstavljam.</p>
               <p>Toliko mogoče na temo slabe banke, saj če bo še kakšno vprašanje lahko še kakšno
               zadevo.</p>
               <p>Kar se tiče potem javnih financ in pa roka za stabilizacijo javnih financ, tukaj se
               počutim malo kot na izpitu ampak kljub temu, če se že igramo to vlogo, verjetno
               sem.</p>
               <p>V bistvu kazen je v višini 0,2% bruto družbenega proizvoda in rok je pravzaprav
               naslednje leto za uresničitev tega, vendar pa stvar ni tako preprosta. Mislim, da si
               Evropa, bom rekel konkretno, evropska komisija, vedno bolj zavedata pravzaprav v
               Sloveniji ni samo problem finančne discipline, stabiliziranja ali pa zategovanja pasu
               in tega, da pravzaprav nebi hoteli narediti določene ukrepe.</p>
               <p>Vedno bolj se komisija, pa tudi druge inštitucije, kot je ECB in AMF zavedajo, da
               pravzaprav ima Slovenija malo globlji problem. Pravzaprav lahko začne zniževati zelo
               agresivno konsolidacijo javnih financ, če monetarna politika dela. Pri njih je zavest
               koordinacije ekonomskih politik in razumevanju tega zelo dobro in sem prepričan, da
               bo to odprlo tudi kakšno debato o roku kaj, kako, zakaj. Ne vem kakšen bo izplen tega
               in kako bo ta stvar šla ampak komisija, saj toliko kolikor sem jaz z njimi imel
               sodelovanje, imajo pravila, se jih želijo držati, nimajo pa izključenih možganov. Se
               pravi upošteva nek <gap n="..."/><stage>/nerazumljivo/</stage><gap n="..."/> in jaz na ta <gap n="..."/><stage>/nerazumljivo/</stage><gap n="..."/>
               računam.</p>
               <p>Mogoče, gospod Starman, kar se tiče vprašanja, ki ste ga postavili in bi ga povezal z
               enim projektom, ki smo ga delali v Ljubljanski banki oziroma še zdaj teče, je samo
               restrukturiranje banke. Eno od elementov, ki jo pravzaprav evropska komisija zahteva,
               ne samo v NLB-ju ampak tudi vseh slovenskih primerih, ima dvom v našo korporativno
               upravljanje. Ali dejansko korporativno upravljanje v Sloveniji teče tako, kot bi
               moglo in komisija se sprašuje kakšne zaveze lahko postavi Sloveniji za korporativno
               upravljanje, da se to pravzaprav izboljša.</p>
               <p>Mi smo, ko smo se na to pripravljali, smo pravzaprav naredili katalog vseh zavez na
               področju korporativnega opravljanja, ki so ga katerekoli banke v Evropi dale
               komisijam, kako to izboljšati. Tisto kar je bilo zelo bizarno je nam prišlo, da je
               95% tega vse že predpisano v zakonih, samo izvaja se ne. Ali se pa izvaja na papirju,
               pa potem malo drugače.</p>
               <p>Tako da mislim, da papirnatega tigra že imamo, kako to pravzaprav implementirati in
               kako to tudi narediti, da se bo spoštovalo je večji, težji zalogaj ampak mislim, da
               je zelo podoben odgovor, kot je bil pri slabi banki. Odstope, odklone od tega je
               treba sankcionirati. Če sem prej govoril o kriminalistih, odtekanja denarja elitam,
               kot ste prej se imenovali, je zadeva za kar so oni pooblaščeni, da pravzaprav
               naredijo in če jim manjka kakršnokoli ustrezno orodje, resursi, zakonska podlaga, vam
               predlagam, da to pogledamo in dopolnimo in da pač so tudi ta stroka tukaj pravzaprav
               učinkovita.</p>
               <p>Gospa Tomc, vi ste me potem vprašali še cel kup stvari. Zelo specifičnih in
               detajlnih. Super vprašanja 
               Upam, da se bom lahko čez kakšne dva, tri mesece z vami pogovarjal bistveno bolj
               oborožen s podatki z razumevanjem tega in pa podrobnejšimi številkami in da vam bom
               potem naslednjič na marsikatero od teh vprašanj zelo detajlno odgovoril nazaj in
               upam, da me boste takrat vprašali čim več stvari. Hvala.</p>
            </sp>
            <sp xml:id="SDT6-OZFIMP-nujna-49-2013-03-19.sp11">

               <speaker>PREDSEDNICA PATRICIJA ŠULIN:</speaker>

               <p>Hvala lepa za te odgovore. Prehajamo na drugi krog vprašanj. V tem krogu bodo
               vprašanja postavljali gospod Rado Likar, Saša Ciplar in Marija Plevčak. Prvemu dajem
               besedo gospodu Radu Likarju, izvolite.</p>
            </sp>
            <sp xml:id="SDT6-OZFIMP-nujna-49-2013-03-19.sp12">

               <speaker>RADO LIKAR (PS SDS):</speaker>

               <p>Hvala lepa za besedo gospa predsednica, lep pozdrav vsem prisotnim, posebej še
               kandidatu za finančnega ministra, dr. Urošu Čuferju.</p>
               <p>Zagotovo je finančni minister drugi mož v vladni ekipi in dejstvo, da ste javnosti
               relativno nepoznani je to lahko poleg mogoče kakšnih negativnih učinkov, ima lahko to
               tudi pozitivni učinek.</p>
               <p>Tudi vaš življenjepis je skop, podobno, kot je skop in kratko tudi to področje financ
               v koalicijski pogodbi ampak dobili boste priložnost in rezultat vašega dela bo merilo
               uspešnosti na koncu vašega obdobja oziroma ob koncu mandata.</p>
               <p>Glede zadolževanja ste povedali kakšno je vaše stališče, ste bolj konservativen
               oziroma niste za previsoko zadolževanje in ugotovili ste pravilno, da imamo še nekaj
               manevrskega prostora, vendar pa je moje mnenje, da če se nameravamo še zadolžiti, če
               nam bodo posodili, se je potrebno zadolžiti za nove investicije oziroma za to, da nam
               bo potem ta vložek se tudi vračal. Ne pa da bi se zadolžili za, jaz rečem počitnice,
               saj se razumemo kaj je s tem mišljeno.</p>
               <p>V zvezi s tem zadolževanjem in glede vašega pogleda na to me zanima vaš odnos oziroma
               vaše stališče do vpisa fiskalnega pravila, ki ga je pripravila vlada Janeza Janše in
               ki sledi zgledom Švice in Nemčije, kjer so podobna ustavna določila v preteklosti že
               sprejeli in s katerimi bi Slovenija vzpostavila okvir za zagotavljanje vzdržnih
               financ in poskrbela za ciklične učinke in zagotovila neodvisen fiskalni nadzor nad
               proračunom in pa njihovim sprejemom. To je eno.</p>
               <p>Mogoče pa še en komentar, ki ste ga na vaše izvajanje sedaj pred menoj, ko ste
               govorili o slabi banki mislim, da to ni bil prvi namen ali pa glavni namen tega, da
               se ugotovi kdo je odgovoren za to ampak da se banke očisti teh slabih terjatev, da
               lahko v bodoče opravljajo svoje delo in svoje poslanstvo, za kar so banke tudi
               namenjene.</p>
               <p>In verjetno ta odgovornost posameznikov za ta dejanja, ki so se dogajala v
               preteklosti, bodo najbrž prihajala sama po sebi na plan, ni pa to tisto edino kar
               mogoče na zunaj zdaj izgleda, da se išče te krivce. Verjetno pa za analizo in za
               strategijo za naprej verjetno je potrebno tudi to ugotoviti, kajti sicer se bo zadeva
               ponavljala, tako kot je omenil kolega  Starman, bilo je že na začetku devetdesetih let, je bila sanacija
               bank, sedaj se je zadeva ponovila in možno je, da bi se to tudi ponavljalo tako da
               mislim, da je to ta prvotni pomen. Hvala lepa za odgovor in srečno in uspešno.</p>
            </sp>
            <sp xml:id="SDT6-OZFIMP-nujna-49-2013-03-19.sp13">

               <speaker>PREDSEDNICA PATRICIJA ŠULIN:</speaker>

               <p>Hvala lepa. Gospod Saša Ciglar, izvolite.</p>
            </sp>
            <sp xml:id="SDT6-OZFIMP-nujna-49-2013-03-19.sp14">

               <speaker>SAŠA CIGLAR (PS SDS):</speaker>

               <p>Hvala lepa spoštovana predsednica. Spoštovani kandidat za finančnega ministra, dr.
               Uroš Čufar, lepo pozdravljen. Kolegice, kolegi lep pozdrav.</p>
               <p>Veseli me, da danes skupaj sedite že s kandidatom za gospodarskega ministra, ki bosta
               morala sodelovati zelo tesno in upam, da vama bo tudi uspelo vaše zastavljene cilje
               uresničiti.</p>
               <p>Zdi se mi, da ste od vseh ministrskih kandidatov tisti, ki imate po mojem mnenju
               najbolj neugodno začetno izhodišče, ker niste bili prva izbira mandatarke ampak ste
               bili preko medijev v javnosti predstavljeni kot rezervna rešitev ali izhod v sili,
               zato vam seveda čestitam za vaš pogum še posebej.</p>
               <p>Tako kot je rekel že kolega Likar, bi tudi povedal, da ste v javnosti bili do zdaj v
               bistvu neznana oseba in mislim, da bi tudi bilo pravično, da nam in javnosti malo
               predstavite vaše dosedanje izkušnje, vašo kariero, ker se mi zdi zelo pomembno, da
               vemo kje ste si izbrali prakso.</p>
               <p>Gospa Romana Tomc je že vprašala, pa ni dobila odgovora, zato bom še enkrat mogoče
               jaz izpostavil vprašanje kar se tiče dviga DDV, ki je sicer naveden kot trajni
               ukrep.</p>
               <p>Govorili ste mislim, da o ukrepih, na strani potrošnje in predvidevam, da je tudi
               dvig DDV eden takih ukrepov.</p>
               <p>Kot prvo ime vemo iz izkušenj marsikatere evropske države, da je dvig DDV-ja v zelo
               kratkem časovnem obdobju dvigne prihodke na prihodkovni strani v proračunu, kmalu
               potem pa se ta prihodek lahko tudi zniža kar spet predstavlja primanjkljaj na
               prihodkovni strani.</p>
               <p>Vidim pa neko kontradiktatornost v tem ukrepu in sicer ste precej tudi govorili
               oziroma predstavljate program borba proti sivi ekonomiji. Mislim, da je dvig DDV-ja
               ravno nekaj, ki spodbuja sivo ekonomijo in bi vas tudi tukaj prosil za vaše
               stališče.</p>
               <p>Potem ste prej govorili o prebivalstvu, ki je hvala bogu še podpovprečno zadolženo v
               Sloveniji. Tudi ste rekli, da želja kako bi se zadolževali, mislim, da to ni
               vprašanje želja ampak vprašanje stroke, ki mora jasno povedati koliko se lahko in
               koliko se ne smemo, koliko smo sposobni in kakšno je vzdržno stanje. To mislim, da
               potem ni vprašanje ampak to je odgovor stroke.</p>
               <p>Kar me pa zanima konkretno pri odpravljanju kreditnega krča kar se tiče prebivalstva
               recimo.</p>
               <p>Prebivalstvu se v tej situaciji zagotovo ne bo zadolževalo oziroma zakreditiralo
               enostavno, ker nimajo delovnih mest, nimajo služb, če pa že imajo pa je zadeva precej
               negotova. Tisti, ki pa želi zadolževati, zakreditirati pa raje gre v tujino, ker so
               tam boljši pogoji.</p>
               <p>Torej zanima me kakšni bodo vaši koraki oziroma ukrepi, da boste naredili naše
               slovenske banke bolj konkurenčne, da bodo naši ljudje se zadolževali raje doma, kot v
               tujini.</p>
               <p>Tudi to mi je bila zanimiva izjava in sicer govorili ste o investicijah, o iskanju
               novih trgov za gospodarstvo. Tukaj me seveda zanima na kakšen način mislite vi
               pomagati gospodarstvu, da bo lahko prišlo na nove trge. Hvala. Toliko zaenkrat iz
               moje strani.</p>
            </sp>
            <sp xml:id="SDT6-OZFIMP-nujna-49-2013-03-19.sp15">

               <speaker>PREDSEDNICA PATRICIJA ŠULIN:</speaker>

               <p>Hvala lepa. Še v tem sklopu gospa Marija Plevčak, izvolite.</p>
            </sp>
            <sp xml:id="SDT6-OZFIMP-nujna-49-2013-03-19.sp16">

               <speaker>MARIJA PLEVČAK (PS DeSUS):</speaker>

               <p>Hvala za besedo. Lep pozdrav vsem prisotnim, še posebej pa kandidatu za finančnega
               ministra, dr. Urošu Čufarju.</p>
               <p>Mislim, da ste si z kandidaturo nadel veliko breme, saj sodeč po sedanji situaciji in
               pa po slabih izgledih v našem gospodarstvu za naprej.</p>
               <p>Vsekakor upam, da bosta z gospodarskim ministrom, ki je zraven prisoten, skušala ta
               voz, ki drvi navzdol, obrniti v nasprotno smer in da bomo, če drugega ne, saj voz
               ustavili in po korakih skušali priti na pozitivno stran.</p>
               <p>Imam pa nekaj vprašanj, ki sem si jih glede na zadevo pripravila in bi vas povprašala
                   kaj bo vaša prioriteta pri
               reševanju slabega finančnega stanja proračuna. Ali boste vztrajali v poglabljanju
               varčevalnih ukrepov na plečih slovenskih prebivalcev?</p>
               <p>Naslednje, kako boste zagotovili redno plačevanje obveznosti iz državnega proračuna,
               predvsem tistim posameznikom in podjetjem, ki izvajajo dela za državo in njihove
               obveznosti država ne poravnava. Ni jih malo in to so konkretne stvari, ki se v
               Sloveniji dogajajo. In ne nazadnje največji neplačnik je država.</p>
               <p>Potem me zanima, če boste pri svojem delu vpeljali osebno odgovornost za vse tiste,
               ki bodo slabo delali ali ki bodo storili kakršnekoli finančne mahinacije, za kar
               vemo, da jih ni bilo malo.</p>
               <p>Zanima me ali vam bo uspelo pridobiti sredstva, ki so bila na osnovi kreditov
               transportirana v zasebni sektor oziroma v zasebne žepe in prenesena v tujino na tuje
               bančne račune. Vidimo zdaj trenutno kaj se v Cipru dogaja, na veliko dvigujejo
               sredstva, ker bodo pač obdavčili denarne prihranke in vloge.</p>
               <p>In pa dobila sem še eno vprašanje, ki naj bi ga vam zastavila in sicer kako
               ocenjujete zadnjo potezo Nove ljubljanske banke, ki je svoj 3% delež zavarovalnici
               Triglav prodala za nekaj več kot 16 evrov, čeprav je knjižna vrednost delnice 24
               evrov.</p>
               <p>Če bi organizirano prodali celoten paket s katerim razpolaga država, bi lahko dosegli
               mnogo, mnogo višjo ceno.</p>
               <p>Ali se vam ne zdi neorganizirana prodaja po delih na borzi oblika razprodaje državne
               lastnine pod ceno in s tem tudi razprodaja države.</p>
               <p>Glede na vprašanja mislim, da je dovolj. V razpravi se bom mogoče še oglasila,
               zaenkrat pa v kolikor se ne bom vam želim pri delu veliko uspehov, Slovenci pa na to
               vaše delo oziroma na vse kar boste napravili, bomo gledali z zelo kritičnimi očmi,
               predvsem prebivalstvo, ki ga marsikatera stvar teži tudi to, da se ne morejo dokopati
               do kreditov, tudi tisti, ki so še vedno zaposleni. Hvala.</p>
            </sp>
            <sp xml:id="SDT6-OZFIMP-nujna-49-2013-03-19.sp17">

               <speaker>PREDSEDNICA PATRICIJA ŠULIN:</speaker>

               <p>Hvala lepa. Zdaj pa besedo dajem kandidatu, da odgovori na zastavljena vprašanja.
               Izvolite dr. Čufer.</p>
            </sp>
            <sp xml:id="SDT6-OZFIMP-nujna-49-2013-03-19.sp18">

               <speaker>DR. UROŠ ČUFER:</speaker>

               <p>Najlepša hvala. Mogoče najprej gospod Likar. Vprašali ste me za stališče do zlatega
               fiskalnega pravila, ki na koncu ni bil zapisan v Ustavo.</p>
               <p>Mislim, da pravila si daješ takrat kadar pravzaprav sam sebi ne verjameš čisto točno,
               da boš to izpolnil ali pa ne boš izpolnil. Tudi sam sem pravzaprav rekel, da v prvem
               delu predstavitve rad sprejel pravilo, ki me bo zavezalo za toliko kolikor bomo
               pravzaprav investirali denarja, varčevanja gospodarstva, toliko bi ga želel imeti
               tudi nazaj s privatizacijo vrnjene.</p>
               <p>To je nekaj kar pravzaprav odraža našo stopnjo samozaupanja, da bomo res se držali
               nekaj kar mislimo, da je za nas dobro. Bolje bi bilo, da nam tega nebi bilo treba, če
               ne gre drugače je pa boljše, da zapišemo.</p>
               <p>To je moje stališče do tega ampak to je velikokrat tudi stvar presoje o samem sebi.
               Jaz sebi ne pišem pravila pa kljub temu kdaj kaj naredim ampak <gap n="..."/> Mislim, da bomo
               rabili kakšno pravilo tudi kam zapisati pa se okrog njega tudi dogovoriti. Predvsem
               tista, ki jih je treba se držati z daljšo časovno dobo, ki pravzaprav preseže čas
               trajanja enega mandata in da se  okoli tega tudi uskladimo. Jaz take vrste pravila, ki pomnijo, da se
               uskladimo okoli nekih dolgoročnih ciljev podpiram.</p>
               <p>Druga stvar, gospod Ciglar, verjetno bi se res spodobilo, da bi se na začetku
               predstavil, glede na to, da se vsi med seboj bolj ali manj poznate, mene pa malo
               manj. Mogoče najbolje, da izkoristim še to priložnost, da tudi sebe predstavim.</p>
               <p>Ime in priimek že poznate. Če štartam pri izobrazbi, zaključil sem srednjo
               naravoslovno šolo za Bežigradom leta 1989. Takrat ob zaključku srednje šole so moji
               starši ravno odhajali v tujino, oče je delal za Iskro, zaradi tega se je cela družina
               preselila z njim. Ko sem prišel v Francijo francoskega jezika nisem govoril. V šoli
               smo se učili angleško in nemško, zaradi tega sem prvo leto obiskoval na
               <gap n="..."/><stage>/nerazumljivo./</stage> poseben tečaj, ki je namenjen za študente, ki imajo namen v
               Franciji študirati in se morajo relativno hitro naučiti jezika. Tako da sem tekom
               enega leta se naučil francosko. Tekom tega leta sem tudi naredil sprejemne izpite v
               francoščini, da sem se lahko potem vpisal na univerzo, kjer sem potem študiral
               ekonomijo. Po dveh letih, dveh letih in pol približno so starši odšli nazaj v
               Slovenijo, tako da sva z mlajšim bratom ostala, da sva zaključila študij. Zaključil
               sem na univerzi Pariz deset, oni svoje univerze označujejo s številkami, Sorbona ima
               številko 4, ta Lanter ima številko 10, ekonomijo. Po diplomi sem zamenjal univerzo,
               to je v Franciji običajna praksa, da podiplomski študij narediš na drugi univerzi,
               kot narediš diplomski študij, zaradi tega, ker profesorji so isti, predavajo zelo
               podobne stvari in študenti imajo željo zamenjati, slišati nadaljevanje programa od
               kakšnega drugega profesorja, ki stvari malo drugače pove. Zaradi tega sem potem
               nadaljeval študij na univerzi Pariz <gap n="..."/><stage>/Nerazumljivo./</stage> smer ekonomija mednarodne
               finance in potem tudi zaključil doktorat v Franciji, in sicer z naslovom Denarna
               politika v Sloveniji, ker sem ga tudi velik del čas naredil ob tem, ko sem hodil v
               službo v Banko Slovenije in me je pač to sililo k neki disciplini razmišljanja in
               razumevanja denarne politike, ki mi je potem relativno dobro koristila. Banka
               Slovenije je pa tudi sofinancirala del mojega študija, tako da je bilo relativno
               naravno, da sem potem tudi prišel v Banko Slovenije. V študiju kljub temu, ko sem ves
               čas nihal ali bom prišel v Slovenijo ali ne bom prišel v Slovenijo sem ves čas
               izbiral predmete na način, da sem imel neke vrste, bi jaz rekel, konkurenčno prednost
               tako v makroekonomiji v primeru, če pridem v Slovenijo, tako kot v bančništvu v
               primeru, če ostanem v tujini. Zaradi tega tudi moja profesionalne pot naprej je bila
               relativno logična med Banko Slovenije in potem NLB. Zaposlil sem se potem v Banki
               Sloveniji v analitsko raziskovalnem centru. Mislim, da sem bil tam približno osem
               let. Mogoče ena stvar, ki se mi zdi primerna, da jo izpostavim je to, da ena od
               nalog, projektov, na katere sem tudi drugače sicer mogoče še najbolj ponosen zaradi
               tega, je bilo priprava programa za vstop v ERM 2 in kasneje v evro. Bili smo namreč
               prva država, ki je pravzaprav imela program vstopa v ERM 2 res dobro razdelano. Bili
               smo prvi, ki smo imeli usklajeni med Banko Slovenije in Ministrstvom za finance smo
               imeli skupni dokument, skupni program, ki ga je potrdila takrat Banka Slovenije,
               Vlada, socialni partnerji. Bili smo prvi, ki smo res pokazali takrat našim
               partnerjem, ko smo se pogovarjali v Evropi, da znamo biti v istem čolnu, znamo
               veslati v isto smer. V vseh državah imajo probleme, da se finančni ministri in
               guverner včasih malo zbadata ali karkoli, pač enkrat je eden močnejši, drugič je drug
               močnejši. Te vloge se menjajo. Ampak takrat ko nastopiš moraš pravzaprav imeti
               skupen, enoten program sopodpisati.  To poudarjam zaradi tega, ker mislim, da nekaj podobnega rabimo tudi
               sedaj. Po vstopu v ERM 2 sem šel v Ljubljansko banko. Skozi me je vleklo delati v
               privatnem sektorju, bistveno bolj kot v javnem sektorju. Moram priznati, da tudi sam
               še ne vem čisto točno zakaj sem prišel nazaj v javni sektor, ta trenutek, ni čisto
               točno tam, kjer bi me najbolj vleklo. Ampak v vsakem primeru mislim, da bo tudi tukaj
               zanimivo. V NLB sem delal v upravljavski center za finančno upravljanje, to pomeni,
               da sem bil odgovoren za računovodstvo, kontroling, finančno operativo. V
               upravljavskem centru, tisto kar bi mogoče, in to pozicijo pravzaprav imam še vedno.
               Tisto, kar bi mogoče poudaril je, da, glede na to, da je tudi kar nekaj medijskih
               odhivov, da nikoli nisem sodeloval pri kakšnih kreditih, kar me vedno znova kdo kaj
               vpraša, podeljevanju slabih kreditov. To ni bil del mojih pooblastil, niti nalog.</p>
               <p>Bi pa poudaril še nekaj projektov, ki so bili zelo zanimivi. Prvi je to, da ko sem
               prišel v banko je bilo ravno v času, ko je bila uvedena davčna reforma, ki je
               bistveno spremenila strukturo, kako se pravzaprav davki obračunavajo, računa vse
               skupaj. In to je bil eden zelo velikih projektov, ki so bili v banki, ki je bil težko
               izvedljiv, ker je bilo to ravno v času po SIGMI<stage>(?)</stage>, in skozi katerega sem pravzaprav
               spoznal, kako pomembno je, da so pravzaprav davki in davčna zakonodaja preprosto
               napisana. Velikokrat davki z dvomljivim izplenom povzročajo več stroškov za
               implementacijo, kot pa sama posledica tega.</p>
               <p>Drug projekt, ki bi ga izpostavil, recimo, da me spoznate skozi to kaj sem delal, v
               banki smo imeli projekt, ki smo ga ljubkovalno imenovali <q>"fitnes"</q> v zniževanju
               stroškov. Zaradi tega sem tudi prej omenil, da imam včasih pomislek, kako hitro od
               trenutka ko ukrep izvedeš do trenutka ko se finančne posledice poznajo v tem, ki je
               bil relativno uspešen, s katerim smo zmanjšali stroške banke za približno 10%, kar
               pravzaprav ni zanemarljivo. To poudarjam zaradi tega, ker mislim, da tukaj sama javna
               uprava bo morala čez nek projekt fitnes, da se malo okrepi in malo shujša.</p>
               <p>Zadnja stvar, mogoče še poudarim, je to, da sodelujem na projektu prestrukturiranja
               oziroma vodim projekt prestrukturiranja banke, ker je pač NLB bila deležna državne
               pomoči. Tako da imamo tukaj kar nekaj pogajanj z Evropsko komisijo, z Ministrstvom za
               finance okoli načinov, pogojev prestrukturiranja, tako da relativno dobro vem kaj
               čaka tudi ostale, podjetja in banke, ki bodo šli čez zelo podoben proces v Sloveniji.
               In zaradi tega sem tudi mogoče malo bolj previden, ko govorim s kakšnim inštrumentom,
               v kakšnem časovnem roku in kako je, vse to se moraš dogovoriti. In vse te stvari,
               izgleda včasih majhna razlika med tem ali gre za garancijo, dokapitalizacijo. Učinki
               so lahko različni in je treba biti zelo previden pri teh zadevah, predvsem pri
               obljubah vnaprej, kako te stvari narediti.</p>
               <p>Toliko mogoče o moji predstavitvi.</p>
               <p>Vprašali ste me še, gospa Plavčak, mogoče na dve od teh, če dovolite, da vam
               odgovorim. Prva stvar je, če bo prioriteta pri varčevanju<gap n="..."/> Še vedno bo. Mislim, da
               se temu ne moremo izogniti in da, ne samo na kratek rok, tudi na dolg rok. Na drugo
               vprašanje, ki ste mi ga postavili, kako zagotoviti redno plačevanje proračuna, moram
               reči, da sem presenečen. Mislil sem, da proračun vedno <gap n="..."/><stage>/nerazumljivo./</stage>, tako da to
               si bom zelo natančno pogledal. Mislim, da država mora biti prvi pravilni dober
                  plačnik, če sama ne plačuje
               svojih dobavnih rokov, potem ne vem zakaj bi kdorkoli drug <gap n="..."/><stage>/Nerazumljivo./</stage><gap n="..."/>
               spoštoval. Tako, da dejansko to me preseneča, moram reči.</p>
               <p>In mogoče še zadnje, kako ocenjujem potezo NLB za prodajo delnic Zavarovalnice
               Triglav, bom rekel, bi zaaral<stage>(?)</stage> za enkrat.</p>
            </sp>
            <sp xml:id="SDT6-OZFIMP-nujna-49-2013-03-19.sp19">

               <speaker>PREDSEDNICA PATRICIJA ŠULIN:</speaker>

               <p>Hvala lepa.</p>
               <p>Naslednji krog vprašanj bodo postavili gospod Jožef Horvat, Roman Žveglič in Matjaž
               Han.</p>
               <p>Kot prvemu pa dajem besedo gospodu Jožefu Horvatu, izvolite.</p>
            </sp>
            <sp xml:id="SDT6-OZFIMP-nujna-49-2013-03-19.sp20">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Kolegice in kolegi, vsem prav lep pozdrav. Še posebej
               lep pozdrav dr. Urošu Čuferju. Moram reči, da sem zadovoljen in da vam čestitam za
               vašo uvodno predstavitev, sem vam hvaležen za to. Res je, da vas nismo poznali, ko
               smo izvedeli za vaše ime smo hiteli iskati vaše poklicne reference in se zdaj dodatno
               zahvaljujem za osebno predstavitev. Moram pa tu izreči kritiko predlagateljici, ker
               ministra oziroma kandidata za ministra za finance se ne predstavlja na osmih
               vrsticah. Mi imamo evropas, to je standard in mislim, da predvsem Državni zbor bi
               moral ta evropski standard upoštevati. Verjamem, da vsakdo izmed nas, ki je že
               kdajkoli iskal ali se prijavljal seveda po redni poti na kakšno delovno mesto mora
               imeti v žepu evropas. Ampak v redu.</p>
               <p>Zelo soglašam z vami, kot ste uvodoma povedali, da moramo odpravljati vzroke ne
               posledic. Zelo soglašam z vami, da smo Slovenci marljivi, pridni, varčni in to je
               dobro. Smo pa tudi razočarani. Morda prav zaradi dogajanj, ki so se dogajala v
               bližnji preteklosti, morda tudi daljni preteklosti prav v bančnem sistemu. In jaz
               verjamem, da se bo ste lotili zadev, sanacije slovenskega bančnega sistema, kolikor
               vam bo pač dano v teh hudih časovnih robnih pogojih, to je časovni interval eno leto,
               to je zelo hud robni pogoj. In vam tudi zaradi tega čestitam za korajžo, da ste se
               odločili da stopite na mesto ministra za finance, ker sami veste, da v enem letu se
               kaj dosti najbrž ne bo dalo spremeniti ali pač. Meni tudi zelo pomenljivo govori ta
               slika, ko vaju vidim skupaj z vašim bodočim ministrskim kolegom, našim članom odbora,
               še vedno, mag. Stankom Stepišnikom. Po mojem razumevanju trenutne situacije bosta
               vidva po ponderju dve tretjini slovenske vlade. In jaz želim, da bosta dejansko
               takšno težo tudi imela. Kot sem povedal, ko sem šel iskati vaše reference, mi veliko
               pomeni, da vas je dr. France Arhar pohvalil. Včeraj je rekel: Zelo cenim Čuferja.
               Namreč, to mi pomeni veliko zato, ker dr. Franceta Arharja cenim. Meni ni toliko
               pomembno ali ste bili vi 17. izbira mag. Alenke Bratušek, tisto je irelevantno. Ko se
               pogovarjam s prijatelji, ki vas poznajo, pravijo da je vaš pogled na javne finance,
               na gospodarstvo pogled, ki paše v desno politiko hemisfero, ampak to tudi ni toliko
               pomembno, če je res tako sem spet še dodatno zadovoljen. Nekaj ste že povedali glede
               ukrepov Republike Slovenije za krepitev stabilnosti bank, o tako imenovani slabi
               banki in tako naprej, o zlatem fiskalnem pravilu oziroma o spremembi 148. člena
               slovenske ustave. Res je, da je boljše da si pravil ne pišemo, ampak da se jih
               držimo. Ampak, tu je kljub vsemu naša zaveza ob ratificiranem v slovenskem Državnem
               zboru, mislim da s 70 glasovi, ratificiranem fiskalnem paktu, ki so ga pred dobrim
               letom, 2. marca lansko leto podpisale države članice, 25 njih, in tu je naša zaveza in vas tu gotovo čaka neko,
               in mi pričakujemo parlamentarci, neko vašo konkretno odločitev, gotovo pa tudi vi
               prisegate na uravnotežen proračun ali proračun z rahlim presežkom. To si seveda vsi
               želimo, najbrž se to ne bo dalo narediti jutri, v bližnji prihodnosti pa to moramo
               narediti.</p>
               <p>Moram reči, da bo najbrž za Slovenijo dobra vaša naveza z bodočim guvernerjem Banke
               Slovenije gospodom Boštjanom Jazbecem, tudi to se mi zdi dobro. Ne nazadnje, lahko
               tukaj povem, da je gospod Jazbec bil naša, torej Nove Slovenije, prva izbira v
               mandatu 2004/2008 ko smo iskali naslednika gospoda Gasparija. No, zdaj bo prva izbira
               očitno praktično vseh poslanskih skupin.</p>
               <p>Jaz sem, in tu je še kar nekaj kolegic in kolegov, ki smo člani parlamentarne
               preiskovalne komisije, ki se bo ukvarjala o zlorabah v slovenskem bančnem sistemu. Mi
               parlamentarci kaj dosti o tem ne vemo, odkrito povem. Rekli smo, bomo odpirali
               kreditne mape. Jaz bi vas prosil če nam lahko tu vi pomagate, ker gotovo se strinjate
               s tem, da je treba s prstom pokazati na tiste, ki so bančni sistem, govorim zdaj o
               bankah, ki so v delni državni lasti, ki so torej ta slovenski bančni sistem
               pripeljali do tega v katerem danes je in da ne servisira in ne opravljanja osnovnega
               poslanstva, to je predvsem finančnega servisiranja slovenskega gospodarstva. Jaz bi
               vas tu res prosil za pomoč, danes najbrž ni časa, morda vas bomo kdaj povabili na
               sejo te komisije, da se ne bomo diletantsko lotili teh zadev, ampak strokovno. In
               mislim, da nam tu vi lahko veliko pomagate.</p>
               <p>Želel bi, in to vam polagam na srce, da le ne bi šli takoj v neke spremembe ZUKSB, se
               pravi Zakona o ukrepih Republike Slovenije za krepitev stabilnosti bank, prav tako
               tudi ne Zakona o slovenskem državnem holdingu. Prav o tem sem 13 februarja poslušal
               kvalitetne razprave v Državnem svetu, predlagam da vam vaši sodelavci pripravijo
               izvlečke iz tega, kjer so govorili eminentni pravni, bančni in ekonomski
               strokovnjaki, med drugim tudi dr. France Arhar, in so med drugim povedali tudi to, da
               če na slovenski državni holding ne boste prenesli lastništva, potem to ni holding. In
               neko splošno, ja, potem je to AUKN, za katero pa so tudi eminentni slovenski pravniki
               rekli, da je nastala na podlagi invalidne zakonodaje, ampak to je zgodba, ki je pase.
               Morda tudi eno splošno opozorilo, ki pa velja za vse nas, da ne smemo prepogosto
               spreminjati zakonodaje, saj je učinkovitost sprememb obratno sorazmerna s pogostostjo
               oziroma frekvenco sprememb. To je dejstvo.</p>
               <p>Zdaj morda nekaj konkretnih vprašanj, dr. Čufer. Ali je bila napaka vlade da ni z
               državno pomočjo rešila Primorja? Ali se vam ne zdi, da v Novi Ljubljanski banki
               potrebujemo upravo, ki bo neka sanacijska ekipa, ne pa upravo, ki bo neka sanacijska
               ekipa, ne pa upravo za nove strategije. Že včeraj sem na Odboru za gospodarstvo
               opozoril bodočega ministra mag. Stepišnika na problem o katerem bomo najbrž tudi v
               Državnem zboru nekaj mogli reči. Čisto primer iz moje vasi, pa naj ne zveni lokal
               patriotsko, tam ima NLB Lizing eno nepremičnino, vredno v poslovnih knjigah 800 tisoč
               evrov, čeprav je bila ta že odplačana več kot polovico preko najemnin, in tam
               italijanski investitor želi širiti proizvodnjo, visok cenovni razred ženskih
                  torbic, cena 1.500 do 2.000
               evrov, dela za svetovne blagovne znamke ampak ko se je prišel pogajati na NLB lizing
               so mu rekli naša cena je 800.000 evrov in pika. Plačajte ali pa greste in seveda
               Italijan je šel. In mi v našem podeželju bomo izgubili zdaj 38 in potencialno pa
               nekje 60, 70 delovnih mest.</p>
               <p>Tu bo nekaj potrebno reči, ker vsak dan pa najbrž tudi ni kupca za takšno
               nepremičnino, ki je mimogrede povedano, potrebna še vzdrževanja.</p>
               <p>Opravičujem se za takšen detajl ampak takšnih primerov je veliko. Najbrž pa res bolj
               malo investitorjev, ki bi bilo to pripravljeni kupiti ampak tam kjer pa so, bi pa
               najbrž to morali reči. Jaz seveda nisem upal iti na NLB lizing, ker bo to takoj neka
               korupcija in me bodo takoj obesili, razumete.</p>
               <p>Še morda en vaš pogled. Namreč nam, ki smo sestavljali koalicijo v mandatu 2004 -
               2008 in ko je bil finančni minister, žal pokojni, dr. Andrej Bajuk, se nam
               permanentno očita, da smo mi krivi za kreditno ekspanzijo v tistem času. Banke so
               takrat ponujale denar, takratna vladna politika pa naj bi sedaj nosila to
               odgovornost. Ali bi takrat morali sprejeti zakon o omejevanju kreditiranja? In kako
               bi to šlo skupaj z odprto ekonomijo in zakonitostmi, ki veljajo v evropski zvezi. O
               tem nam je nekaj že povedal guverner Banke Slovenije, dr. Kranjec, ki je povedal, da
               vam pomagam pri odgovoru, da takrat razmere na področju kreditiranj v Sloveniji niso
               bile nič drugačne, kot v ostalih državah. In ne vem če bi lahko z neko regulativo
               takrat zabremzali kreditiranje, morda bi to bilo res nujno, če bi vedeli kakšne
               posledice so se potem pokazale čez nekaj časa.</p>
               <p>Torej nekaj vprašanj, nekaj priporočil. Nova Slovenija bo dala priložnost tej vladi.
               Jaz vam, dr. Čufar, želim kot začetniku na političnem parketu ampak kot razumem
               ekspertu na področju bančništva, veliko uspehov in verjamem, da boste garali za dobro
               Slovenije. Hvala lepa.</p>
            </sp>
            <sp xml:id="SDT6-OZFIMP-nujna-49-2013-03-19.sp21">

               <speaker>PREDSEDNICA PATRICIJA ŠULIN:</speaker>

               <p>Hvala lepa. Besedo dajem gospodu Romanu Žvegliču. Izvolite.</p>
            </sp>
            <sp xml:id="SDT6-OZFIMP-nujna-49-2013-03-19.sp22">

               <speaker>ROMAN ŽVEGLIČ (PS SLS):</speaker>

               <p>Hvala za besedo. Dober dan vsem skupaj. Na začetku ste, spoštovani kandidat, govorili
               o dveh prioritetah. Ena je seveda zagon gospodarstva, druga je pa konfederacija
               javnih financ.</p>
               <p>Približno pol leta smo v tej dvorani na seji komisije za nadzor javnih financ, ki ga
               je vodila zdajšnja mandatarka in bodoča predsednica vlade, temo o konsolidacije
               javnih financ in je takrat gospod Mojmir Mrak dejal, da kaj ima prednost pri njemu in
               tudi v ekonomski stroki, te dileme ni, da je seveda konsolidacija javnih financ
               prioriteta.</p>
               <p>Zato zdaj jaz ne vem, ko ste povedali o teh dveh prioritetah, ali ste to govorili
               tudi o vrstnem redu ali so to enakovredne prioritete. </p>
               <p>Jaz sem bil od kandidata za finančnega ministra, pa vseeno, pričakoval nekaj več
               jasnih ciljev, kajti ne glede ali bo vlada trajala eno leto, ko govorite ta cilj eno
               leto, jaz sicer moram reči, da se mi to ne zdi pametno, cilji in tudi ta država bo
               obstajala, vsaj upam, da več kot eno leto. In da je potrebno si te zadeve dati bolj
               dolgoročno.</p>
               <p>In bi zdaj pričakoval okoli teh reči neke cilje. Tudi ob primanjkljaju o
               zadolženosti. Zdaj če smo imeli leta 2008, če smo bili zadolženi 23% BDP-ja, koliko
               bomo recimo 2015, 2016, kaj
               nam je cilj zdaj? 110%, 80%, 60% čisto konkretno.</p>
               <p>Dalje. Seveda kako bomo zdaj zajezili določene stroške financiranja državnega
               proračuna. Kmalu bo na letni ravni ta strošek 700 milijonov evrov samo za obresti ob
               tem BDP-ju, ki ga imamo 35 milijard. In zdaj tudi o teh ciljih koliko smo seveda
               sploh sposobni. Če pogledam doma na svoji kmetiji, ki imam tam iz poslovanja 30 tisoč
               evrov prometa, jaz se srednjeročno ne upam zadolžiti več kot za 10 tisoč evrov. Saj
               ostalo potem pridemo na tisto zgodbo, ki jo danes govorimo o slovenskih podjetjih, ki
               so zadolžene in prezadolžene in potem pa dajmo pomagati država.</p>
               <p>Se pravi zdaj na kakšen način bo pa seveda država intervenirala v teh problemih.</p>
               <p>Druga stvar, se pravi, vi ste rekli prej, da vaša stvar je seveda konsolidacija
               javnih financ na porabi. Vsi dosedanji ministrski kandidati so pa govorili, da ne
               mislijo omejevati, da ne mislijo spreminjati nobenih normativov. Se pravi, da se
               poraba po tem takem nebi zniževala. Jaz vam res ne privoščim to, da bi bili tako, kot
               je bil glavni junak v Cervantesovem romanu in da se boste zdaj borili za, ne bom
               rekel mlini na veter ampak z ministri, ki bi si želeli porabiti, kot da imamo trikrat
               večji BDP.</p>
               <p>Okoli upravljanja državnega premoženja tudi nisem bil zadovoljen z odgovorom. Sploh
               pa ne o tako imenovani slabi banki. Če bi, po mojem, se pravi NLB po zgledu drugih
               bank in tudi seveda MKBM leta 2009 naredila znotraj banke slabo banko, potem seveda
               se nebi bilo potrebno ne vladi ne parlamentu ukvarjati z to zapleteno materijo in bi
               seveda bili na drugem, na čisto drugem izhodiščnem položaju. Danes pa ne vem, jaz sem
               tak občutek dobil, kot da bomo zopet dokapitalizirali ne glede na to ali se nam bo
               kot državi ta denar kdaj vrnil iz banke ali bomo šli kar še naprej v neke slabitve in
               v neke terjatve.</p>
               <p>Mene sicer v končni fazi tukaj ne briga kdo in kaj je dal, to bi seveda mogle
               narediti druge inštitucije kdo je odgovoren za tako imenovane slabe kredite.</p>
               <p>Z obzirom, da mandatarka pozna proračun in način delovanja proračuna pa seveda bi
               pričakoval tudi ene določene okvirne vsote pri rebalansu, ki iz tega kar smo slišali
               od ostalih ministrskih kandidatov, je seveda nujen in kakšne bodo te vsote in kaj bo
               tudi prednostna naloga tega rebalansa.</p>
               <p>Jaz bom tako rekel, ta država je zdaj seveda v vaši roki. Mene tudi danes zelo
               simpatično, po navadi na drugih hearingih smo se poslanci usedli na to stran,
               kandidat za ministra je bil tukaj. Zdaj tukaj imate vaše poslanske kolege med seboj,
               jaz ne vem sicer ali je to kakšna simbolična gesta ampak se pravi ta država je v
               vaših rokah in to ni več peskovnik, da  bi se igrali in da bi zdaj delali neke hokus pokus rešitve.</p>
               <p>In tudi zdaj, rekli ste prej, da se napake delajo, zdaj te napake se ne bodo smele
               več delati. Preveč drago nas bodo stale.</p>
               <p>Zdaj pa še tako malo za šalo, na koncu, Zoran Predin je že zdavnaj pel ono pesem,
               Jutri bom pujsa razbil. Mene zanima kaj je vaše mnenje, ali še imamo pujsa, ali je
               kaj v pujsu, ali se ga splača razbiti, ali je že razbit. Hvala.</p>
            </sp>
            <sp xml:id="SDT6-OZFIMP-nujna-49-2013-03-19.sp23">

               <speaker>PREDSEDNICA PATRICIJA ŠULIN:</speaker>

               <p>Hvala lepa tudi za popestritev dneva gospod Žveglič. V tem sklopu še gospod Matjaž
               Han. Izvolite.</p>
            </sp>
            <sp xml:id="SDT6-OZFIMP-nujna-49-2013-03-19.sp24">

               <speaker>MATJAŽ HAN (PS SD):</speaker>

               <p>Hvala lepa. Spoštovani kandidat, spoštovana predsednica, poslanke in poslanci.</p>
               <p>Roman me ni razočaral in ni končal z prispodobo glede živali tako da to sem
               pričakoval.</p>
               <p>Moram reči, jaz sem sicer v življenju po naravi realist in sem tudi kdaj nisem nekaj
               evforičen, optimist, še manj pa sem pesimist.</p>
               <p>Gospod Čufar, vi, pa verjetno se z mano nekateri danes ne bodo strinjali, ste me
               prepričal danes ali pa ne prepričal, mi daste neko upanja, predvsem zato, ker ste z
               neko umirjeno realno in pa analitičnim pristopom vendarle nam prikazali situacijo v
               državi in da veste kam ste stopili in da se tudi zavedate približno kako boste
               reševali.</p>
               <p>Seveda pa predno finančnik ne dobi na mizo številk, nekih še drugih analiz, težko
               danes tukaj govori o nekih ciljih ali pa o nekih zadevah kaj bo naredil, ker gre za
               preveč resne zadeve.</p>
               <p>Slovenija je v vseh 20 letih, vseh ministrov, ministri, ki so bili finančni, je
               naredila napake, zato pa smo danes tukaj kjer smo. Ni samo Šušteršič, ni samo
               Križanič, ni samo Bajuk, Gaspari, Rop in tako naprej, vsi so delali napake in stanje
               v tej naši državi preljubi ni takšno, kot smo si želeli pred 20 leti, da bi bili
               Švica ampak je takšno kakršno je realno danes, ker imamo ljudje, predvsem ljudje
               velike težave.</p>
               <p>Mislim, da bodo protestniki zadovoljni z vami. Zakaj? Vi ste nov obraz, ste mlad,
               izobražen in ne vem zakaj nebi dali takšnemu človeku zdaj priložnosti in težko berem
               razne twite, razne nekatere dopise ko pravijo zdaj je prišel pa človek, ki je bil
               šele sedemnajsti v vrsti in tako naprej in tako naprej. To je nekorektno. Prišel je
               mlad izobražen ekonomist, ki se je šolal v svetu, ki ima izkušnje in ker ni prečitana
               knjiga. Tam ne sedi ne Tajnikar, ne P. Damjan, pa ne vem kateri še vsi ampak sedi
               gospod Uroš Čufar, doktor ekonomskih znanosti, ki ne more biti vsem na nek način nek
               navdih.</p>
               <p>Imamo pa potem razne ekonomiste in ekonomsko stroko, ki so pametni, ki imajo ogromno
               idej, ki operirajo z milijardami, ki operirajo z besednimi zvezi država bo
               bankrotirala in tako naprej in to nekateri spremljajo. V tej dvorani je nekaj
               novinarjev, ki se verjetno na, ali pa sem prepričan, na ekonomijo in finance bistveno
               bolj razumejo, kot mi, poslanci, zato jih velikokrat tudi citiramo in beremo njihove
               članke ampak dajmo priložnost enemu mlademu doktorju ekonomskih znanosti, ki bo
               mogoče vendarle naredil nekaj premika v tej naši Sloveniji.</p>
               <p>Jaz sem prav zadovoljen, da ni danes prišel z številkami kaj bo vse naredil, pa ni na
               ministrstvo za finance še videl notranje prostore. To bi  bilo pa res neodgovorno. In preveč pričakujemo ampak
               za moje pojme je dal dobre odgovore. Prvič, da tako imenovana slaba banka ne rešuje
               vseh problemov, da je treba zadeve pregledati, za holding dobro vemo, Socialni
               demokrati smo skozi dogovarjali, da naj bo državno premoženje državno in naj bo
               opravljanje v holdingu. To je bil tudi naš pogoj, da smo vstopili v to vlado Alenke
               Bratušek, kljub temu da bi bilo, in tu se strinjam z nekaterimi, ki smo se prej
               pogovarjali, bistveno za nas, bolj ugodno, da bi govorili še kar o predčasnih
               volitvah, imeli pa še kar vlado Janeza Janše, ki je kakorkoli zgubila koalicijske
               partnerje ne zaradi Socialnih demokratov ampak zaradi sebe in kadrovala tudi v
               gospodarstvu in tako naprej, kot kadruje.</p>
               <p>Tako da smo Socialni demokrati šli na slabše, ja. Bolj bi bilo ugodno sedeti in
               kričati ampak treba je kdaj tudi prevzeti odgovornost.</p>
               <p>Razočaran sem ko ekonomski politiki ali pa neki ekonomski strokovnjaki, ki se ga
               razen spomnim po tem, da je igral namizni nogomet, danes pravi in piše, da nam Bog
               pomagaj. Vem, da je to dobro, ker se časopisi prodajajo, si dviguje sceno, vmes pa
               lahko pišeš raznorazne analize, kakšne elaborate in zato dobiš še nekaj sredstev
               ampak takšni rezultati takih govoričenj Sloveniji ne prinašajo nobenih
               rezultatov.</p>
               <p>Zanimivo je prej, ko sem gospoda Horvata poslušal, ki je rekel, da bosta morala
               gospod guverner, ko bo novi guverner in finančni minister sodelovati, jaz se
               strinjam. Vi ste rekel, da je Jazbec vaša prva izbira bila leta 2004. Žal niste
               prepričali svojega finančnega ministra, gospoda Bajuka takrat. Meni je tudi žal.
               Takrat ste ga vi predlagali, ne mi. Vi ste bili v vladi in gospod Kranjc je naredil
               veliko škode tej državi s svojo monetarno in fiskalno politiko Banke Slovenije.</p>
               <p>Tako da se moramo vsi politiki in vse stranke dobro posipati s pepelom glede vseh
               zadev.</p>
               <p>Jaz sem nekatere odgovore, ki ste jih dal, slišal so me zadovoljili. Bom pa nekaj
               vprašal pa verjetno tudi vem kaj boste odgovorili, pa ni to dogovor med koalicijami
               in tako naprej. Ker vem, da še delate v NLB-ju in dokler ne boste potrjen boste
               verjetno še ostal v firmi, kako komentirate ali pa kakšno je vaše stališče na
               generalnega direktorja ali pa predsednika uprave NLB-ja, ki je pred dvema dnevoma
               prodal delnice Zavarovalnice Triglav brez dogovora z državo, kljub temu, da vemo, da
               je Zavarovalnica Triglav po klasifikaciji, ki jo je pripravljala zdajšnja vlada
               pomembna firma, da bi vendarle se treba uskladiti z državo, da jo ni prodal na nek
               način teh delnic s premijo, ker takšne firme se prodajajo s premijo. In še več, na
               kar smo mi že skozi opozarjali, prodal je in s tem onemogočil državi vpliv na
               skupščini in vzel 11% volilnih pravic.</p>
               <p>To je za moje pojme od gospoda Medja, ki se ga spomnim samo po tem kakšen avto bi
               imel ta moment, zelo neodgovorno.</p>
               <p>Me zanima predvsem ta vaš odgovor. Če boste rekel, da ne morete odgovoriti ampak da
               boste odgovorili čez tri dni, ko boste minister za finance, bom zadovoljen ampak
               verjemite, da vam bom prvi pisno vprašanje dal ali pa ustno vprašanje, da boste
               odgovorili glede na to, da zdaj ne morete, verjetno da boste mogli, ker boste rekli
               da ste tam zaposleni.</p>
               <p>In drugo kaj me je prepričali, da bom dvignil, zdaj se bo ena gospa zasmejala, bom
               dvignil tačko za vas. Prepričalo me je to, ker ste rekel, da je kljub slabi banki in
               holdingu se je treba pogovoriti kaj bomo naredili, je treba vmes kaj delati. Cimos,
               kljub temu, da smo rebalansu, je večina zdajšnje koalicije sprejela, da se
               dokapitalizira  z 20 milijonov
               in smo mi to pozdravljali, Socialni demokrati, in tudi podprli, se ne dogaja nič.
               Cimos je še kar v težavah. Res je nimamo financ ministra in tako naprej, če ne bomo
               hitro ukrepali pri nekaterih firmah nam bodo šle vse v stečaj. In takih primerov je
               še veliko. Ne bom jih našteval, tudi v moji sredini, tam kjer živim, je ogromno teh
               problemov, in po celi Sloveniji, in smo odpirali te probleme. Tudi s tem se bo moral
               financ minister na hitro ukvarjati. Ne bo dovolj, če bodo poslanci prišli do financ
               ministra, jaz sem to občutil, ga prosili na hodnikih, minister ali lahko pomagaš, kaj
               misliš, in z zamahom leve ali desne roke reči, tisto kar je slabega mora crkniti, vse
               ostalo pa naj dela. Ni res. Slovenija je v takšnem finančnem krču in gospodarski
               krizi, da ta trenutek so odlične firme, ne morejo preživeti, če država ne bo
               intervenirala. Tu ste mi dali vi odgovor. Mojo podporo boste imeli. Če mi pa ne boste
               danes odgovorili boste dobili pa čez dva dni vprašanje poslansko. Hvala lepa.</p>
            </sp>
            <sp xml:id="SDT6-OZFIMP-nujna-49-2013-03-19.sp25">

               <speaker>PREDSEDNICA PATRICIJA ŠULIN:</speaker>

               <p>Hvala lepa. Sedaj pa dajem besedo<gap n="..."/><stage>/oglašanje iz klopi./</stage> Še dodatek ali?
               <gap n="..."/><stage>/oglašanje iz klopi./</stage></p>
            </sp>
            <sp xml:id="SDT6-OZFIMP-nujna-49-2013-03-19.sp26">

               <speaker>JOŽEF HORVAT (PS NSi):</speaker>

               <p>Hvala predsednica. Samo pojasnilo, spoštovanemu kolegu Matjažu Hanu. Mi nismo
               potrebovali, torej Poslanska skupina Nove Slovenije, ni potrebovala prepričevati
               ministra dr. Bajuka. Mi vsi skupaj smo imeli kot prvo izbiro Boštjana Jazbeca, ampak
               kdo že predlaga guvernerja? <gap n="..."/><stage>/oglašanje iz klopi./</stage> Tako je, odgovor je pravilen.
               Hvala lepa.</p>
            </sp>
            <sp xml:id="SDT6-OZFIMP-nujna-49-2013-03-19.sp27">

               <speaker>PREDSEDNICA PATRICIJA ŠULIN:</speaker>

               <p>Hvala lepa. Besedo dajem sedaj kandidatu, da odgovori na zastavljena vprašanja. Dr.
               Čufer, izvolite.</p>
            </sp>
            <sp xml:id="SDT6-OZFIMP-nujna-49-2013-03-19.sp28">

               <speaker>DR. UROŠ ČUFER:</speaker>

               <p>Najlepša hvala za besedo. Mogoče najprej gospod Horvat, vprašanja, ki ste mi jih
               zastavili, pa so bila večkrat usmerjena v to, da komentiram ali je bila to napaka,
               ali je bila to napaka. Veliko je bilo napak. Moram reči, da posameznih ne bi
               komentiral, ampak tisto kar je meni pri teh napakah pomembno je, da ko pogledamo
               nazaj, da pogledamo <gap n="..."/><stage>/Nerazumljivo./</stage> maksimalno iz tega ven naučiti in da ko
               pogledamo naprej, da teh pravzaprav ne ponavljamo. To mogoče na vprašanje, ki so se
               nanašala na Primorje, na upravo za sanacijo in za NLB lizing.</p>
               <p>Kar se tiče vprašanja, gospod Žveglič, na temo kaj je bolj pomembno, konsolidacija
               javnih financ ali rešitev gospodarstva. To sta prva in druga prioriteta. Oba bi
               morala imeti številko ena spredaj, ampak nekako sem jih moral označiti, pa sem
               označil najprej rešitev gospodarstva, ker potem lažje razložiti potem kaj se v javnih
               financah dogaja. Drugače pa je popolnoma enakovredno in mislim, da jih je treba
               odpeljati vzporedno eno z drugim. Med njima so tudi učinki in jih je treba
               <gap n="..."/><stage>/Nerazumljivo./</stage></p>
               <p>Kar se tiče kvantifikacije ciljev, jaz sem se danes izogibal, da bi kaj zelo govoril
               o številkah in kvantifikacijah, pa ne zaradi tega, ker si ne bi hotel postavljati
               ciljev, običajno si jih postavim, pa se jih vedno zelo pogosto, da ne bom rekel
               vedno, tudi kvantificiram, če se jih le da. Sedaj si bomo kvantificirali cilje, samo
               rabim pa nekaj časa, da grem skozi številke, pogledam in da damo take številke v
               katere verjamem, za katerimi lahko stojim in za katere mislim, da jih lahko
               dosežemo.</p>
               <p>Kar se tiče delnic Zavarovalnice Triglav sem že v prejšnjem krogu odgovoril, gospod
               Han. Ampak po moje z mojim odgovorom ne boste zadovoljni, tako da pričakujem, da bom
               dobil še pisno verjetno. In upam, pujska ne nameravam <gap n="..."/><stage>/Nerazumljivo./</stage> upam, da bo
               kaj notri še ostalo.</p>
            </sp>
            <sp xml:id="SDT6-OZFIMP-nujna-49-2013-03-19.sp29">

               <speaker>PREDSEDNICA PATRICIJA ŠULIN:</speaker>

               <p>Hvala lepa. Naslednji sklop vprašanj bodo postavljali poslanci Matevž Frangež,
               Roberto Battelli in gospa mag. Damjana Petavar Dobovšek. Izvolite, gospod Matevž
               Frangež.</p>
            </sp>
            <sp xml:id="SDT6-OZFIMP-nujna-49-2013-03-19.sp30">

               <speaker>MATEVŽ FRANGEŽ (PS SD):</speaker>

               <p>Spoštovani dr. Čufer, iskrene čestitke za pogum. Mislim, da ga kandidat, ki vstopa na
               položaj finančnega ministra, kar je eno od najtežjih služb v državi, da si to
               priznanje zasluži. Uvodoma naj izrazim upanje, da bo vaše delo uspešno. Mislim, da je minister za finance
               v slovenski ureditvi bistveno več kot le skrbnik državnega premoženja in skrbnik
               tega, da javne finance delujejo. Na drugi strani imamo, recimo, ministra za
               gospodarstvo, na katerega se veže vrsta pričakovanj, ima pa na drugi strani zelo malo
               neposrednih vzvodov za to, da ta pričakovanja, kako pomagati gospodarstvu tudi
               uresniči. Na koncu se izkaže, da ima te ključe pravzaprav v rokah minister za
               finance. Jaz sem vesel napovedi o spremembi ekonomske politike, o tem, da je potrebno
               doseči pametno konsolidacijo javnih financ, hkrati pa okrepiti možnosti za ponovno
               gospodarsko okrevanje. Seveda pa je to zgolj načelna opredelitev in jaz moram
               priznati, kljub temu, da se moram sedaj ponovno navaditi, da postanem koalicijski
               poslanec, da če konkretnega načina, kako bo tej vladi to uspelo, ne vidim. Mimogrede,
               jaz mislim, da je tisto na kar morate kot finančni minister usmeriti vso svojo
               energijo pravzaprav priprava enega kompaktnega koherentnega gospodarskega programa.
               Mislim, da samo v primeru, če bomo mi navznoter, med naše ljudi, in navzven, naše
               mednarodne partnerje in tudi finančne javnosti pokazali, da država ve, kako bo
               reševala gospodarske probleme, da država ve, kako bo rešila problem bančnega krča in
               na drugi strani, kako bo zaganjala gospodarsko rast, samo to bo povrnilo zaupanje
               finančnih trgov zato, da se bodo sprostili ventili, ki so v tem trenutku precej
               priprti. Mislim, da je to ena od ključnih nalog nove vlade in pravzaprav tudi vas,
               kot finančnega ministra.</p>
               <p>Jaz sem že nekaj časa kritičen do tega, da Slovenija vztraja pri najslabših možnih
               scenarijih. Zanima me, ali boste po vzoru Španije in nekaterih drugih držav poskušali
               z Evropsko komisijo izpogajati ugodnejše okvire javnofinančne konsolidacije in
               postopnejše doseganje ciljev. Po izravnanem proračunu ta prevelika vnema pri
               konsolidaciji javnih financ je v letu 2012 povzročila evidentno škodo, ravno po rasti
               nezaupanja. Na drugi strani pa zmanjševanju domače potrošnje in upehanju izvoza. In v
               makroekonomskem pogledu nam to povzroča danes seveda izrazito škodo. Torej, ali
               nameravate v pogajanjih z Evropsko komisijo doseči podaljšanje ciljev za zmanjšanje
               primanjkljaja v letu 2014?</p>
               <p>Drugič. Zanima me vaš pogled na evropske obveznice, kot način, da evropske države,
               evrske države z medsebojno solidarnostjo državam z manj ugodnejšim položajem, med
               njimi je tudi Slovenija, zagotovijo cenejši dostop do zunanjega zadolževanja.
               Morebiti tudi pametno upravljanje obstoječega dolga. Če pogledamo kakšno strukturo
               odplačevanja glavnic in obresti imamo pravzaprav v obstoječem proračunu in vemo, da
               nas odplačevanje obstoječih obveznosti, torej ponovno zmanjšuje manevrski prostor,
               zato da nekatere druge težave in izzive uresničimo.</p>
               <p>Zanima me, kako gledate na predlog Banke Slovenije, Združenju bank in Gospodarske
               zbornice. Nekaj ste v uvodni predstavitvi o tem že povedali. Bojim se, da smo v
               Sloveniji zelo napačno gledali na problem prezadolženosti podjetij. Da smo tudi v
               zadnjem obdobju ta problem skušali reševati na napačnem koncu. Na drugi strani pa se
               naravnega vzvoda in sistema za prečiščenje zadolženosti podjetij praktično nismo niti
               dotaknili. In v tem pogledu vam, spoštovani dr. Čufer, priporočam, da vztrajate na
               projektnem pristopu, ki ste ga že nakazali v predstavitvi vaših dosedanjih dosežkov.
               Sprememba insolventne zakonodaje se meni zdi prioriteta. Sam o tem govorim že nekaj
               let v tem parlamentu. Mi imamo prezakompliciran sistem, ki ne daje rezultatov, ki
               daje predvsem manevrski prostor raznim stečajnim upraviteljem in obstoječim lastnikom
               prezadolženih podjetij, da v podjetjih na varno spravijo  premoženje, upnikom pa sistem ne zagotavlja
               zadostnega jamstva za poplačilo. Imamo nekaj modelov, enega od teh je predstavila
               tudi Banka Slovenije. Imamo idejo hitrega stečaja odvetnika Simoniča, skratka kar
               nekaj načinov, kako pravzaprav doseči to, da omogočimo gospodarstvu, da se na zakonit
               način prezadolži. Praviloma tako, da do včerajšnji upniki postanejo novi lastniki, do
               včerajšnji lastniki so razlastninjeni skozi proces, rezultat pa je podjetje, ki ima
               zmanjšano breme svojih dolgov. Pri tem je seveda eden od ključnih izzivov, kako v ta
               proces vključiti banke.</p>
               <p>Zanima me, kaj boste na tem področju naredili? Jaz se zavedam, da to ni neposredno
               pristojnost finančnega ministra. Poudarjam pa, na medresorski pristop, na projektni
               pristop skupaj z ministrom za pravosodje in ministrom za gospodarstvo, brez tega, da
               naredimo tukaj odločen premik od obstoječe insolventne zakonodaje k drugemu
               učinkovitejšemu sistemu za razdolževanje podjetij, mi problema ne bomo rešili. Tudi
               zato ne, ker ne verjamem, da je mogoče z administrativnimi ukrepi odpravljati bančni
               krč. Jaz se strinjam s tistimi ekonomskimi strokovnjaki, ki opozarjajo na to, da je
               ne upravljanje potencialno tvegane naložbe pravzaprav pot v to, da ta naložba postane
               slaba naložba. Slaba naložba, ki je danes slaba naložba, pa ni nujno, da je slaba
               naložba tudi jutri, če zagotovimo ustrezne vire zato, da prestrukturiramo dolg,
               praviloma prolongiramo obveznosti in podobno. Zato pa morajo imeti banke ustrezno
               zaupanje na medbančnem trgu in vemo, da so slovenske banke glede na povprečje v
               srednji Evropi še vedno pod kapitalizirane, kljub izvedenim ukrepom. Recimo
               včerajšnje dokapitalizacije Nove Kreditne Banke Maribor. In zanima me, kako boste
               poskrbeli za izboljšanje kapitalske ustreznosti bank?</p>
               <p>O.K., imamo Holding. Sam sem mu ves čas nasprotoval. Kako zagotoviti transparentost
               upravljanja državnega premoženja? Strinjam se z razpravo kolege Starmana, ki je
               opozoril na to, da nikakor ne dosežemo tega, da preprečimo odlivanje denarja. Kako
               izboljšati nadzor v samih bankah? Kako izboljšati sistem akreditiranja vprašanja?
               Akreditiranje nadzornikov zato, da pridemo do sposobnega nabora potencialnih
               nadzornikov. Vidimo, da je korporativno upravljanje res, kako naj rečem, ena šibka
               točka, in da je potrebno dosledneje spoštovati korporativno zakonodajo, pa tudi
               smernice OECD pri določanju vloge lastnika, nadzornika, uprave. Prepričan sem, da je
               do velike večine problemov v slovenski gospodarski realnosti prišlo zato, ker so
               uprave bile močnejši partner v verigi in pravzaprav dosegle ustrezne dogovore, da
               milo rečem, z nadzornimi sveti, lastnik pa pravzaprav bi bil iz teh procesov v veliki
               meri izrezan. Potreben je torej tudi nov zakon o bančništvu ali vsaj njegova
               nadgradnja z uvedbo licenciranja nadzornih svetov. Glede na to, da je na lanski
               skupščini Nove Ljubljanske Banke bil sprejet tudi dogovor o imuniteti za pretekle
               odločitve v razmerju do belgijskega lastnika, me zanima: Kako boste ukrepali proti
               odgovornim, da se dejansko ugotovi odgovornost o poslovanju in nadziranju Nove
               Ljubljanske Banke v času, ko je del te banke bil tudi tuji lastnik. Slovensko
               gospodarstvo potrebuje internacionalizacijo vendar tudi internacionalizacijo na
               pameten način. Zanima me, na kakšen način okrepiti tudi s fiskalnimi spodbudami
               prihod tujih neposrednih naložb. Nadalje, me zanima. Del vašega ministrstva je tudi
               nadzor nad proračuni lokalnih skupnosti.  Ne pričakujem eksaktnih odgovorov, ker razumem, da se
               morate z vsemi detajli šele spoznati. Ampak država nujno potrebuje tudi nov zakon o
               financiranju mestnih občin, poudarjam, mestnih občin, zaradi tega, ker njihova
               regionalna razsežnost doslej v Sloveniji ni bila ustrezno upoštevana in priznana v
               financiranju. Zaradi tega ima velika večina mestnih občin tudi velike težave pri
               financiranju svojih obveznosti. Zanima me, ali se boste kot minister za finance, in
               to z mednarodnim pedigrejem, zavzeli za to, da v Sloveniji uveljavimo tudi nekatere
               vzvode za financiranje, recimo, Evropske investicijske banke, ki jih ta ima v svojem
               portfelju, zato da učinkoviteje uporabimo evropska strukturna sredstva za
               financiranje svojih razvojnih potreb, pa tudi za pametno upravljanje obstoječih
               dolgov. Oprostite, ker je bil nabor vprašanj nekoliko daljši. Gospod minister oziroma
               gospod bodoči minister, pri vašem delu vam želim veliko uspehov!</p>
            </sp>
            <sp xml:id="SDT6-OZFIMP-nujna-49-2013-03-19.sp31">

               <speaker>PREDSEDNICA PATRICIJA ŠULIN:</speaker>

               <p>Hvala lepa.</p>
               <p>Gospod Roberto Battelli, izvolite.</p>
            </sp>
            <sp xml:id="SDT6-OZFIMP-nujna-49-2013-03-19.sp32">

               <speaker>ROBERTO BATTELLI (PS NS):</speaker>

               <p>Hvala lepa.</p>
               <p>Spoštovani dr. Čufer! Hvala za vašo predstavitev, ker je diagnoza, ki je bila
               postavljena, zelo precizna. In če se identificira dobro probleme, je to že dobra
               popotnica za njihovo reševanje.</p>
               <p>Če zdaj pustimo ob strani val nezadovoljstva, ki se je odrazil ob tem, ko je bilo
               nujno sprejeti določene ukrepe za izhod iz krize, je vendar težko v celoti razumeti
               prave razloge za nastanek nove Vlade, ko so pa problemi isti in možne rešitve tudi.
               Razen, če si nekdo ne obeta, da se s tem dejstvom zadovoljijo določena pričakovanja
               raznih krogov, ki imajo močne interese, nikoli pa ne nastopajo pred očmi javnosti, za
               razliko od parlamenta, na primer, ki noče in tudi ne more skrivati ničesar; vseskozi
               je tako v parlamentu.</p>
               <p>Če spremljamo dogajanja v zadnjem času, tudi skozi tisk, lahko ugotovimo, da so
               najbolj razumeli nastanek slabe banke izključno kot instrument za razgaljenje
               pajdaških kreditov, če jih tako imenujemo, prav tisti, ki so te kredite dajali in
               uživali. Seveda, če hočemo sanirati bančni sektor, bo prej ali slej treba neizbežno
               ugotoviti, koliko je teh slabih terjatev in zakaj so nastale in tako naprej, drugače
               se ne da diagnoze postaviti. To pomeni, da je to neizbežen produkt operacije sanacije
               bank. Jaz razumem strahove mnogih in so bili tudi izrečeni, <q>"bodo padale nedolžne
               žrtve"</q> in tako naprej - ne, če deluje pravna država. Ne, če delujejo preiskovalni in
               sodni organi, tako kot je potrebno, da delujejo. Ne me narobe razumeti, nočem vas niti prestrašiti niti
               prejudicirati stvari, ampak zelo verjetno je, da boste vi občutili določene pritiske.
               Zdaj je vprašanje, kako se jih boste lahko ubranili. Ali bo ta ekipa tudi solidarna v
               tem, da je treba te pritiske pač odbiti in delati na način, ki bo spravil stvari v
               red glede na dane možnosti. Ti pritiski namreč, veste, povozijo vse strokovnosti, vse
               doslednosti, poštenosti in tako naprej, so izjemno silni, izjemno silni na zelo
               umazan način. Sposobni so uničiti življenje ljudi, jih obtožiti stvari, za katere
               niso krivi, vse te metode poznamo mi, ki smo pač toliko stari; nekateri so jih
               doživeli na lastni koži, mnogi smo pa spremljali in poskušali potem delovati na
               način, da se take stvari ne bi nikoli več zgodile. To se pa še zmeraj dogaja in
               obstajajo znanja, kako se to dela. Torej, te silnice, ki lahko delujejo na ta način
               in delujejo na ta način, seveda, se lahko naredijo v pogojih, ko ni nobene
               transparentnosti. Transparentnost je pa prvi pogoj za funkcioniranje demokratičnih
               institucij. Torej, verodostojnost izhaja iz transparentnosti njihovega delovanja.
               Vlada je tu, enako kot parlament, enako kot pravosodje, nosilka oblasti, ki mora
               delovati transparentno. Govora je bilo o odpravljanju vzrokov, ki so nas pripeljali v
               to situacijo. In eden od vzrokov je tudi netransparentno delovanje takih sil, za
               katere je zelo jasno, da so delovale in verjetno še delujejo na način, da sebe
               rešijo, v škodo celotne družbe in demokratičnega življenja v tej državi. Vse, kar
               boste naredili za to, da se ta vzrok odpravi, verjemite, bo doživelo absolutno
               podporo in solidarnost vseh nas, ki smo odgovorni vsem ljudem za stanje stvari v
               državi. Hvala.</p>
            </sp>
            <sp xml:id="SDT6-OZFIMP-nujna-49-2013-03-19.sp33">

               <speaker>PREDSEDNICA PATRICIJA ŠULIN:</speaker>

               <p>Hvala lepa.</p>
               <p>V tem sklopu še gospa mag. Damjana Petavar Dobovšek.</p>
            </sp>
            <sp xml:id="SDT6-OZFIMP-nujna-49-2013-03-19.sp34">

               <speaker>MAG. DAMJANA PETAVAR DOBOVŠEK (PS SDS):</speaker>

               <p>Hvala lepa za besedo, predsednica. Še enkrat lep pozdrav! Moram se še enkrat
               oglasiti, zato ker nisem dobila zadovoljivega odgovora.</p>
               <p>Gospod Čufer, Evropska komisija napoveduje 5,1% primanjkljaj. Niste mi odgovorili, s
               kakšno ekonomsko strategijo in ukrepi boste prepričali Evropsko komisijo, s kakšnim
               programom torej, da bo podaljšala rok Sloveniji, ki poteče aprila, torej, do aprila,
               kolikor mi je znano, je treba predložiti ta celoten program ekonomske politike. To je
               prvo vprašanje.</p>
               <p>Drugo vprašanje pa se nanaša na davčne ukrepe za spodbujanje gospodarske aktivnosti.
               Namreč, Vlada Janeza Janše je s postopnimi spremembami davčnega sistema v preteklem
               letu vzpostavila pogoje poslovanja, ki so stimulativno vplivali na hitrejše gospodarsko okrevanje oziroma
               davčni ukrepi vplivajo vedno eno leto nazaj, zato ker so obračuni vedno za nazaj,
               torej te ukrepe in učinke še pričakujemo. Podprla je tudi prizadevanje ekonomske
               politike za ponovni gospodarski zagon. Torej v temu sklopu je vlada Janeza Janše
               znižala davčno stopnjo od davka od dohodkov pravnih oseb iz dvajset na postopno,
               torej vsako leto na 15 %. Zvišala se je olajšava za investicije iz 30 na 40 % in to
               neomejeno v opredmetena osnovna sredstva. S tem je tudi stimulirala mikro, mala,
               srednja podjetja, predvsem v olajšave, ker mala mikro srednja podjetja in samostojni
               podjetniki pa tudi kmetje z dopolnilno dejavnostjo se raje odločajo za olajšave, ker
               se ne morejo zadolževati preko bank. Torej, je to za njih bolj stimulativna
               zadeva.</p>
               <p>Višja je tudi splošna olajšava za vlaganje v raziskave in razvoj, torej dvignila se
               je s 40 na 100 % celo. Uvedba torej v preteklem letu je bila tudi uvedena olajšava po
               sistemu pavšalne obdavčitve, torej določili smo višino normiranih odhodkov za
               najmanjše poslovne subjekte in je pomenilo oblikovanje spodbudnega poslovnega okolja
               za razvoj novi podjetniških idej. Obenem pa menim, da ej ta ureditev obdavčevanja
               stimulativno vplivala na obseg obstoječih dejavnosti in tudi evidentiranje novih
               poslovnih subjektov, predvsem malih samostojnih podjetnikov do petdeset tisoč evrov
               letnega prometa.</p>
               <p>Povišali smo tudi prag vstopa v sistem davka na dodano vrednost iz petindvajset na
               petdeset tisoč evrov obdavčljivega prometa, ki naj bi se realizirala najkasneje do
               30. junija tega leta. V zvezi s prihodkovno stranjo proračuna pa me zanima, nismo
               dobili odgovora, kljub temu da sta oba moja kolega vprašala kakšno je vaše mnenje v
               zvezi z dvigom davka na dodano vrednost, ki ga vi tudi v svoji koalicijski zavezi
               nekako predvidevate kot nek ukrep, skrajni primer, nekega začasnega dviganja. Torej
               zanima me v kakšni višini časovni potek, torej kdaj, torej pogoj, ko bomo prekoračili
               neko mejo ali kakor koli, tukaj bi želela konkreten odgovor.</p>
               <p>In pa v zvezi z davki me zanima, glede na to da se je že z obdavčitvijo v preteklem
               letu, torej s spremembo ZUJF-a razširila tudi obdavčitev z davkom na nepremično
               premoženje večje vrednosti. Za leti 2013 in 2014 smo ga tudi znižali ta prag, iz
               milijona na petsto tisoč evrov pa me zanima vaše mnenje v zvezi z davki ali boste
               spreminjali oziroma na novo uvajali kakšne druge davke, na primer davek na posest
               nepremičnin ali davek na prodajo, torej na promet nepremičnin, kakšno je to vaše
               stališče do obdavčitve nepremičnin? Zelo pomembno se mi zdi tudi vaš odgovor, ali se
               boste zavzemali torej za znižanje davka od dohodka pravnih oseb, da bomo privabili
               tuje investitorje, in kakšna stopnja bi bila primerna? In pa zanima me vaš odgovor,
               kaj menite v zvezi z možnostjo uvedbe davčnih blagajn, glede na to, da se torej s
               koalicijsko zavezo tudi želite zmanjšati sivo ekonomijo.</p>
               <p>Kar se tiče DURS-a in CURS-a me zanima združevanje, torej vlada Janeza Janše
                  meni, da bi dodatni učinki
               v smeri večje učinkovitosti davčnega nadzora vlada tudi je pričakovala od projekta
               združevanja davčne uprave in carinske uprave v enotno službo za pobiranje javno
               finančnih prihodkov, kar naj bi se zgodilo z junijem tega leta. In me zanima ali
               podpirate ta projekt združevanja? To je ta sklop.</p>
               <p>Zanima me pa tudi vaše mnenje v zvezi s politiko plač v bančništvu. Namreč, dejstvo
               je, da glede na izgubo naših sistemskih bankah je prišlo do situacije, da so morali
               tudi tisti z najnižjimi dohodki dokapitalizirati banke in vas sprašujem ali se vam
               zdi v redu politika plač v bančništvu? Namreč predsedniku prave ima lahko trinajst
               tisoč evrov bruto plače in po temu Lahovnikovem zakonu, tako imenovanem. Ali se vam
               zdi to v redu glede na takšne velike izgube v sistemskih bankah?</p>
               <p>In še zadnje vprašanje, glede na tako velike izgube v sistemskih bankah in glede na
               izkazane slabe terjatve sedaj že v višini 7,1 milijard evrov me zanima, glede na to
               da ste bili v analitični službi v NLB-ju, torej v računovodstvu in kontrolingu ali
               ste imeli tudi pooblastila in možnost, da ste opozarjali upravo NLB-ja in celo, da bi
               opozorili na te nepravilnosti tudi guvernerja ali pa regulatorja in nadzornika torej
               Banke Slovenije?</p>
               <p>Najlepše se vam zahvaljujem za odgovore.</p>
            </sp>
            <sp xml:id="SDT6-OZFIMP-nujna-49-2013-03-19.sp35">

               <speaker>PREDSEDNICA PATRICIJA ŠULIN:</speaker>

               <p>Hvala. Izvolite kandidat, lahko odgovorite na zastavljena vprašanja.</p>
            </sp>
            <sp xml:id="SDT6-OZFIMP-nujna-49-2013-03-19.sp36">

               <speaker>DR. UROŠ ČUFER:</speaker>

               <p>Hvala. Vidim, da se količina vprašanj kar množi tako da jih je že kar težko
               spremljati.</p>
               <p>Mogoče, če smem najprej gospod Frangež pa ne bi<gap n="..."/> Veliko vprašanj ste mi postavili,
               nekaj sem tudi vmes že odgovarjal v prejšnjih krogih, bi izpostavil predvsem to kar
               me sprašujete okoli evrske obveznice. Zagotovo bi se nam evrske obveznice splačale,
               vprašanje je pa kaj pride še v paketu zraven, kakšna je dodatna zaveza preden bi bile
               države res pripravljene solidarnostno jamčiti zato, da bomo tudi mi odplačevali te
               zadeve. Ampak, če se bo to kaj premaknilo dalje, mislim da bo v vsakem primeru to
               zelo vredno pregledati.</p>
               <p>Gospa Petaver, ste pa imeli vprašanje, ki ste jih prej omenili glede davčnih ukrepov
               vlade Janeza Janše. Jaz sem jih prej razumel bolj kot komentar kot dejansko vprašanje
               ampak popolnoma normalno je, da učinki, ki pridejo z zamikom pridejo z zamikom in to
               je dejstvo in ga razumem, upam da bo teh učinkov čim več.</p>
               <p>Druga stvar, ki ste spraševali, kar se tiče sive ekonomije in blagajne. Vsakršna
               pobuda je pozitivna v to smer. Zgodba okoli davčnih blagajn se spomnim, ne vem čisto
               točno kako je bila potem zaključena ampak očitno ni bila speljana. Če so kakršne koli
               takšne pobude ne vem z vaše strani ali pa s kakšne koli druge strani mislim, da je
               čas da jih pogledamo še enkrat in če so ustrezne jih tudi upoštevamo.</p>
               <p>Kar se tiče združevanje DRUS-a in CURS-a, projekta točno ne poznam ampak jaz načeloma
               vedno podpiram stvari kjer se kakšna stvar združuje in se potem tudi pojavi kakšna
               sinergija in pa privarčevani ukrepi. Kaj ta projekt konkretno prinese in kakšni so
               izpleni  ne vem tako da vam ne
               znam zdaj povedati sem pa prepričan, da bo to enkrat na moji mizi pa verjetno prej
               kakor kasneje.</p>
               <p>Spraševali ste me tudi o različnih davkih, možnih obdavčitvah; ne vem, čisto iskrno
               moram povedati. Kar koli bi rekel zdaj bi govoril na pamet, bi bilo malo
               nepremišljeno in niti približno ni strokovno. Tako da z veseljem bi odgovoril, upam
               da bom kdaj lahko pa bomo takrat gledali.</p>
               <p>Kar se tiče paketa bančništva, izgub v bančnih službah, kaj bi lahko opozarjal in pa
               predvsem te nepravilnosti. Jaz sem se večkrat vprašal samega pri sebi, če bi z
               zdajšnjim znanjem, kot ga imamo po zdajšnjem vedenju, ki ga imamo za preteklost nazaj
               vedel kaj bi lahko pravzaprav spremenil pa vedno bolj ugotavljam, da pravzaprav
               relativno malo. V kolikor bo kakšna evforija obvladala, tisti ki smo bili približno
               malo konservativni smo izgledali čudno, če bi bili pa izredno konservativni bi bili
               pa verjetno nori. Tako da, eno je stvar kaj veš, drugo je kaj lahko spremeniš in časi
               so se bistveno spremenili. Veliko stvari, ki jih je bilo prej popolnoma normalnih je
               zdaj popolnoma nenormalno in časa se ne da nazaj zavrteti da bi to popravili.</p>
               <p>Gospod Battelli, jaz sem vam hvaležen za opozorilo pa mislim, da ga moram resno
               vzeti.</p>
            </sp>
            <sp xml:id="SDT6-OZFIMP-nujna-49-2013-03-19.sp37">

               <speaker>PREDSEDNICA PATRICIJA ŠULIN:</speaker>

               <p>Hvala lepa. Za naslednji krog sta prijavljena dva poslanca, gospod Matjaž Han in
               gospa poslanka Romana Tomc. Želi še kdo se prijaviti mogoče? Sicer dajem besedo
               gospodu Hanu, izvolite.</p>
            </sp>
            <sp xml:id="SDT6-OZFIMP-nujna-49-2013-03-19.sp38">

               <speaker>MATJAŽ HAN (PS PS):</speaker>

               <p>V bistvu ne bo vprašanje, bo pa tudi eno pojasnilo tistim, ki danes govorite tako o
               temu dvigu DDV-ja.</p>
               <p>Mogoče kandidat za ministra ne ve ali pa tudi verjetno ve ampak koalicija dozdajšnja,
               oziroma gospod Šušteršič je v, pa ne me točno za besedo jemati, ker v ZUJF-u,
               predvidevan dvig DDV-ja, tu imamo predviden dvig DDV-ja, takrat če v letu 2013 ne
               bomo zmanjšali GDP-ja na 3 % in se avtomatsko potem v letu 2014 dvigne DDV. To je
               zapisano v zakonodaji, ki ste jo na nek način vi sprejeli.</p>
               <p>Tako da mi že imamo neke roke, če ne bo do takrat pridni pa če ne bomo vse naredili
               bomo tako ali tako dvig DDV-ja, DDV se dvigne ampak to ste vi sprejeli v ZUJF-u. Tako
               da zdaj spraševati ministra kdaj bo to naredil, kako bo to naredil, v koalicijski
               pogodbi smo samo to opredelili kot možni ukrep, s tem da je pa v zakonodaji to že
               zapisano. Hvala lepa.</p>
            </sp>
            <sp xml:id="SDT6-OZFIMP-nujna-49-2013-03-19.sp39">

               <speaker>PREDSEDNICA PATRICIJA ŠULIN:</speaker>

               <p>Hvala lepa. Dajem besedo naprej poslanki Romani Tomc, izvolite.</p>
            </sp>
            <sp xml:id="SDT6-OZFIMP-nujna-49-2013-03-19.sp40">

               <speaker>ROMANA TOMC (PS SDS):</speaker>

               <p>Hvala lepa.</p>
               <p>Zdaj mi bi lahko tukaj razvijali debato glede dviga DDV-ja in pogojev in prejšnje
               koalicijske pogodbe<gap n="..."/> Seveda, moje vprašanje je bilo usmerjeno drugače bodočemu
               ministru ampak kakor koli.</p>
               <p>Zdaj, jaz težko komentiram glede na to, da ste me pustili tukaj pravzaprav skoraj
               edino med vsemi kolegi popolnoma brez odgovorov ampak verjamem, da bova enkrat v
               nadaljevanju še zelo podrobno razdelala še marsikaj od tega.</p>
               <p>Imam pa za zaključek eno vprašanje, ki bo najbrž malo lažje; koliko državnih
               sekretarjev oziroma sekretark boste imel, eno ali dva in kdo so te osebe?</p>
            </sp>
            <sp xml:id="SDT6-OZFIMP-nujna-49-2013-03-19.sp41">

               <speaker>PREDSEDNICA PATRICIJA ŠULIN:</speaker>

               <p>Preden dajem besedo kandidatu še obveščam, da namesto poslanca Jerka Čehovina je
               tukaj z nami poslanec Brane Golubović, ki ga nadomešča. Sedaj pa izvolite besedo dr.
               Čufer.</p>
            </sp>
            <sp xml:id="SDT6-OZFIMP-nujna-49-2013-03-19.sp42">

               <speaker>DR. UROŠ ČUFER:</speaker>

               <p>O tem sem že razmišljal in nisem se še odločil in danes vam ne morem takoj
               povedati.</p>
            </sp>
            <sp xml:id="SDT6-OZFIMP-nujna-49-2013-03-19.sp43">

               <speaker>PREDSEDNICA PATRICIJA ŠULIN:</speaker>

               <p>Hvala lepa. Na kratko, tole gre že proti  koncu, saj smo verjetno že vsi malo utrujeni. Pa vendarle odpiram še
               zadnji krog mogoče, če se želi še kdo prijaviti mogoče od kolegov? Ne.</p>
               <p>Potem si bom pa še jaz za konec vzela besedo, bom zelo kratka imam pa tri
               vprašanja.</p>
               <p>Glede na to, da ste povedali, da te bili v analitski službi Banke Slovenije nazadnje
               pa ste delovali v upravljavskem centru za finančno upravljanje Nove ljubljanske banke
               na področju kontrolinga in finančne operative me zanima ali ste zaznali te slabe
               kredite oziroma ali se v temu upravljavskemu centru in tudi pravzaprav na Banki
               Sloveniji zazna, jaz mislim da bi se moralo zaznati, tiste slabe kredite, ki so bili
               dani brez zavarovanja, kajti to je že takrat pomenilo veliko tveganje, da ne bodo
               nikoli vrnjeni in to se je tudi zgodilo.</p>
               <p>Govorili ste o prezadolženosti podjetij in povpraševanjih po kreditih. Ne bom
               govorila o dajanju kreditov naših sistemskih bankah, me pravzaprav zanima ali boste
               okrepili vlogo SID banke in kako do sedanj ocenjujete njeno delo in vlogo na področju
               dajanja kreditov našemu gospodarstvu.</p>
               <p>In še zadnje vprašanje; v vaš resor bo prešla tudi davčna uprava Republike Slovenije
               in carinski urad. Me zanima kako boste ukrepali na področju davčnih utaj. Ta problem
               je še zmeraj prisoten, se bojim, da zmeraj večji in me zanima ali se nagibate k temu,
               da boste povečali število zaposlenih na temu inšpekcijskemu delu sicer se bo to
               zgodilo v enem delu že s pripojitvijo carinske uprave DURS-u. Me pa zanima tudi ali
               se nagibate k temu, da bi morali biti inšpektorji specializirani za posamezno
               področje davka in določeno gospodarsko panogo ali menite, da je zdajšnja ureditev, ko
               so razporejeni na vse davke in vsa področja pravilna?</p>
               <p>Vaše mnenje glede uvedbe finančne policije? Tudi o tem se že nekaj let pogovarjamo,
               mnenja se krešejo tako strokovna kot tudi mnenja javnosti.</p>
               <p>Pa še na zadnje vprašanje, če mi lahko odgovorite. Mogoče je potrebna tudi v enem
               delu sprememba vloge Računskega sodišča, včasih se mi zdi, da je njihova vloga
               premalo aktivna, premalo fleksibilna in da je pravzaprav v enem delu čutiti togost
               tega organa. In še vaše mnenje glede revizijski hiš kar pravzaprav ne bo vaš resor pa
               vendarle se mi zdi, da bo tudi tukaj z zakonodajo potrebno uvesti institut večje
               odgovornosti, kajti nemalokrat so revizijske hiše dale pozitivno mnenje družbam, za
               katere se je pa kasneje izkazalo, da so slabo poslovale in da so pravzaprav škodno
               poslovale. In to je tudi eden naš večjih problemov na področju gospodarstva pa žal
               premalokrat omenjene. Hvala lepa za odgovore.</p>
            </sp>
            <sp xml:id="SDT6-OZFIMP-nujna-49-2013-03-19.sp44">

               <speaker>DR. UROŠ ČUFER:</speaker>

               <p>Kar se tiče slabih kreditov in ali smo to zaznali, pravzaprav mogoče samo razložim na
               kratko kako je banka organizirana; Poleg centra za finančno upravljanje kjer se
               pravzaprav v kontrolingu ukvarjamo z analizo banke same je tudi drugi del banke, ki
               se imenuje <q>"risk management"</q> kjer se ukvarja pravzaprav z bilancami bank, podjetji in
               njihovimi terjatvami. In njihova pristojnost je, da pogledajo portfelj, naša je pa,
               da gledamo banko kot celoto. Tako da pravzaprav moj del področja delovanja je
               pravzaprav gledati kako se to na banki pozna. In ko so gledali kako se na banki pozna
               je bilo nekaj signalov, ki so kazali na to, da je  stvar problematična. In sicer, nikakor da bi si
               predstavljali v takšnem obsegu, ampak videlo se je da je količina kreditov v enem
               obdobju izredno rastla, bistveno bolj kot je normalno, bistveno bolj, kot je bila
               banka sposobna na dolgi rok delati, vzdrževati in videlo se je tudi da so obrestne
               marže padale dol. To so znaki, kjer vsak konservativni bankir vidi, da gre nekaj
               prehitro, ker če prehitro preveč gre, potem se tudi ve, da stvari niso dovolj dobro
               pregledane, premišljene in tako tečejo. Ti signali so bili in o tem smo se tudi v
               banki večkrat pogovarjali, kaj je vzdržna rast, ne samo z vidika sposobnosti
               financiranja in sposobnosti zagotavljanja kapitala, tudi z vidika sposobnosti
               obvladovanja financiranja nadzora.</p>
               <p>Tako, da določeni signali so bili, nihče pa si ni predstavljal, da lahko to v takšnem
               znesku, na tak način tako, pravzaprav s takšnimi čudnimi zgodbami vsa ta stvar
               prepletena.</p>
               <p>Kar se tiče vprašanja glede vloge SID banke. SID banka je v fazi krize takrat čisto
               na začetku 2008, 2005 pravzaprav igrala zelo pozitivno vlogo, ko je, 2008, 2009, ko
               je omogočila da se v času ko so se bilance posameznih krčile, na drugi strani
               povečevale, tako da sigurno je ena od bank, ki ima tudi malo razvojno vlogo in jo je
               kot takšno treba gledati, seveda v tem kako bomo lahko to kot instrument odpravili,
               bomo pa še natančno videli.</p>
               <p>Kar se tiče vprašanja glede finančne policije, bi omenil, da jaz to vidim, kot del
               kriminalistov, ki se spoznajo na finance, ki jim je to njihova specialiteta in se mi
               zdi, da je to zelo zaželeno, vsaj kar se mene tiče.</p>
            </sp>
            <sp xml:id="SDT6-OZFIMP-nujna-49-2013-03-19.sp45">

               <speaker>PREDSEDNICA PATRICIJA ŠULIN:</speaker>

               <p>Hvala lepa.</p>
               <p>Bi prosila mogoče še samo vaš kratek pogled na Računsko sodišče in revizijske hiše,
               njihovo vlogo.</p>
               <p>Hvala.</p>
            </sp>
            <sp xml:id="SDT6-OZFIMP-nujna-49-2013-03-19.sp46">

               <speaker>DR. UROŠ ČUFER:</speaker>

               <p>Kar se tiče vloge Računskega sodišča nimam izoblikovanega mnenja. </p>
               <p>Kar pa se tiče revizijskih hiš, z njimi imam bistveno več kontaktov in vidim kako te
               stvari tečejo, vidim, da je njihova stopnja zavedanja kaj revidirajo, kakšna tveganja
               imajo in kako podrobno se spustijo v zadeve, pravzaprav kar visoka. Definitivno pa
               tudi oni morajo biti odgovorni za revidiranje. Saj imajo v drobnem tisku zakaj so in
               za kaj niso odgovorni, pa je tega drobnega tiska kar veliko, ampak mislim, da
               odgovornost mora biti tudi na njihovi strani.</p>
            </sp>
            <sp xml:id="SDT6-OZFIMP-nujna-49-2013-03-19.sp47">

               <speaker>PREDSEDNICA PATRICIJA ŠULIN:</speaker>

               <p>Hvala lepa.</p>
               <p>Morebiti še kdo, ki bi želel postaviti vprašanje kandidatu za finančnega ministra?
               Ugotavljam, da smo izčrpali prijave in vprašanja, zato je razprava zaključena. V
               skladu tudi z ustaljeno prakso vseh kandidatov do zdaj, tudi kandidata za finančnega
               ministra dr. Uroša Čuferja prosim, da za nekaj minut zapustite sobo, da bo odbor
               opravil glasovanje, počakate zunaj, po glasovanju pa vas ponovno povabimo med nas, da
               vam bomo razglasili rezultat.</p>
               <p>Hvala.</p>
               <p>Predlagam, da odbor glasuje o naslednjem mnenju: Predstavitev dr. Uroša Čuferja, kot
               kandidata za ministra za finance je bila ustrezna. Želi mogoče še kdo obrazložiti
               glas pred glasovanjem? Ne. Torej, glasujemo. Se opravičujem, vas nisem videla.</p>
               <p>Gospod Roberto Battelli, izvolite.</p>
            </sp>
            <sp xml:id="SDT6-OZFIMP-nujna-49-2013-03-19.sp48">

               <speaker>ROBERTO BATTELLI (PS NS):</speaker>

               <p>Hvala lepa.</p>
               <p>Jaz se bom vzdržal, tudi iz razlogov, ki sem jih, na katere sem nakazal že prej ob
               svojem vprašanju oziroma komentarju glede na predstavitev kandidata, ki globoko
               spoštujem kot osebo  in tu ne
               gre za nič osebnega. Bom pa v prihodnosti podpiral vsa tista prizadevanja finančnega
               ministrstva, ki bodo prispevala k temu, da se pride iz krize na trajen način.</p>
            </sp>
            <sp xml:id="SDT6-OZFIMP-nujna-49-2013-03-19.sp49">

               <speaker>PREDSEDNICA PATRICIJA ŠULIN:</speaker>

               <p>Hvala lepa.</p>
               <p>Prehajamo na glasovanje. Glasujemo. Zaključujem glasovanje</p>
               <p>Kdo je za? <stage>(9 članov.)</stage> Je kdo proti? <stage>(5 članov.)</stage></p>
               <p>Ugotavljam, da je mnenje sprejeto.</p>
               <p>Prosim, če pokličete kandidata da se nam pridruži v dvorani.</p>
               <p>Sporočam vam, da je Odbor za finance in monetarno politiko z 9 glasovi za in 5
               glasovi proti sprejel mnenje, da je bila vaša predstavitev, kot kandidata za ministra
               za finance ustrezna.</p>
               <p>Čestitam vam in vam želim uspešno in korajžno delo pri vodenju ministrstva.</p>
               <p>Obveščam vas tudi, da bo odbor v skladu z 231. členom Poslovnika Državnega zbora
               sprejeto mnenje posredoval predsedniku Državnega zbora in predsednici Vlade. V
               kolikor nimate drugačnega predloga, bom poročevalka odbora za sejo Državnega zbora
               sama.</p>
               <p>S tem zaključujem to točko dnevnega reda in 49. nujno sejo odbora. Zahvaljujem se
               vsem za razpravo in udeležbo. <stage type="time">Seja je bila zaključena 19. marca 2013 ob 12.20.</stage>
               </p>
            </sp>
         </div>
      </body>
   </text>
</TEI>