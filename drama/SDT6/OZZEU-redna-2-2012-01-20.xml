<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZEU-redna-2-2012-01-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">1DC27B29E4EF135BC1257D1F005A5645</idno>
               <idno type="custom" subtype="day">2838BBA92AD80CF1C125798B00360759</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=2838BBA92AD80CF1C125798B00360759</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZEU-redna-2-2012-01-20.OZZEU" n="2">
               <name>redna seja</name>
               <date when="2012-01-20"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZEU-redna-2-2012-01-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZEU-redna-2-2012-01-20.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA ZADEVE EVROPSKE UNIJE</stage>
            <stage type="session">2. seja</stage>
            <stage type="date">(20. januar 2012)</stage>
            <stage type="chairman">Sejo je vodil mag. Branko Grims, predsednik odbora.</stage>
            <stage type="time">Seja se je pričela ob 9. uri. </stage>


            <sp xml:id="SDT6-OZZEU-redna-2-2012-01-20.sp1">

               <speaker>PREDSEDNIK MAG. BRANKO GRIMS:</speaker>

               <p>Spoštovani, vsem prav lep pozdrav! Začenjamo 2. sejo Odbora za zadeve Evropske
               unije.</p>
               <p>Opravičenih danes ni.</p>
               <p>Prehajamo na določitev dnevnega reda. Prejeli ste predlog dnevnega reda in predlog za
               razširitev s 7. točko, to je Svet Evropske unije za splošne zadeve. Glede na to, da
               včeraj do 12. ure pripomb, in glede na to, da gre za širitev na podlagi 154.d člena
               Poslovnika Državnega zbora, ugotavljam, da je dnevni red sprejet, kot je bil
               predlagan s sklicem seje, vključno z razširitvijo.</p>
               <p>Prehajamo na <title>1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA DIREKTIVE SVETA O SKUPNEM SISTEMU DAVKA NA FINANČNE TRANSAKCIJE IN
                  SPREMEMBE DIREKTIVE 2008/7-ES.</title>
               </p>
               <p>Med nami so tudi poročevalci odborov, ki so to obravnavali, vendar bi najprej vprašal
               državno sekretarko Ministrstva za finance, gospo Matejo Vraničar, ali želi podati
               uvodno obrazložitev? Prosim.</p>
            </sp>
            <sp xml:id="SDT6-OZZEU-redna-2-2012-01-20.sp2">

               <speaker>MATEJA VRANIČAR:</speaker>

               <p>Hvala lepa, gospod predsednik. Na kratko o vsebini predloga direktive.</p>
               <p>Veliko se je že o tej direktivi govorilo v javnosti. Njen cilj je, da bi finančne
               institucije prispevale svoj delež k stroškom finančne krize oziroma k zagotavljanju
               ukrepov za omilitev njenih učinkov. Evropska komisija, ki je predstavila ta predlog
               direktive, meni, da se ta cilj lahko doseže samo preko harmonizacije davka, zato
               predlaga to direktivo, ki naj bi veljala v vseh državah članicah Evropske unije kot
               prvi korak h globalni uvedbi davka na finančne transakcije. Predlog direktive je
               povezan s predlogom sklepa o novem sistemu virov lastnih sredstev, ki naj bi veljali
               po novi finančni perspektivi, zato je tudi uveljavitev direktive predvidena s 1.
               januarjem 2014.</p>
               <p>Osnovne značilnosti davka, kot ga predvideva direktiva, so naslednje. Predviden je
               kot davek z zelo široko davčno osnovo in zajema v obdavčitev vse instrumente
               kapitalskega in denarnega trga, delnice in deleže v podjemih za kolektivno
               investiranje ter pogodbe za izvedene finančne instrumente. Obdavčitev je predvidena
               tako za posle oziroma za trgovanje na organiziranih trgih kot tudi za trgovanje izven
               organiziranih trgov, na tako imenovanem <q>"over the counter"</q> trgovanju. Gre za
               transakcijski davek, kar pomeni, da bo vsaka transakcija obremenjena z davkom.
               Predlagana stopnja po direktivi je 0,1% za običajne finančne transakcije in 0,01% za
               transakcije z izvedenimi finančnimi instrumenti. Davčne stopnje, ki jih določa
               direktiva, so minimalne in države članice so pooblaščene, da lahko določijo višjo
               stopnjo davka za posamezne transakcije, če bi tako želele.</p>
               <p>Kot sem že omenila, je predviden davek z dokaj široko davčno osnovo, zato so izvzetja oziroma oprostitve plačila
               tega davka predvidene precej ozko. Izvzete naj bi bile le transakcije z vrednostnimi
               papirji na primarnem trgu, transakcije z valutami, posojilni in kreditni posli,
               namenjeni gospodinjstvom, podjetjem in finančnim institucijam, ter posli, kot so, na
               primer, hipotekarna posojila, potrošniški krediti, zavarovalne pogodbe, plačilne
               transakcije. Prav tako naj bi bile izvzete od plačila davka transakcije z Evropsko
               centralno banko in nacionalnimi centralnimi bankami.</p>
               <p>Obdavčitev je predvidena po kraju sedeža dejavnosti davčnega zavezanca in to
               predstavlja eno od problematičnih točk tega zakonskega predloga, ker zakon
               predvideva, da je zavezanec za davek vsaka stranka v postopku glede na svoj sedež.
               Kar pomeni, če sta obe stranki v transakciji, imata sedež na območju Evropske unije,
               plača davek ena in druga stranka. Če ima samo ena stranka sedež na območju EU, se
               plača davek samo enkrat. Če pa nobena od strank nima sedeža na območju EU, se davka
               sploh ne plača. In ta rešitev je tudi za Slovenijo problematična. Enako je
               problematičnih še nekaj drugih določb, ki zahtevajo podrobnejša pojasnila Evropske
               komisije, pa jih zaenkrat še nismo dobili. Zato v stališču vlagamo preučitveni
               pridržek in ta preučitveni pridržek bi zadržali, dokler ne bomo dobili odgovorov na
               posamezna vprašanja, ki se pojavljajo v zvezi z vsebino direktive.</p>
               <p>V stališču poudarjamo, da v načelu podpiramo uvedbo davka na finančne transakcije, da
               si želimo uvedbe tega davka na globalni ravni in da lahko pristanemo na to, da je
               uvedba davka na ravni Evropske unije, recimo, prvi korak pri tej globalni uvedbi
               davka. Ocenjujemo pa, da ne bi bila dobra rešitev sprejetje oziroma uveljavitev davka
               na finančne transakcije samo na območju držav članic evroobmočja, ker ocenjujemo, da
               bi na ta način znotraj Evropske unije lahko prišlo do prevelikega prehajanja oziroma
               prenosa finančnih transakcij v območje oziroma na ozemlje držav, ki tega davka ne bi
               imele uvedenega.</p>
               <p>Na kratko še o finančnih posledicah. Evropska komisija ocenjuje v predlogu direktive,
               da bo celotni finančni učinek na območju EU kot celote 57 milijard evrov, kar pomeni
               nekaj manj kot 0,5% bruto družbenega proizvoda vseh držav članic Evropske unije.
               Vendar pa hkrati opozarja, da bo zaradi uvedbe davka prišlo tudi do znižanja BDP
               nekaj več kot za 0,5%.</p>
               <p>Za Slovenijo smo poskušali ugotoviti, kakšni bi bili finančni učinki s pomočjo
               interesnih združenj in nadzornikov. Sodelovala je Banka Slovenije, Agencija za
               zavarovalni nadzor, Združenje Bank Slovenije, Združenje družb za upravljanje
               investicijskih skladov, k sodelovanju smo povabili tudi Združenje članov borze,
               vendar njihovih podatkov še nimamo, tako vam lahko predstavim samo preliminarne
               podatke. Glede na obseg poslov, ki so jih finančne institucije v Sloveniji izvedle,
               ocenjujemo, da bi bila letna davčna osnova za ta davek v Sloveniji približno 36
               milijard evrov. Kar pomeni, da bi bil finančni učinek na območju Slovenije okrog 15
               milijonov evrov. Poudarjam pa še enkrat, da gre za preliminarne podatke. Poskušamo še
               ugotoviti, kakšen bi bil učinek na znižanje BDP v Sloveniji, vendar teh podatkov
               zaenkrat s pomočjo Urada za makroekonomske analize in razvoj še nismo uspeli
               pridobiti, tako jih bomo pridobili, računam, v nadaljevanju.  Toliko za uvod. V kolikor bodo še kakšna
               vprašanja smo pa na razpolago. Hvala.</p>
            </sp>
            <sp xml:id="SDT6-OZZEU-redna-2-2012-01-20.sp3">

               <speaker>PREDSEDNIK MAG. BRANKO GRIMS:</speaker>

               <p>Hvala. Med nami pozdravljam poročevalko Odbora za finance in monetarno politiko gospo
               Renato Brunskole, če želi podati poročilo. Prosim.</p>
            </sp>
            <sp xml:id="SDT6-OZZEU-redna-2-2012-01-20.sp4">

               <speaker>RENATA BRUNSKOLE (PS PS):</speaker>

               <p>Hvala lepa. Lepo pozdravljeni. Odbor za finance in monetarno politiko podpira predlog
               stališča Republike Slovenije do predloga direktive sveta o skupnem sistemu davka na
               finančne transakcije in spremembi direktive, tako da predlaga pristojnemu Odboru za
               zadeve EU, da predlog stališča sprejme.</p>
               <p>Naj pa povem, da so v razpravi, morebiti bo tudi kolega Frangež, ki je tudi član
               odbora, še kaj povedal v zvezi s tem, ker je tudi razpravljal, namreč člani odbora
               načeloma predlog direktive podprli. So pa izpostavili problematiko na katerem nivoju
               bo davek na finančne transakcije veljal. Seveda je bilo tudi zanimanje v povezavi z
               morebitnimi negativnimi učinki davka, zakaj sta potrebni dve minimalni stopnji davka,
               davčno breme, uvedba davka v povezavi s tako imenovano direktivo 6. Člani so tudi
               želeli vedeti ali obstaja seznam finančnih transakcij za Slovenijo, ki bi bile po tej
               novi direktivi obdavčene in kakšni so stroški pobiranja predvidenega davka.
               Predstavnica Vlade mag. Mateja Vraničar je povedala, da sta dve minimalni stopnji za
               različne finančne instrumente, predvidene tudi zato, ker se predvideva različen odziv
               trgov na obdavčitev in seveda glede na tveganje za selitev vlagateljev na druge trge.
               Glede možne prevalitve bremena omenjenega davka je tudi poudarila, da davke plača
               zadnja finančna inštitucija v verigi in naj ne bi imela vpliva na gospodinjstvo
               oziroma fizične osebe. Seveda obstajajo glede tega določeni dvomi za pokojninske
               sklade, saj bi morda lahko prišlo do prenosa bremena na končne vlagatelje. Ob tem je
               tudi omenila, da je primarna izdaja vrednostnih papirjev oproščena davka na finančne
               transakcije. Seveda Odbor za finance in monetarno politiko ni sprejel svojega
               amandmaja k predlaganemu stališču Republike Slovenije do predlagane direktive. Kot
               sem povedala, predlaga pristojnemu odboru, da ta predlog sprejme. Hvala.</p>
            </sp>
            <sp xml:id="SDT6-OZZEU-redna-2-2012-01-20.sp5">

               <speaker>PREDSEDNIK MAG. BRANKO GRIMS:</speaker>

               <p>Hvala. Komisija Državnega svata za mednarodne odnose in evropske zadeve predstavlja
               član gospod Alojz Kovšca. Želite besedo? Prosim.</p>
            </sp>
            <sp xml:id="SDT6-OZZEU-redna-2-2012-01-20.sp6">

               <speaker>ALOJZ KOVŠCA:</speaker>

               <p>Hvala lepa za besedo. Lep pozdrav vsem skupaj. Tudi naša komisija je omenjeni predlog
               obravnavala. In ob predstavitvi so se v razpravi med člani komisije pojavili številni
               dvomi in vprašanja, predvsem o tem, da ni niti političnega soglasja, da bi bila
               predlagana rešitev sprejeta na ravni EU 27. Člani komisije smo se osredotočili na
               vprašanja, ki zadevajo verjetne učinke uvedbe tega davka, spodbujanje uspešnosti
               repatriacije kapitala v nacionalne ekonomije, ocena davčnih prihodkov ter vpliv na
               Slovenijo. Opozorjeno je bilo, da predlog vpliva tudi na trenja znotraj same EU, kjer
               ni konsenza glede uvedbe tovrstnega davka. Znano je namreč, da sta Švedska in Velika
               Britanija jasno proti njegovi uvedbi. Podana je bila tudi ugotovitev, da so parametri
               glede stroškov in izvedljivosti še nerazpoložljivi. Navkljub vsemu je Komisija za
               mednarodne odnose in evropske zadeve Državnega sveta sprejela mnenje, da podpira
               predlog stališča Republike Slovenije do predloga sveta o skupnem sistemu davka na
               finančne transakcije. Hvala lepa.</p>
            </sp>
            <sp xml:id="SDT6-OZZEU-redna-2-2012-01-20.sp7">

               <speaker>PREDSEDNIK MAG. BRANKO GRIMS:</speaker>

               <p>Hvala. Odpiram razpravo. Želi kdo besedo? Gospod Frangež.</p>
            </sp>
            <sp xml:id="SDT6-OZZEU-redna-2-2012-01-20.sp8">

               <speaker>MATEVŽ FRANGEŽ:</speaker>

               <p>Najlepša hvala za besedo. Najprej, mislim, da je uvajanje tega davka pomemben premik,
               ki bo tudi finančni sektor zavezal, da prispeva svoj delež sredstev k reševanju
               krize, še posebej zato, ker je bil nedvomno povzročitelj gospodarske in finančne
               krize na globalni ravni. In drugič zato, ker je ob prvih ukrepih držav pravzaprav bil
               deležen tudi visokih podpor.</p>
               <p>Najprej glede območja veljavnosti tega davka. Jaz sem nekoliko zadržan do tega
               pridržka, ki ga ima Slovenija v kontekstu, ali še podpiramo uvajanje davka na
               finančne transakcije v kolikor bo veljal samo, recimo, na evroobmočju. Mislim, da
               celotna evropska politika na nekaterih najbolj naprednih področjih temelji na  načelu <q>"leading by example -
               voditi z zgledom"</q> in zame je uvajanje davka na finančne transakcije, četudi ima
               nesporne pasti, sprejemljivo tudi v kolikor bo obveljalo samo na ravni držav z evrom.
               Nedvomno je tudi osnova in ideja zasnove davka na finančne transakcije, četudi bo
               veljal na območju celotne Evropske unije, upam, prvi korak do tega, da pridemo do
               globalne ureditve, dokler ne bo ustrezne globalne ureditve za katero se Evropska
               unija pravzaprav zavzema in za katero se zavzema tudi nekaj drugih zunaj evropskih
               držav članic skupine G-20, pravzaprav ne bomo imeli učinkovitega globalnega mehanizma
               za to, da z ustrezno regulacijo transakcije v finančnem sektorju.</p>
               <p>Na Odboru za finance in monetarno politiko je ostalo odprto vprašanje, zakaj tolikšna
               razlika med običajnimi delnicami in vrednostnimi papirju, ki so predvidene, obdavčene
               sicer za nizko stopnjo 0,1% vrednosti transakcije, med tem ko pri izvedenih finančnih
               instrumentih je predvidena stopnja 0,01% vrednosti transakcije. Glede na to, da vemo,
               da je pravzaprav nepremišljeno trgovanje, pravzaprav pa tudi nastajanje izvedenih
               finančnih instrumentov generiralo začetek krize, da so torej po svoji naravi tudi
               bistveno bolj špekulativni, nas je nekatere člane takrat zanimalo, na čem je
               utemeljena ta razlika. Tega odgovora pravzaprav takrat nismo imeli in upam, da lahko
               z njim danes postrežejo predstavniki Vlade. Mislim, da torej ta davek predstavlja
               napredek, in da ne glede na vse, terja tudi našo podporo.</p>
            </sp>
            <sp xml:id="SDT6-OZZEU-redna-2-2012-01-20.sp9">

               <speaker>PREDSEDNIK MAG. BRANKO GRIMS:</speaker>

               <p>Če drugih razprav ni, potem dovolite še meni, da dve stvari odgovorim, glede na to
               kar je bilo zdajle rečeno. Uvedba davka na finančne transakcije bi imela večinoma
               pozitivne učinke, če bi postal to globalni davek. V tem se s predgovornikom nikakor
               ne morem strinjati. Že omejitev na evro območje skriva določene pasti. Če bi pa
               znotraj Evropske unije imeli dve območji, v eni v kateri bi ta davek veljal, recimo
               za območje evra in eno v katerem ne bi, pa bi prevladali negativni učinki, prišlo bi
               do prelivanja kapitala, prišlo bi do premikov sedežev finančnih in drugih institucij,
               zato da bi se temu izogibali in rezultati bi bili izrazito negativni za gospodarsko
               rast tistih držav, ki bi ta davek uvedla. Tega se je pri tem greba zavedati in to s
               tega vidika zelo podpiram tudi pridržek, ki je bil izražen in bom vsekakor glasoval
               za stališča, ki jih je pripravila Vlada.</p>
               <p>Gospod Jerovšek imate besedo.</p>
            </sp>
            <sp xml:id="SDT6-OZZEU-redna-2-2012-01-20.sp10">

               <speaker>JOŽEF JEROVŠEK (PS SDS):</speaker>

               <p>Hvala lepa. Smo pri temi, ki zaposluje Evropsko unijo in tudi globalno celi svet, že
               nekaj časa in seveda smo bili priča temu, da tudi v vrhovih Evropske politike ni
               enotnega pogleda na to zadevo. Zdaj, kolikor sem sledil pa koliko se na to, je to pač
               en instrument, ki naj bi počasi začel pomagati zdraviti finančne institucije, ki so
               za mene tudi največji krivci sedanje finančne krize. Seveda pa je tukaj polno neznank
               in jaz se oglašam samo zaradi tega, ker ko tukaj govorite, pravite, da trenutno še ni
               mogoče podati niti ocene vpliva. Ali generalno zato, za Slovenijo, dolgoročno
               predstavlja pozitiven ukrep ali predstavlja negativni ukrep. Toliko pa bi bilo
               potrebno. Jaz drugače ne vem zakaj sploh minister potem na tak sestanek gre, če ni
               sploh nejasno, pa če ni niti ocene vpliva. Potem izgleda to, kot da se ukvarjamo z
               nekim mačkom v žaklju. Sploh se ne ve v tej državi kaj bo tak ukrep prinesel. Jaz se
               globoko strinjam,  da je treba
               uvajati neke ukrepe, še posebej za slovenski finančni sistem, ki je zabredel v takšne
               stvari in malverzacije, da je to nekaj neverjetnega. Ampak, na podlagi tega se meni
               zdi, da finančna politika izhaja iz finančnega sistema. Vsi ste skoraj od tam
               rekrutirani. Vsi ste del svoje kariere bili v finančnih institucijah in jaz mislim,
               da bi morali vedeti v kaj se podajamo. Verjamem, da Slovenija ne bo igrala tu ključne
               vloge, in da se boste priključevali tudi tu nekemu vlaku, ampak še enkrat poudarjam.
               Prodajate nam mačka v žaklju, če ne poznate niti ocene vpliva.</p>
               <p>Hvala lepa.</p>
            </sp>
            <sp xml:id="SDT6-OZZEU-redna-2-2012-01-20.sp11">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Gospod Frangež, ste ponovno želeli besedo. Prosim.</p>
            </sp>
            <sp xml:id="SDT6-OZZEU-redna-2-2012-01-20.sp12">

               <speaker>MATEVŽ FRANGEŽ (PS SD):</speaker>

               <p>Če mi je dovoljeno malo polemike s tem, kar ste gospod predsednik dejali.</p>
               <p>Prvič. Strinjava se, da bi bil davek najučinkovitejši, če bi bil uveden na globalni
               ravni. Seveda, to čez noč ni realno, še posebej če upoštevamo, da razmislekom o
               takšnem davku nasprotujejo Združene države Amerike, kjer pravzaprav če pogledamo v
               globalnem pogledu tovrstnih transakcij nastane največ. In je tudi, glede na to, da
               imamo tukaj subjektivno merilo obdavčitve, se pravi, da je obdavčen tisti, ki ima
               sedež v državi, ki sodeluje v sistemu takšnega davka in da je v tem pogledu verjetno
               absolutno največ takšnih udeležencev na trgu prav iz Združenih držav, potem vidiva da
               imava tukaj prvo oviro naši ideji in nedvomni pozitivni ambiciji, da bi bil to sistem
               na globalni ravni.</p>
               <p>Drugič. Mi imamo danes vrsto področij, kjer Evropska unija zavestno pristaja na to,
               da ima manjši konkurenčni položaj za to, da na nekaterih področjih vodi s pozitivnimi
               zgledi. Ne nazadnje, mi lahko gospodarsko situacijo pri nas hitro saniramo, če se
               odločimo da bomo konkurenčni kot Kitajska, ampak to pomeni - nič standardov varovanja
               socialnih pravic, to pomeni nič standardov varovanja okolja in tukaj smo se zavestno
               odločili, da bomo svojo konkurenčnost gradili na nečem drugačnem. In pri tem davku je
               zelo podobno, oprostite če nekoliko banaliziram. Tukaj gre za to, da je Evropska
               unija, upam, v polni meri odločena, da z nekim novim zgledom, s tem da obremeni z
               minimalnim deležem davka, minimalnim pa ravno zato, da bi se preprečile morebitne
               selitve vlagateljev ustrezno obremenitev finančnega sektorja. Jaz pa imam zadržek do
               tega stališča Slovenije tudi zato, ker sem realist in ne verjamem, da bo glede na
               znana stališča, recimo Velike Britanije in Švedske na koncu davek uveden na ravni
               celotne Evropske unije. Mislim torej, in Slovenija tukaj ni v tem pogledu tako močna
               država v kateri bi imeli sedež tako močni vlagatelji, ki bi bila s tega zornega kota
               izrazito prizadeta. In drugič, učinek na gospodarsko rast, tukaj dopuščam, da se
               motim, jaz mislim, da mora Slovenija v prihodnje svojo gospodarsko rast predvsem
               utemeljevati na realni rasti realnega sektorja, od visokih rasti v finančnem sektorju
               imajo praviloma koristi samo špekulanti in ne družba in tudi sicer se mi zdi, da je v
               zaskrbljenosti omejevanja gospodarske rasti zaradi učinkov davka, predvsem z vidika
               da Sloveniji danes manjka investicij, primarne izdaje vrednostnih papirjev pa so tako
               ali tako izvzete iz sistema obdavčitve, da tukaj ni bojazni, da tudi če bi bil davek
               uveden samo na ravni evroobmočja.</p>
            </sp>
            <sp xml:id="SDT6-OZZEU-redna-2-2012-01-20.sp13">

               <speaker>PREDSEDNIK MAG. BRANKO GRIMS:</speaker>

               <p>Aha.</p>
               <p>Potem je gospa Novak in gospod Jakič, sta se že javila. Prosim.</p>
            </sp>
            <sp xml:id="SDT6-OZZEU-redna-2-2012-01-20.sp14">

               <speaker>LJUDMILA NOVAK (PS NSi):</speaker>

               <p>Jaz bi imela naslednje vprašanje. Očitno gre tukaj za polnjenje evropskega proračuna
               po drugi poti. Verjamem, da države članice so po eni strani za to zainteresirane, ker
               bo treba dati manj denarja iz lastnih sredstev v evropski proračun.  Sprašujem pa pristojne odgovorne ali je
               kakšna ocena ali dejansko to pomeni izboljšanje konkurenčnosti v Evropski uniji ali
               še poslabšanje konkurenčnosti in dodatno selitev gospodarstva finančnih institucij na
               druge trge, kjer so manjše obdavčitve.</p>
            </sp>
            <sp xml:id="SDT6-OZZEU-redna-2-2012-01-20.sp15">

               <speaker>PREDSEDNIK MAG. BRANKO GRIMS:</speaker>

               <p>Hvala. Še gospod Jakič, prosim.</p>
            </sp>
            <sp xml:id="SDT6-OZZEU-redna-2-2012-01-20.sp16">

               <speaker>ROMAN JAKIČ (PS PS):</speaker>

               <p>Hvala za besedo. Dobro jutro vsem. V resnici ta dokument, če ga beremo, ko govori, da
               je slovensko stališče pač zavzemanje za uvedbo tega davka na globalni ravni in se mi
               zdi tak bolj deklarativen, takšen bolj utopičen, če sem čisto iskren. Uvedba takega
               davka na globalni ravni ne bo samo problematična za voljo zavračanja s strani
               Združenih držav Amerike, ampak se mi zdi, da če pogledate v Latinsko Ameriko ali pa
               če boste pogledali na daljni vzhod boste seveda videli, da so pomisleki veliki. Se
               prav tukaj je zgolj vprašanje ali ta Leading by Example, kot je kolega Frangež rekel,
               se pravi voditi z zgledom, se zavzemamo za uvedbo tega davka na področju cele
               Evropske unije ali pa seveda pristanemo tudi na to, na te glasove, ki govorijo o tem,
               da bi ta davek morali uvesti v evromonetarni uniji. Jaz moram reči, da bi bil mnogo
               bolj vesel, če že moramo voditi z zgledom, da bi bilo to na teritoriju ali pa v vseh
               državah članicah Evropske unije in ne samo tistih članicah, ki ima evro, zato, ker
               smo priča že zdaj tej selitvi vlagateljev davčne oaze. Ne nazadnje tudi znotraj
               Evropske unije, te očitki, zakaj se selijo določeni kapital na Ciper, je seveda
               primerno vprašanje, zakaj so znotraj Evropske unije davčne oaze. Ampak tukaj se
               strinjam je pa možno, da s tem, da bom s tem spodbudili, da nihče več ne bo imel
               svojih računov v Evropski uniji, ampak bodo vsi računi na Kajmanskih otokih. To je
               eno.</p>
               <p>Jaz bom sicer podprl stališče s pridržkom, ampak kljub vsemu bi prosil, da smo bolj
               realistični v teh zakaj imamo zadržek oziroma kaj podpiramo. Je pa drugo vprašanje
               to, kar je kolega Jerovšek že odprl, v resnici bi bilo potrebno v nekem doglednem
               času narediti za obadva ta primera, se pravi ali za uvedbo davka znotraj Evropske
               unije ali za uvedbo davka znotraj monetarne unije, simulacijo posledic le-tega. Mi
               moramo imeti neko številko, da vidimo kaj to pomeni, kaj pomeni tudi perspektiva
               Evropske unije, kakšen davke se bo nabral iz tega naslova, tako da bi bil tudi, bi si
               želel tudi ta odgovor v bližnji prihodnosti tudi jaz dobiti. Hvala.</p>
            </sp>
            <sp xml:id="SDT6-OZZEU-redna-2-2012-01-20.sp17">

               <speaker>PREDSEDNIK MAG. BRANKO GRIMS:</speaker>

               <p>Hvala. Preden dam besedo predstavnikom vlade, dovolite samo dva komentarja. Prvič,
               retorično vprašanje je ali pomeni uvedba davka znižanje konkurenčnosti, zanesljivo
               ga, temu bi se izognili samo, če bi bil davek na globalni ravni, o tem sem govoril
               prej. To se pravi, če uvedejo ene države ta dodatni davek, drugega ga ne, bodo te
               države znižale svojo lastno konkurenčnost. Ta negativni učinek bo bistveno večji,
               kolikor manjše je območje, ki tak davek uvede. Najhujši pa bi bil, če bi to uvedla
               ena sama država, recimo Slovenija, za kar ste se nekateri zavzemali. Potem v takem
               primeru ne bi več govoril o Leading by Example, ampak Leading by Stupidity. Ker se je
               treba zavedati, kakšen je učinek vsakega tovrstnega davka, če velja samo za eno
               državo. To bi pomenilo, da bi vsi bežali ven in bi se potem pri finančnih
               transakcijah, pri vsem, kar to zajame, tej državi izogiba. To seveda ne more biti
               interes države Slovenije. Interes države Slovenije mora biti primaren, njena
               gospodarska rast in večanje podjetniške konkurenčnosti v Sloveniji, zaradi tega se je
               treba vseh teh okoliščin zavedati in zaradi tega je pridržek, ki ga je pripravila
               vlada upravičen. Moram pa tudi reči, da je res zanimivo, da se nekateri iz strank, ki
               imajo v tem hipu še vedno v.d.-ejevskega predsednika vlade izražajo protistališča te
               iste vlade. Jaz pa kot predstavnik opozicije, ga pa podpiram. Ampak recimo, da je to
               vprašanje vrednot in odgovornosti. Zdaj pa dajem besedo. Želite repliko, kar izvolite
               gospod Frangež.</p>
            </sp>
            <sp xml:id="SDT6-OZZEU-redna-2-2012-01-20.sp18">

               <speaker>MATEVŽ FRANGEŽ (PS SD):</speaker>

               <p>Najprej gospod predsednik, jaz vas vljudno prosim, da  v prihodnje bolj pozorno poslušate to kar članice in člani
               odbora izražajo v svojih stališčih.</p>
               <p>Drugič. Nihče in nikogar nisem razumel, da bi se zavzemal recimo za uvajanje tega
               davka samo na ravni Slovenije. Vsi poudarjamo, da bi bilo dobro in smiselno to
               narediti na čim širši ravni. Seveda pa pridemo tukaj do vprašanja ali bomo imeli
               davek na finančne transakcije, če bomo vztrajali, da je to samo na ravni Evropske
               unije in moja napoved je, v kolikor bomo vztrajali pri takšnem pridržku, tega davka
               ne bo.</p>
               <p>In končno tretjič. Zdi se mi, da je primerno, da v slovenskem parlamentu sedijo
               poslanci, ki mislijo s svojo glavo. In če kje kakšno stališče odstopa od stališč
               Vlade, ki sem jo pomagal oblikovati pred tremi leti, to ne pomeni, da je kaj z mojimi
               vrednotami narobe, ampak točno to, da mislim s svojo glavo. In spoštovani gospod
               predsednik, popolnoma napačno ste interpretirali, da temu predlogu nasprotujem.
               Predlog podpiram, imam pa torej problem z enim detajlom našega stališča. Hvala
               lepa.</p>
            </sp>
            <sp xml:id="SDT6-OZZEU-redna-2-2012-01-20.sp19">

               <speaker>PREDSEDNIK MAG. BRANKO GRIMS:</speaker>

               <p>...da ste obrazložili problem. Zdaj pa dajem besedo predstavnici Vlade. Prosim.</p>
            </sp>
            <sp xml:id="SDT6-OZZEU-redna-2-2012-01-20.sp20">

               <speaker>MATEJA VRANIČAR:</speaker>

               <p>Hvala lepa. Če dovolite, bi kar po vrsti poskušala odgovoriti na vprašanja, ki so
               bila postavljena.</p>
               <p>Najprej, zakaj razlike v obdavčitve običajnih finančnih transakcij in pa transakcij z
               izvedenimi finančnimi instrumenti. Naj poudarim v zvezi s tem, da tukaj ne
               predstavljam predloga Slovenije ali pa predloga, ki ga je pripravilo Ministrstvo za
               finance, ampak predstavljam predlog, ki ga je pripravila Evropska komisija. Zaradi
               tega drugega pojasnila kot to kar je Evropska komisija pojasnila v samem dokumentu,
               zakaj razlike v obdavčitvi, v tem trenutku dati ne morem, ker razprava v delovni
               skupini sveta še ni prišla do tega, da bi Evropska komisija detajlneje lahko
               pojasnila. In to pomeni, da lahko ponovno ponovim samo to kar sem rekla že na odboru
               za finance in monetarno politiko, da Evropska komisija utemeljuje razliko v
               obdavčitvi v različnih značilnostih običajnih finančnih instrumentov in izvedenih
               finančnih instrumentov, ter da ocenjuje, da bo s to razliko mogoče doseči bolj
               pravično obdavčenje, hkrati pa naj te minimalne davčne stopnje ne bi povzročile
               prevelikega prenosa oziroma prehoda finančnih transakcij v druge finančne centre in
               tukaj je očigledno nevarnost te premestitve za izvedene finančne instrumente večja
               kot pri običajnih finančnih transakcijah.</p>
               <p>Drugo, kar se tiče Evroobmočja ali Evropske unije. Tukaj, kaj nas je vodilo k temu,
               da smo v bistvu oblikovali stališče na ta način. Na območju Evropske unije velja
               pravilo oziroma velja svoboda gibanja kapitala in storitev, kar pomeni, da nimamo
               absolutno nobenega vzvoda znotraj Evropske unije, če pride do obdavčitve samo v eni
               ali pa v parih državah članicah, nimamo absolutno nobenega vzvoda, da preprečimo
               selitev tovrstnih finančnih transakcij v tiste Evropske države, ki nimajo, kjer te
               obdavčitve nimajo, seveda pa hkrati pride do izkoriščanja še vseh drugih ugodnosti,
               ki jih prinese skupni gospodarski prostor Evropske unije. In zaradi tega ocenjujemo,
               da bi bile negativne posledice v primeru uvedbe tega davka samo na Evroobmočju
               previsoke.</p>
               <p>Nadalje, kar se tiče učinkov za Slovenijo. Uvodoma sem povedala, da Evropska komisija
               pričakuje, da bi na letni ravni zbrali 57 milijard evrov. Naši izračuni kažejo, da bi
               na območju Slovenije zbrali približno 15 milijonov evrov. Če na ravni Evropske unije
               57 milijard pomeni 0,46% bruto družbenega proizvoda vseh držav članic,  pa 15 milijonov evrov na območju
               Slovenije pomeni 0,04% BDP Slovenije. Kar pomeni oziroma kar še enkrat potrjuje to,
               da je trg s finančnimi instrumenti v Sloveniji relativno nerazvit. Zaradi tega bo
               obremenitev slovenskih inštitucij s tem davkom relativno nizka. Edina zadeva, ki jo
               še pripravljamo in vam sedajle ne znam dati podatka, lahko vam povem osebno oceno,
               ampak korektnega podatka v tem trenutku še nimam, kakšen bi bil v Sloveniji učinek na
               morebitno znižanje BDP. V Evropi bi bil 0,53%. In če računamo, da je v Sloveniji
               finančni učinek desetkrat nižji kot v Evropi, lahko pričakujemo, da tudi bistvenega
               učinka na znižanje BDP-ja v Sloveniji ta davek ne bi smel imeti. Ampak za uraden
               <q>"statement"</q> glede tega je treba počakati, da Urad za makroekonomske analize in razvoj
               dokonča svoje izračune.</p>
               <p>Glede na to, da vlagamo pridržek pri obravnavi te direktive se bomo, seveda, s to
               direktivo tudi na tem odboru v nadaljnjih mesecih še srečali in bomo lahko v bistvu
               podrobne številke predstavili v nadaljevanju.</p>
               <p>Kar se tiče konkurenčnosti, dejstvo je, da lahko uvedba vsakega davka zmanjša
               konkurenčnost. Koliko jo zmanjša, je pa odvisno od cele vrste dejavnikov, že spet po
               oceni Evropske komisije so s to široko davčno osnovo z uveljavitvijo davka na
               celotnem EU območju in z relativno nizkimi stopnjami našli ravnotežje med višino
               sredstev, ki jih želijo zbrati in pa negativnimi učinki na konkurenčnost.</p>
               <p>Če gledamo, že spet nekoliko širše, ne samo to direktivo, ampak jo povežemo še s
               sklepom o lastnih virih, potem je dejstvo, da če bo ta davek vir za financiranje
               evropskega proračuna bo prispevek držav iz drugih virov lahko nižji. In to bi
               utegnilo biti za Slovenijo ugodno zaradi tega majhnega prispevka, ki ga dajemo iz
               tega davka. Če pa bo šla odločitev v smeri, da ta davek se uvede samo na evroobmočju,
               potem pa ta davek ne more biti vir evropskega proračuna, ampak je lahko samo vir
               nacionalnih proračunov. Da ne govorim o tem, da bo treba, seveda, ga dizajnirati
               verjetno nekoliko drugače. Hvala lepa.</p>
            </sp>
            <sp xml:id="SDT6-OZZEU-redna-2-2012-01-20.sp21">

               <speaker>PREDSEDNIK MAG. BRANKO GRIMS:</speaker>

               <p>Hvala. Še gospod Presečnik se je javil.</p>
            </sp>
            <sp xml:id="SDT6-OZZEU-redna-2-2012-01-20.sp22">

               <speaker>JAKOB PRESEČNIK (PS SLS):</speaker>

               <p>Hvala lepa za besedo. Kot nestrokovnjak na področju financ me zagotovo skrbi ocena
               vplivov oziroma posledic. Verjamem, da ni možno v tem trenutku oceniti posledic za
               proračun Republike Slovenije, glede na vse kar je povedano, in se strinjam z vami kar
               ste sedaj na koncu... Tudi nekaj par odgovorov ste mi s tem že dali. Tudi glede
               vpliva na prihodke proračuna in glede tega ali so zajete vse države članice, ali samo
               države članice evroobmočja. Predvsem me pa skrbi ta drugi del vpliv na gospodarstvo,
               kjer je pa izrazito v vseh točkah, ki jih navajate oziroma so navedeni. Tu so sami
               negativni vplivi. Zaradi tega podpiram to, da imamo pridržek in da se seveda v okviru
               Evropske unije in evroobmočja še razščiščujejo naprej zadeve. Vendar bom podprl ta
               predlog s pridržkom. Hvala lepa.</p>
            </sp>
            <sp xml:id="SDT6-OZZEU-redna-2-2012-01-20.sp23">

               <speaker>PREDSEDNIK MAG. BRANKO GRIMS:</speaker>

               <p>Hvala. Ugotavljam, da razpravljavcev ni več.</p>
               <p>Prehajamo na odločanje. Želi kdo obrazložiti svoj glas? Če ne, da ne bo nesporazuma,
               izjemoma preberem celoten sklep, glede na daljšo razpravo. <q>"Republika Slovenija
               podpira uvedbo davka na finančne transakcije na globalni ravni. V kolikor uvedba
               davka na globalni ravni ne bo dosežena lahko Republika Slovenija podpre uvedbo davka
               tudi na ravni Evropske unije. Republika Slovenija pa ne podpira uvedbe tega davka
               zgolj na območju evra,  saj je
               potrebno zagotoviti konkurenčnost finančnega sektorja in preprečiti možnost
               relokacije finančnega sektorja v države članice, ki nimajo evra."</q> Glasujemo.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa soglasno sprejet.</p>
               <p>S tem je ta točka dnevnega reda zaključena.</p>
               <p>Prehajamo na <title>2. TOČKO DNEVNEGA REDA - ZASEDANJE SVETA EVROPSKE UNIJE ZA
                  EKONOMSKE IN FINANČNE ZADEVE, KI BO V BRUSLJU 24. JANUARJA 2012.</title> Prosim
               gospo Matejo Vraničar za uvodna izhodišča.</p>
            </sp>
            <sp xml:id="SDT6-OZZEU-redna-2-2012-01-20.sp24">

               <speaker>MATEJA VRANIČAR:</speaker>

               <p>Hvala lepa. Gre za prvi ECOFIN po danskim predsedstvom. Obravnavali bodo osem
               vsebinskih točk. Najprej predstavitev programa predsedstva, nato predlog uredbe o
               transakcijah z izvedenimi finančnimi instrumenti. Tu gre predvsem za dogovor glede
               pogajanj z Evropskim parlamentom. Posebnih težav Slovenija pri tej uredbi nima. Naj
               samo spomnim, da je Državni zbor sprejel stališče do predloga uredbe že novembra 2010
               in je predlog uredbe podprl.</p>
               <p>Opravljena bo prva razprava o dveh predlogih uredb v zvezi z gospodarskim
               upravljanjem. Gre za dve uredbi, ki nadgrajujeta lani sprejeti tako imenovani <q>"six
               pack"</q>. Slovenija v načelu meni, da je velik del vsebine, ki ga ureja predlog obeh
               uredb že zajet v sprejetem zakonodajnem paketu in da bi lahko velik del postopkov
               Evropska komisija izvajala tudi v okviru svojih neposrednih pristojnosti. Vendar s
               tem ne zavračamo razprave o obeh uredbah. Želimo pa, da je ta postopek nadzora
               oblikovan tako, da ne bo prišlo do zastojev v nacionalnih postopkih za sprejem
               proračunov. Pomembno se mi zdi omeniti pri obeh uredbah, ena govori o rednem
               poročanju oziroma o rednem nadzoru, druga govori o poostrenem nadzoru pri državah, ki
               jim grozijo finančne težave, ali so že v finančnih težavah. V primeru obeh uredb se
               daje Evropski komisiji možnost oziroma pooblastilo, da svoje stališče predstavi tudi
               nacionalnim parlamentom, se pravi, da ni sogovornik komisije samo vlada, ampak lahko
               tudi nacionalni parlament.</p>
               <p>Gre za prvo orientacijsko razpravo med ministri. Odločitev ne bo nobenih. Ker so
               odločitve povezane tudi z mednarodno pogodbo o stabilizaciji finančnega položaja v
               Evropi in rešitvah, ki bodo vsebovane v tej mednarodni pogodbi. O osnutku mednarodne
               pogodbe bodo ministri govorili v okviru 4. točke in naj bi na nek način pripravili
               teren za poglobljeno razpravo na evropskem vrhu.</p>
               <p>Nadalje bodo govorili o evropskem semestru, o letnem pregledu rasti. Ministri bodo
               izmenjali mnenja. Evropska komisija v letnem pregledu rasti opredeljuje pet
               prioritet: javno finančna konsolidacija, ki naj bi bila hkrati naravnana k rasti,
               vzpostavitev razmer z ustrezno ponudbo za financiranje podjetij in posameznikov,
               spodbujanje rasti in konkurenčnosti, boj proti brezposelnosti in spopadanje s
               socialnimi posledicami krize.</p>
               <p>Slovenija podpira prioritete Evropske komisije in načelno podpiramo tudi krepitev
               koordinacije in nadzora nad proračunskimi politikami. Vendar zahtevamo, da se
               upoštevajo specifike posameznih držav članic.</p>
               <p>Ministri se bodo seznanili s poročilom o zasedanju skupine G20 v sestavi namestnikov
               konec tega tedna v Mehiki.</p>
               <p>Nadalje v okviru točke o izvajanju pakta za stabilnost in rast bodo ministri sprejeli
               sklep glede Madžarske, da ni sprejela učinkovitih ukrepov za znižanje primanjkljaja.
                   Naj bi obravnavali tudi
               Belgijo, Malto, Ciper in Poljsko, te analize je evropska komisija opravila na osnovi
               jesenske napovedi, vendar pri teh državah se pričakuje sklep, da so sprejeli
               učinkovite ukrepe. Pričakujemo lahko, da bo za vse ostale države komisija pripravila
               svojo analizo ob pripravi spomladanske napovedi, kar pomeni nekje aprila in takrat
               pričakujemo tudi oceno za Slovenijo.</p>
               <p>Zadnja zelo pomembna točka pa je obravnava kodeksa ravnanja v postopkih prekomernega
               proračunskega primanjkljaja. Gre za besedilo oziroma gre za akt, ki je pripravljen na
               podlagi lani sprejetega paketa zakonodajnih ukrepov za ekonomsko upravljanje in s to
               točko ima Slovenija v bistvu največ problemov, zato napovedujemo, da minister ne bo
               soglašal s predlogom kodeksa ravnanja. Kodeks ravnanja se sprejema s soglasjem.
               Element, ki nas na tem področju moti ali zaradi česar nasprotujemo kodeksu je način
               metodologije za določanje srednjeročnega fiskalnega cilja. Ta način v predlagani
               formuli ne pomeni ustreznega ravnovesja med implicitnimi in eksplicitnimi
               obveznostmi, kar pomeni za Slovenijo strožje pogoje zaradi zelo visokih implicitnih
               stroškov staranja, ki nam jih upoštevajo pri tem izračunu srednjeročnega fiskalnega
               cilja. Če povem nekoliko posplošeno. Če bi upoštevali to metodologijo, ki je tu
               predvidena, bi morala Slovenija dosegati med 2 in 3% BDP proračunskega presežka, da
               bi se še vedno štelo, da izpolnjujemo srednjeročni fiskalni okvir in ocenjujemo, da
               je tak izračun nekorekten in do Slovenije diskriminatoren, zato zahtevamo spremembo
               te formule oziroma tega načina ugotavljanja implicitnih obveznosti. Pogajanja z
               Evropsko komisijo še potekajo, napovedano je še eno bilateralno srečanje pred samim
               zasedanjem ECOFINa in v kolikor bi prišlo do uskladitve oziroma v kolikor bi bile s
               spremembo besedila kodeksa skrbi Slovenije ustrezno upoštevanje bo minister glasoval
               za kodeks, v nasprotnem primeru pa bo glasoval proti.</p>
               <p>Hvala lepa.</p>
            </sp>
            <sp xml:id="SDT6-OZZEU-redna-2-2012-01-20.sp25">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Odpiram razpravo.</p>
               <p>Prehajamo na odločanje. Gre zgolj za seznanitveni sklep, ki ga imate v gradivu.
               Prehajamo na odločanje z glasovalno napravo. Glasujemo. Zaključujem glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Prehajamo na <title>3. TOČKO DNEVNEGA REDA</title>, to je <title>PREDLOG STALIŠČ REPUBLIKE SLOVENIJE DO PREDLOGA UVEDBE EVROPSKEGA PARLAMENTA IN
               SVETA O UVEDBI PROGRAMA ZA PRAVOSODJE ZA OBDOBJE OD 2014 DO 2020.</title>
               </p>
               <p>Najprej bi za uvodno predstavitev prosil predstavnika Vlade, gospoda Engelmana.</p>
               <p>Prosim, kratko. Bodimo racionalni.</p>
            </sp>
            <sp xml:id="SDT6-OZZEU-redna-2-2012-01-20.sp26">

               <speaker>ANDREJ ENGELMAN:</speaker>

               <p>Predlagam, da gremo kar direktno na pravosodje, glede na to, da je bila prejšnji
               teden že splošna predstavitev glede...</p>
            </sp>
            <sp xml:id="SDT6-OZZEU-redna-2-2012-01-20.sp27">

               <speaker>PREDSEDNIK MAG. BRANKO GRIMS:</speaker>

               <p>Potem pa gospod Škrlec.</p>
            </sp>
            <sp xml:id="SDT6-OZZEU-redna-2-2012-01-20.sp28">

               <speaker>BOŠTJAN ŠKRLEC:</speaker>

               <p>Hvala lepa, gospod predsednik in lep pozdrav tako vam, kot vsem članicam in članom
               odbora.</p>
               <p>Pred uredbe Evropskega parlamenta in Sveta o uvedbi programa za pravosodje od 2014 do
               2020 je v bistvu rezultat tega, da je komisija ugotovila, da je pri pripravi
               proračuna za strategijo Evrope 2020 ugotovila, da je treba proračun v prihodnje
               poenostaviti in zagotoviti večjo preglednost in večjo usmerjenost k ciljem. Zaradi
               tega je v tem predlogu združila tri predhodne programe, to so: program za civilno
               pravosodje, program za kazensko pravosodje in program za preprečevanje uporabe drog
               in obveščanje v enoten program za pravosodje. Združitev teh programov bo omogočila
               celovit pristop financiranja in učinkovito dodeljevanje sredstev za horizontalne
               vsebine, odpiranja usposabljanja in dvigovanja ozaveščenosti, krepitev spletnega
               povezovanja in  poenostavitev
               mednarodnega sodelovanja, tako na področju civilnega kot kazenskega prava. S
               predlogom uredbe so opredeljeni splošni in specifični cilji programa ter dejavnosti,
               na katere se bo program osredotočil. Komisija bo za izvajanje programa letno določila
               prioritete, torej prednostne naloge financiranja po posameznih področjih ciljev
               politike, kjer je financiranje dejansko lahko dodana vrednost. </p>
               <p>Predlog direktive bo prvič predstavljen na delovni skupini Sveta za
               kazensko-materialno pravo... <stage>/?/</stage> v začetku tega leta. Predvideno pa je, da bo sprejet
               do konca tega leta.</p>
               <p>Predlog stališča Republike Slovenije je, da Republika Slovenija ta predlog
               pozdravlja, zaradi večje preglednosti in poenostavitve izvajanja programov in lažjega
               financiranja. Istočasno pa menimo, da bo treba v besedilu jasno določiti delitev
               sredstev za civilne kazenske in horizontalne projekte, saj bo le na ta način mogoče
               preprečiti nekontrolirano in nezaželeno prelivanje sredstev iz enega programa v
               drugega na škodo enega ali drugega. Hvala lepa.</p>
            </sp>
            <sp xml:id="SDT6-OZZEU-redna-2-2012-01-20.sp29">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Predsednice Odbora za notranjo politiko, javno upravo in pravosodje, gospe Maše
               Kociper, ni med nami; tako očitno tudi nimamo poročevalca.</p>
               <p>Vprašam gospoda Alojza Kovšco, ali želi predstaviti mnenje Komisije Državnega sveta?
               Prosim.</p>
            </sp>
            <sp xml:id="SDT6-OZZEU-redna-2-2012-01-20.sp30">

               <speaker>ALOJZ KOVŠCA:</speaker>

               <p>Hvala za besedo. Bom zelo kratek.</p>
               <p>Komisija Državnega sveta je predlog stališča Republike Slovenije soglasno
               podprla.</p>
            </sp>
            <sp xml:id="SDT6-OZZEU-redna-2-2012-01-20.sp31">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Odpiram razpravo. Želi kdo besedo? Ugotavljam, da nihče.</p>
               <p>Prehajamo na odločanje. Glasujemo.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep soglasno sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O UVEDBI PROGRAMA ZA PRAVICE IN
                  DRŽAVLJANSTVO ZA OBDOBJE OD 2014-2020.</title>
               </p>
               <p>Ponovno prosim za uvodno predstavitev predstavnika Vlade. Izvolite, gospod
               Škrlec.</p>
            </sp>
            <sp xml:id="SDT6-OZZEU-redna-2-2012-01-20.sp32">

               <speaker>BOŠTJAN ŠKRLEC:</speaker>

               <p>Hvala lepa, gospod predsednik.</p>
               <p>Tudi v tem primeru gre za zelo podoben instrument. Tudi ta uredba združuje zaradi
               poenostavitve in večje jasnosti financiranja v okviru priprave večletnega finančnega
               programa. Komisija je predlagala predlog uredbe, ki ustanavlja program Pravice in
               državljanstvo za obdobje 2014-2020. Ta predlog predvideva združitev programov, ki so
               obstajali do sedaj, torej programa Temeljne pravice in državljanstvo <stage>(DAFNE-3)</stage>, in
               določene dele programa Progres. Predvideni pristop naj bi te programe poenostavil in
               zagotovil konsistentnost in celovitost financiranja ter omogočil večjo mero
               fleksibilnosti.</p>
               <p>Tudi v tem primeru bo ta program deležen vsakoletnega določanja prioritet s strani
               komisije in zaradi tega ocenjujemo, da je tak pristop dober. Glede na to, da gre za
               vsebino predloga, ki sega v delovno področje več organov, je to stališče, ki ga danes
               predstavljamo, usklajeno tako z Ministrstvom za delo, družino in socialne zadeve kot
               z Ministrstvom za notranje zadeve ter Ministrstvom za javno upravo in Uradom za enake
               možnosti.</p>
               <p>Tudi v tem primeru je predlog stališča tak, da Slovenija podpira predstavljeni
               predlog. Tudi v tem primeru pa ocenjujemo, da bo treba v samem besedilu jasno
               opredeliti, koliko finančnih sredstev bo namenjenih za posamezno področje in na
               kakšen način bodo finančna sredstva porazdeljena med področji znotraj samega
               programa. Hvala lepa.</p>
            </sp>
            <sp xml:id="SDT6-OZZEU-redna-2-2012-01-20.sp33">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Glede na to, da predsednice pristojnega odbora ni, vprašam kar gospoda Alojza Kovšco,
               ali želi predstaviti mnenje Državnega sveta?</p>
            </sp>
            <sp xml:id="SDT6-OZZEU-redna-2-2012-01-20.sp34">

               <speaker>ALOJZ KOVŠCA:</speaker>

               <p>V razpravi so člani Komisije Državnega sveta podprli predvideni pristop, ki naj bi
               programe poenostavil, zagotovil konsistentnost in celovitost financiranja ter
               omogočil večjo mero fleksibilnosti. Tudi ta predlog stališča smo soglasno podprli.
               Hvala.</p>
            </sp>
            <sp xml:id="SDT6-OZZEU-redna-2-2012-01-20.sp35">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Odpiram razpravo. Želi kdo besedo? Prosim, gospod Jakič.</p>
            </sp>
            <sp xml:id="SDT6-OZZEU-redna-2-2012-01-20.sp36">

               <speaker>ROMAN JAKIČ (PS PS):</speaker>

               <p>Hvala za besedo.</p>
               <p>Mislim, da je to zelo pomembno, glede na to, da sem eden tistih zagovornikov
               človekovih pravic, ta program, ki spodbuja pravice, ki izhajajo iz evropskega
               državljanstva in načela nediskriminacije enakosti žensk in moških. In kot pravi tudi
               Državni svet, naj bi ta program spodbujal pravico do varstva osebnih podatkov,
               pravice otrok in pravice, ki izhajajo iz zakonodaje o varstvu potrošnikov. Sam zelo
               podpiram ta predlog. Sem se
               pa želel javiti zato, da bi vprašal. Pri tem novem finančnem obdobju od 2014 do 2020
               se večina programov združuje. Zdaj smo na parih točkah, smo videli, to je, mislim, da
               naslednja točka, ki govori o kulturi, so tudi trije programi združujejo. Tukaj se
               združujejo in Vlada povsod v svoji obrazložitvi, vsaj nekje sem zasledil, z enim
               stavkom govori, da upa, Vlada upa, da se za združevanje teh programov ne bo zmanjšalo
               finančna sredstva za programe, ki so bili zdaj v teh različnih programih, če govorimo
               tukaj o Defni 3 pa temeljne pravice in državljanstvo in <q>"progres"</q> programov, me samo
               zanima ali, mogoče se bom ponavljal, simulacija tega obstaja, ali je neka garancija,
               da pri tem združevanju v resnici bodo programi vsaj enako financirani kot so bili do
               sedaj v Republiki Sloveniji. Vem, da se to temelji na samih prijavah in na sami
               pripravi dokumentacije za prijavo na te programe. Ampak zdaj sem zasledil na parih
               teh, da združujemo programe, me samo zanima, če bomo, kot bi rekel, iz tega kaj na
               boljšem ali bomo na istem ali na slabšem. Hvala.</p>
            </sp>
            <sp xml:id="SDT6-OZZEU-redna-2-2012-01-20.sp37">

               <speaker>PREDSEDNIK MAG. BRANKO GRIMS:</speaker>

               <p>Hvala. Želite odgovoriti? Prosim.</p>
            </sp>
            <sp xml:id="SDT6-OZZEU-redna-2-2012-01-20.sp38">

               <speaker>BOŠTJAN ŠKRLEC:</speaker>

               <p>Hvala lepa. Po teh podatkih, ki jih trenutno imamo, kažejo, da se bo obseg sredstev
               za te programe celo zvišal. Zvišanje naj bi bilo okoli 15%. Tako da, jaz računam, da
               je ta skrb, ki ste jo opravičeno izrazili, v tem trenutku ne moremo reči nepotrebna,
               ampak so dejstva taka, da pomirjajo takšne skrbi.</p>
            </sp>
            <sp xml:id="SDT6-OZZEU-redna-2-2012-01-20.sp39">

               <speaker>PREDSEDNIK MAG. BRANKO GRIMS:</speaker>

               <p>Hvala. Drugi razpravljavci? Ne. Razpravo zaključujem. Prehajamo na odločanje. Želi
               kdo obrazložiti glas? Ugotavljam, da nihče. Torej glasujemo z glasovalno napravi.
               Prosim, da glasujete.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Tudi ta sklep je soglasno sprejet. S tem končujemo 4. točko.</p>
               <p>In prehajamo na <title>5. TOČKO DNEVNEGA REDA - PREDLOG STALIŠČ REPUBLIKE SLOVENIJE, DO
                  PREDLOGA UREDBE EVROPSKEGA PARLAMENTA IN SVETA O UVEDBI PROGRAMA USTVARJALNA
                  EVROPA.</title> Za uvodno predstavitev bi prosil kar dr. Sonjo Kralj Brvar.
               Prosim.</p>
            </sp>
            <sp xml:id="SDT6-OZZEU-redna-2-2012-01-20.sp40">

               <speaker>DR. SONJA KRALJ BRVAR:</speaker>

               <p>Hvala lepa za besedo, gospod predsedujoči in lep pozdrav vsem poslancem! Kot je bilo
               že predstavljeno, Evropska komisija predlaga tudi okvir novega sedemletnega okvira za
               podoporo kulturnega in ustvarjalnega sektorja in tudi na tem področju združuje sedaj
               obstoječe programe, to so program Medija, s pod programom Media Mundus in pa program
               kultura. Poleg njiju pa za oba programa v prihodnje načrtuje tudi nov finančni
               mehanizem, ki bi naj ponujal posebno podporo malim in srednjim podjetjem, ki so na
               trgu še posebej ranljive in za podporo tega programa Evropska komisija načrtuje
               sredstva v višini 1,8 milijarde evrov, kar pomeni v tem predlogu 37% povečanje
               sredstev za ta program.</p>
               <p>Naj povem, da je do slej medijski del programa doživljal podporo Evropski uniji v
               višini 760 milijonov evrov, sedaj predvideva 900 milijonov evrov za področju kulture.
               Gre za povečanje iz 400 milijonov evrov na 500 milijonov evrov. Skupen nov finančni
               instrument, ki bi naj malim izvajalcem omogočil dostop do bančnih posojil, se pravi
               pomagal tistim, ki so najbolj ranljive na trgu z neko podporo, da bi lahko pristopili
               do bančnih posojil v višini do 1 milijarde evrov, skupaj znaša 2010 milijonov evrov.
               Okoli 60 milijonov evrov pa je namenjeno še sodelovanju držav članic na področju
               kulturnih politik, novih modelov pri privabljanju občinstva ter novih poslovnih
               modelov. V tem dokumentu je zelo izrazita dvojna vloga kulture. Na eni strani prinaša
               in opozarja na njen prispevek h gospodarski rasti Evropske unije, na drugi strani pa
               njen prispevek k ohranjanju in razvoju kulturne in jezikovne raznolikosti na ravni
               Evropske unije. Naj povem, da Slovenija načeloma podpira predlog predloga Ustvarjala
               Evropa. Zlasti nas veseli tudi znatno povečanje sredstev v ta namen. Glede pravne
               oblike dokumenta smo  izrazili
               presenečenje nad to, da je to uredba in ne sklep, kakor je bilo to doslej in si
               želimo dodatnih pojasnil Evropske komisije, zato smo že zaprosili, pri čemer se pač
               zavzemamo, da ostane transparentnost postopkov in vpliv držav članic enak kot je bil
               doslej. Zaradi večje vidnosti skupnega programa in tudi zaradi povečanja sredstev ne
               nasprotujemo združitvi teh programov, pri čemer pa se zavzemamo za zelo jasno
               razmejitev tako sredstev, kot kriterijev za posamezne podprograme, ker vemo, da se
               narava kulturnega sektorja in avdiovizualnega sektorja znatno razlikujeta in pri tem
               pričakujemo, da bodo tudi kriteriji za posamezna področja oblikovani tako, da bodo
               dejansko primerni za posamezna področja.</p>
               <p>V predlogu pozdravljamo zlasti zagotovitev večje enakovrednosti položaju manjših
               držav, s tem da se posebej podpira jezikovna raznolikost države tudi z geografsko
               omejenostjo. Na tem področju pričakujemo, da bo Slovenija lahko imela še dodatne
               pozitivne učinke. Podpiramo tudi ta skupni finančni inštrument, iz tega si obetamo,
               da bodo mala in srednja podjetja v vseh državah članicah postala manj ranljiva na
               trgu, zlasti pri pridobivanju bančnih posojil. Seveda pa se v povezavi s tem
               inštrumentom zavzemamo za kratke učinkovite postopke, da bodo pravočasni za vsa mala
               podjetja, ki jih potrebujejo. Menimo, da bodo na področju Slovenije zlasti pozitivni
               premiki na tem področju za izvajalce na področju avdiovizualnega sektorja in pa
               založništva. Nekako smo zadržani za tolmačenje komisije, da bo treba na področju
               kulture preiti na razmislek na miselni prehod o donaciji na posojila. Mislimo, da je
               taka dikcija možna samo na področju sektorjev, ki so komercialno uspešnejši, se pravi
               zlasti avdiovizualni sektor, med tem, ko na področju kulture pričakujemo, da se bomo
               še vedno pogovarjali o donacijah izvajalcev na področju kulture, podpiramo
               poenostavitve programa, tudi pavšalne stopnje, pri čemer pa želimo, da so vsi
               postopki, vsa pravila igre zelo jasni. Zlasti podpiramo tudi ohranitev podpore
               projektov literarnega prevajanja. Na tem področju je Slovenija izjemno uspešna, ves
               čas med prvimi tremi izvajalci, tako po področju uspešnih projektov, kot uspešnih
               prijaviteljev, dodatno se zavzemamo, da si eksplicitno omenil v dokumentih tudi
               možnost podpiranja elektronskih knjig. In pri tem opozarjamo posebej, da želimo
               drugačne stopnje za pavšalne prevode za prevode v slovenski jezik, za katere menimo,
               da so prenizki. </p>
               <p>Zaskrbljeni smo zaradi poudarjanja podpore velikim projektom, ki za Slovenijo ni
               doba. Vemo, da izvajalci s področja Slovenije pač prijavljajo projekte, ki so
               ponavadi manjši po obsegu financ, pa menimo, da za kulturno raznolikost in kakovost
               enako pomembni. Prav tako smo zaskrbljeni zaradi podpore velikih evropskih mrež in
               platform, kjer pač doslej v sedanjem aktualnem programu manjše države nismo imele
               možnosti za enakovredno sodelovanje. In pričakujemo drugačna pravila igre v novem
               programu. Zaskrbljeni smo tudi zaradi tega, ker komisija v celotnem svojem sporočilu
               zelo rada uporablja ekonomsko izrazje, govorimo o potrošnikih ne več o publiki in
               mislimo, da je tako izrazje za področje kulture preozko. Želimo si, da se opozori
               tudi na to, da je kultura vrednota sama po sebi. Glede implementacije programa pa ne
               nasprotujemo predlogu komisije, da se sedanje stične točke, ki so bile posebej za
               program medija in posebej za program kultura združijo. Mislimo, da eno okno v svet
               lahko pomeni tudi pomoč našim izvajalcem, da na enem mestu dobijo vse informacije. Se
               bomo pa zavzemali, da bo komitološki postopek zelo transparenten in da se programski
               odbor na ravni Evropske unije ne bi združeval, ker želimo, da se dejansko strokovno
               obravnavajo posamezna področja. Naj povem še to, da naša stališča sproti usklajujemo
               z vsemi relevantnimi sogovorniki in da 25. januarja začenjamo serijo posvetov s
               strokovno javnostjo, v dopoldanskem delu za medijski del, v popoldanskem delu za
               področje kulture. In še to, da za tiste, ki mogoče s tem še niste bili seznanjeni, da
               smo že v lanskem letu začeli s sistemom dofinanciranja uspešnih projektov iz programa
               kultura iz slovenskih sredstev, ki poteka avtomatično z majhnimi administrativnimi
               bremeni, se pravi vsak izvajalec, ki pridobi sredstev iz programa kultura v Evropski
               uniji dobi avtomatično delež 
               slovenske udeležbe in odzivi naših izvajalcev na ta instrument so zelo dobri.</p>
               <p>Hvala lepa.</p>
            </sp>
            <sp xml:id="SDT6-OZZEU-redna-2-2012-01-20.sp41">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Zdaj bi med nami pozdravil predsednico skupnega odbora mag. Majdo Potrata, če nam
               želi predstaviti mnenje matičnega telesa.</p>
               <p>Prosim.</p>
            </sp>
            <sp xml:id="SDT6-OZZEU-redna-2-2012-01-20.sp42">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik.</p>
               <p>Skupni odbor je kot matično delovno telo obravnaval predlog stališča na 2. nujni seji
               18. januarja. Pripravljeno je poročilo, ste ga dobili. Bi pa iz tega poročila
               opozorila predvsem na to, ker je dr. Brvar-Kralj tudi na tem odboru zelo natančno
               predstavila dokument, samo na tisto kar je bilo povedano v razpravi. Res da ni bila
               zelo dolga, ampak vendarle smo govorili o veliki priložnosti, ki jo ima Slovenija z
               vključitvijo svojih projektov v program ustvarjalna Evropa o pomembnosti upoštevanja
               specifik slovenskega jezika v okviru delovanja Evropske unije, o nezadostnem
               nadnacionalnem kroženju kulturnih in umetniških del in slabši mobilnosti umetnikov in
               strokovnjakov ter o geografskem neravnovesju, kar je posledica razdrobljenega trga,
               ki izvira iz kulturne in jezikovne raznolikosti Evrope in o tem, da je treba ohraniti
               nacionalne specifike in vrednote tudi pri pogajanjih v okviru Evropske unije. To
               posebej poudarjam, ker je bila ta izražena zaskrbljenost ali pripravljenost za
               nadaljevanje pogojev pri oblikovanju dokončnega teksta pohvaljena tudi v razpravi s
               strani članic in članov odbora. No, skupni odbor ni sprejel nobenega amandmaja,
               predlaga pa, torej soglasno pa je sprejel mnenje: Skupni odbor podpira predlog
               stališča in predlaga Odboru za zadeve Evropske unije da predlog stališča sprejme.
               Hvala lepa.</p>
            </sp>
            <sp xml:id="SDT6-OZZEU-redna-2-2012-01-20.sp43">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Vprašam še gospoda Alojza Kovšco, če želi predstaviti mnenje Komisije Državnega
               sveta.</p>
            </sp>
            <sp xml:id="SDT6-OZZEU-redna-2-2012-01-20.sp44">

               <speaker>ALOJZ KOVŠCA:</speaker>

               <p>Hvala.</p>
               <p>Zelo kratko. Komisija za mednarodne odnose in evropske zadeve soglasno podpira tudi
               ta predlog stališča.</p>
            </sp>
            <sp xml:id="SDT6-OZZEU-redna-2-2012-01-20.sp45">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Odpiram razpravo. Želi kdo besedo?</p>
               <p>Prosim, gospod Meršol.</p>
            </sp>
            <sp xml:id="SDT6-OZZEU-redna-2-2012-01-20.sp46">

               <speaker>MITJA MERŠOL (PS PS):</speaker>

               <p> Pozdravljeni vsi skupaj. </p>
               <p>Jaz sem zadnji na seji skupnega odbora že govoril o tej točki oziroma zadevi, sem pa
               pozabil omeniti še eno stvar za katero bi bilo treba imeti tudi določeno spodbudno
               besedo. Namreč, gre za to, da bi morali v ta program ustvarjalnosti vključiti tudi
               Slovence po svetu, ne samo Slovence, ki živijo v neposredni bližini Slovenije, ampak
               tudi sicer Slovence drugod po svetu in jih vključevati v te naše kulturne, literarne
               programe, kar bi bilo zelo pomembno tudi za slovensko besedo po svetu.</p>
               <p>Hvala lepa.</p>
            </sp>
            <sp xml:id="SDT6-OZZEU-redna-2-2012-01-20.sp47">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Želi še kdo besedo? Zaključujem razpravo. Prehajamo na odločanje. Pred odločanjem
               samo še opozorim, da je gospa Ljudmila Novak za nadomeščanje pooblastila gospod Ivo
               Dimic, ki jo pozdravljam med nami.</p>
               <p>Prehajamo na odločanje o sklepu, ki je precej dolg, ga ne bom bral. Želi kdo
               obrazložiti glas. Ugotavljam, da nihče. Glasujemo, glasovanje teče. Zaključujem.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Stališča Republike Slovenije so soglasno sprejeta.</p>
               <p>S tem je ta točka dnevnega reda zaključena.</p>
               <p>Prehajamo na <title>6. TOČKO DNEVNEGA REDA - ZASEDANJE SVETA EVROPSKE UNIJE ZA
                  KMETIJSTVO IN RIBIŠTVO, KI BO V BRUSLJU 23. JANUARJA 2012.</title>
               </p>
               <p>Prosim gospoda Branka Ravnika, generalnega direktorja Direktorata za kmetijstvo, če
               nam želi predstaviti uvodna izhodišča. Na kratko prosim.</p>
            </sp>
            <sp xml:id="SDT6-OZZEU-redna-2-2012-01-20.sp48">

               <speaker>BRANKO RAVNIK:</speaker>

               <p>Hvala za besedo, gospod predsednik. Spoštovane poslanke, poslanci.</p>
               <p>Najprej opravičilo za mojo prisotnost v vlogi poročevalca na tej seji. Razlog za to
               je obveznost ministra in državne sekretarke na različnih dogodkih v tujini.</p>
               <p>Na kratko o zasedanju. Tokratno redno mesečno zasedanje kmetijskih ministrov bo prvo
               v letu 2012, zato bo na njem predstavljen delovni program danskega predsedstva na
               področju kmetijstva. Evropska komisija bo predstavila poročilo v Evropskemu
               parlamentu, svetu in ekonomsko socialnem odboru o strategiji za  zaščito in dobro počutje živali v obdobju 2012
               do 2015 in nadaljevala se bo razprava o svežnju zakonodajnih predlogov v okviru
               reforme skupne kmetijske politike. Tokrat o predlogu uredbe o vzpostavitvi skupne
               ureditve trgov kmetijskih proizvodov. Mogoče na kratko o posameznih vsebinah oziroma
               točkah. Prednostne usmeritve danskega predsedstva na področju kmetijstva, ribištva,
               gozdarstva, veterinarskih in fitosanitarnih zadev bodo nadaljevanje razprave o
               reformi skupne kmetijske politike in skupne ribiške politike. Prilagoditev kmetijske
               zakonodaje lizbonski pogodbi. Razpravi na temo promocije kmetijskih proizvodov in
               informiranja o njih in pa reviziji zakonodaj na področju zdravja živali in rastlin.
               Stališče Slovenije je, da se pozdravlja delovni program predsedstva. Menimo, da je
               pomembno, da se doseže napredek predvsem o pogajanjih o reformi skupne kmetijske
               politike, podpiramo pa tudi ostale aktivnosti. Kot rečeno, osrednja tema bo razprava
               o predlogu uredbe o skupni ureditvi trgov. Kmetijski ministri in ministrice so do
               sedaj opravili razpravo o dveh vsebinah zakonodajnega paketa in sicer o neposrednih
               plačilih in razvoju podeželja. To je tretji paket. V okviru te uredbe komisija
               predlaga ohranitev obstoječih instrumentov varnostne mreže na področju kmetijstva in
               delno prilagoditev instrumentov in poenostavitev. Če predstavim vsebinsko za kaj gre.
               Vsebinsko so to tržne intervencije na področju kmetijstva, krizni ukrepi za podporo
               trga, sheme pomoči v specifičnih sektorjih na področju kmetijstva, pospeševanja
               sodelovanja preko organizacij proizvajalcev in medpanožnih organizacij in paket
               ukrepov na področju tržnih standardov.</p>
               <p>Stališče Slovenije v okviru tega je, da je že bilo sprejeto kot uradna stališča do
               paketa zakonodajnih predlogov o reformi skupne kmetijske politike v lanskem letu.
               Seveda podpiramo ohranitev obstoječih ukrepov in njihovo prilagoditev. Smo
               pričakovali večje spremembe v smeri novih ukrepov na področju učinkovitejše
               stabilizacije kmetijskih trgov. Zavzemamo se za proučitev ustreznosti višine
               predlaganih referenčnih cen kot dela tega paketa glede na ekonomski položaj določenih
               proizvodov oziroma sektorjev. Podpiramo širitev ukrepov šolskega sadja in šolskega
               mleka, podpiramo ukinitev kvot za sladkor v letu 2015 in pa podpiramo širitev pravil
               za organizacije proizvajalcev medpanožnih organizacij na vse sektorje. Ta pravila
               namreč sedaj veljajo samo v sektorju sadja in zelenjave.</p>
               <p>V točki 6 v zvezi s sporočilom o strategiji za zaščito in dobro počutje živali bi
               želel uvodoma pojasniti izhodišča Evropske komisije za pripravo. Ta izhaja iz
               ugotovitev, da se predpisi v državah članicah na tem področju ne izvajajo v
               popolnosti. Da je informiranost potrošnikov v zvezi z dobrobitjo živali nezadostna.
               Da so deležniki v dobrobiti živali premalo poučeni, da so potrebne poenostavitve in
               izdelani jasnejši principi dobrobiti živali. Strategija bo objavljena danes, zato
               uradnega stališča še ni bilo mogoče pripraviti. Vsebinsko vsebine, ki izhajajo iz
               predhodnih osnutkov, ki smo jih prejeli, temelji na dveh principih in sicer
               poenostavitev zakonodajnih okvirov in pa nadaljevanje nekaterih že izvajanih
               dejavnosti, ki niso zakonodajne narave. V splošnem pa seveda Slovenija podpira napore
               za izboljšanje dobrobiti živali na vseh področjih ravnanja z živalmi na celotni
               Evropski uniji. Hvala lepa.</p>
            </sp>
            <sp xml:id="SDT6-OZZEU-redna-2-2012-01-20.sp49">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. Odpiram razpravo. Če druge razprave ni, samo ena taka misel. Sicer
               mislim, da bi Evropska unija zelo pametno ravnala, če bi najprej sprejela strategijo
               za dobro počutje državljank in  in državljanov, pa nekoliko kasneje za živali.</p>
               <p>Gospod Frangež, želite še besedo? Prosim.</p>
            </sp>
            <sp xml:id="SDT6-OZZEU-redna-2-2012-01-20.sp50">

               <speaker>MATEVŽ FRANGEŽ (PS SD):</speaker>

               <p>Sicer lahko soglašam z osnovno mislijo, vendar opozarjam na to, da je to cinizem, ki
               je neprimeren za predsedujočega. Del humanosti je tudi skrb za druge vrste, s
               katerimi si delimo ta planet, in mislim, da je strategija zato na mestu. Še posebej,
               če vemo, v kakšnih razmerah pravzaprav mnoge živali, ki jih željno pričakujemo na
               svojih krožnikih, živijo svoja bedna življenja.</p>
            </sp>
            <sp xml:id="SDT6-OZZEU-redna-2-2012-01-20.sp51">

               <speaker>PREDSEDNIK MAG. BRANKO GRIMS:</speaker>

               <p>Gospod Frangež, nihče ni rekel, da ni potrebna tudi druga strategija, vprašanje je
               spet vrednot, kaj daš v ospredje. Tako da vaša razprava pa res ni bila primerna.</p>
               <p>Prehajamo na odločanje. Glasujemo.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je seznanitveni sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>7. TOČKO DNEVNEGA REDA - ZASEDANJE SVETA EVROPSKE UNIJE ZA SPLOŠNE
                  ZADEVE, KI BO V BRUSLJU 27. JANUARJA 2012.</title>
               </p>
               <p>Prosim gospoda Andreja Engelmana, namestnika v Službi Vlade za razvoj in evropske
               zadeve, za predstavitev izhodišč.</p>
            </sp>
            <sp xml:id="SDT6-OZZEU-redna-2-2012-01-20.sp52">

               <speaker>ANDREJ ENGELMAN:</speaker>

               <p>Hvala lepa za besedo, gospod predsednik.</p>
               <p>Januarsko zasedanje Sveta za splošne zadeve bo posvečeno štirim ključnim vsebinskim
               točkam: razpravi o naslednjem večletnem finančnem okviru 2014-2020, delovnemu
               programu danskega predsedstva s poudarkom na tistem delu, ki bo dotikal predvsem tega
               sveta, nadaljnjim ukrepom, vezanim na zasedanje Evropskega sveta, ki je bil decembra
               lansko leto, in prvemu pregledu dnevnega reda oziroma prvi preliminarni razpravi za
               pripravo Evropskega sveta marca, ki bo 1. in 2. marca.</p>
               <p>Glede večletnega finančnega okvira moramo reči, da gre za enega ključnih dosjejev
               danskega predsedstva. Tako bo ta dosje na vseh zasedanjih Sveta za splošne zadeve,
               razen februarskem. Dansko predsedstvo bo predvsem predstavilo svoj načrt obravnave
               tega dosjeja na Svetu. S tem predvsem želi oblikovati neko osnovo za razpravo na
               junijskem Evropskem svetu, tako lahko v mesecu maju pričakujemo kompromisni predlog
               oziroma ta svet bo v maju prvič obravnaval predlog danskega kompromisnega predloga.
               Slovenija pozdravlja načrt danskega predsedstva, da imamo jasno sliko obravnave,
               zakaj si želimo, da bi bil ta dogovor sprejet čim prej in bi s tem omogočil potem
               tudi razpravo in pravočasno sprejetje vseh tistih uredb, ki bodo dejansko omogočile,
               da se večletni finančni okvir začne izvajati s 1. januarjem 2014, da ne bomo imeli
               zamikov. Danska želi nekoliko zamenjati pristop pri razpravi o večletnem finančnem
               okviru. Predvsem se želi osredotočiti na skupni obseg oziroma želi razpravo ukalupiti
               v debato <q>"top-down"</q>.</p>
               <p>Na tem zasedanju se bosta prvič tudi uradno soočila dva pola neto prejemnic, tudi
               včasih rečemo <q>"prijateljice kohezije"</q>, <q>"friends of cohesion"</q>, in pa neto plačnic.
               Dejstvo je, da je Evropska komisija predlagala obseg proračuna v višini 1,05 bruto
               nacionalnega dohodka Evropske unije. Če pogledamo še tisto, kar je izven proračuna,
               govorimo o skupnem obsegu 1,11% bruto nacionalnega dohodka, dočim neto plačnice
               želijo, da se to skupno zniža na 1 oziroma celo pod 1, ker govorimo, skratka, o
               zmanjšanju prvotnega predloga za dobrih 10%.</p>
               <p>Glede prioritetnih področij financiranja pričakujemo, da bodo države neto prejemnice
               oziroma prijateljice kohezije predvsem nasprotovale dodatnemu zniževanju sredstev za
               kohezijsko politiko.</p>
               <p>Stališča Slovenije do omenjenih strateških vprašanj ostajajo nespremenjena Mislimo, da je predlog komisije
               glede nadaljnjih razmer še vedno realen in dober. V vsebinskem pogledu pa zagovarjamo
               močno usmerjenost evropskega proračuna v izvajanje strategije Evropa 2020, s tem pa
               tudi osredotočenost sredstev v razvojno naravnane politike.</p>
               <p>V kolikor bi prišlo do znatnega ali dodatnega zniževanja obsega finančnega okvira
               nasprotujemo, da bi predvsem to se krčilo na področju kohezije in politike razvoja
               podeželja. Prav tako nismo navdušeni tudi nad večjim krčenjem sredstev, ki so sicer
               že povečana, o katerih smo danes govorili, in so namenjena tudi raziskavam in
               inovacijam, podnebnim razmeram in krepitvi konkurenčnih podjetij.</p>
               <p>Sicer se pa na področju prihodkov Slovenija strinja s predlogom poenostavitve sistema
               lastnih virov in ukinitve dosedanjega sistema rabatov.</p>
               <p>Glede prioritetnih nalog danskega predsedovanja mogoče samo omemba štirih ključnih
               prioritet. Vsekakor bo v naslednjih mesecih temeljita priprava zasedanje Evropskega
               sveta ključna za dansko predsedovanje. Tu bo predvsem ključno delo na mednarodni
               pogodbi o stabilnosti, koordinaciji in ...<stage>/nerazumljivo./</stage> ekonomske in monetarne
               unije. Drug velik zalogaj bo, kot je bilo že omenjeno, večletni finančni okvir.
               Tretja prioriteta, ki bo zanimiva tudi za Slovenijo, vsekakor, je nadaljevanje
               širitvenega procesa, predvsem napredek pri pogajanju z Islandijo, tudi želja, da v
               nadaljevanju pogajanj, ki je zastavila s Turčijo ter določitev nadaljnjih korakov s
               Srbijo in Črno Goro. In potem četrti sklop je področje medinstitucialnih<stage>(?)</stage> odnosov,
               kjer bo ključen poudarke na konstruktivnem sodelovanju med institucijami. V tem
               obdobju bomo imeli tudi prvo poročilo visoke predstavnice skupno zunanjo in varnostne
               politike Catherine Ashton o delovanju evropske službe za zunanje delovanje.</p>
               <p>Glede razprave o nadaljnjih ukrepih Evropskega sveta iz decembra ne bi mogoče bolj
               podrobno.</p>
               <p>Naj omenim mogoče samo še to, da bo marčevsko zasedanje Evropskega sveta posvečeno,
               kot vedno, predvsem ekonomskim temam oziroma implementaciji novega evropskega
               semestra ter ukrepov za povečanje gospodarske rasti in zaposlenosti najbolj ranljivih
               skupin, predvsem mladih.</p>
               <p>Naj mogoče povem še to, da je ravno včeraj tudi uradno bilo vloženo s strani držav
               Beneluksa o zahtevah, da Evropska komisija pod točko razno poda informacijo glede
               Madžarske. Hvala lepa.</p>
            </sp>
            <sp xml:id="SDT6-OZZEU-redna-2-2012-01-20.sp53">

               <speaker>PREDSEDNIK MAG. BRANKO GRIMS:</speaker>

               <p>Hvala. Odpiram razpravo. Prijavljenih ni, torej prehajamo na odločanje. Predlog
               sklepa je seznanitveni. Glasujemo.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep soglasno sprejet.</p>
               <p>S tem je zadnja točka dnevnega reda zaključena, izčrpan današnji dnevni red. Vsem
               hvala za udeležbo in na svidenje prihodnji petek spet ob isti uri. Srečno.</p>
               <stage type="time">(Seja je bila končana 20. januarja 2012 ob 10.22.)</stage>
            </sp>
         </div>
      </body>
   </text>
</TEI>