<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-Skupna-2012-04-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <title>Odbor za kmetijstvo, gozdarstvo, prehrano in okolje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT6-Skupna-2012-04-12.OZZEU">79129115C7D0F986C1257D1F005A5AD2</idno>
               <idno type="custom" subtype="session" corresp="#SDT6-Skupna-2012-04-12.OZKGPIO">B7E5580D2086378FC1257D1F005A5557</idno>
               <idno type="custom" subtype="day" corresp="#SDT6-Skupna-2012-04-12.OZZEU">B0F6DECD32D122C6C12579DE00449D70</idno>
               <idno type="custom" subtype="day" corresp="#SDT6-Skupna-2012-04-12.OZKGPIO">BAE99456FD457151C12579DE0044F29F</idno>
               <idno type="URI" corresp="#SDT6-Skupna-2012-04-12.OZZEU">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=B0F6DECD32D122C6C12579DE00449D70</idno>
               <idno type="URI" corresp="#SDT6-Skupna-2012-04-12.OZKGPIO">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=BAE99456FD457151C12579DE0044F29F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-Skupna-2012-04-12.OZZEU" n="13">
               <name>redna seja</name>
               <date when="2012-04-12"/>
            </setting>
            <setting who="#SDT6-Skupna-2012-04-12.OZKGPIO" n="3">
               <name>redna seja</name>
               <date when="2012-04-12"/>
            </setting>
         </settingDesc>
         <particDesc>
            <listOrg>
               <org xml:id="SDT6-Skupna-2012-04-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-Skupna-2012-04-12.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                     <org xml:id="SDT6-Skupna-2012-04-12.OZKGPIO">
                        <orgName key="OZKGPIO">Odbor za kmetijstvo, gozdarstvo, prehrano in okolje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">13. seja</stage>
            <stage type="title">in REPUBLIKA SLOVENIJA DRŽAVNI ZBOR  ODBOR ZA KMETIJSTVO, GOZDARSTVO, PREHRANO IN OKOLJE</stage>
            <stage type="session">3. seja</stage>
            <stage type="date">(12. april 2012)</stage>
            <stage type="chairman">Sejo sta vodila Roman Jakič, predsednik odbora za zadeve Evropske unije, in mag.
            Dejan Židan, predsednik odbora za kmetijstvo, gozdarstvo, prehrano in okolje. </stage>
            <stage type="time">Seja se je pričela ob 8.30 uri. </stage>
            


            <sp xml:id="SDT6-Skupna-2012-04-12.sp1">

               <speaker>PREDSEDNIK MAG. DEJAN ŽIDAN:</speaker>

               <p>Spoštovane kolegice in kolegi. Spoštovani komisar, gospod minister. Spoštovani
               poslanec Evropskega parlamenta. Spoštovani ostali prisotni. Lep pozdrav.</p>
               <p>Danes je za ta državni zbor pomemben dan, saj pomemben del svoje dela namenja okolju
               in varovanju okolja. Verjamem, da se vsi zavedamo, da je naša bodočnost prihodnost
               naših otrok odvisno od tega, ali se bomo zavedali, da so naravni viri ogroženi,
               nekateri pa tudi že končni. Tako da, sedaj pričanjem skupno sejo dveh odborov, s
               spoštovanim evropskim komisarjem, gospodom Potočnikom. Ob 12. uri pa nadaljuje Odbor
               za kmetijstvo, gozdarstvo, prehrano in okolja svojo sejo in sicer z obravnavo
               poročila Sveta o varovanju okolja RS in tudi z debato ali se temu svetu podaljša
               njegovo delovanja, ali imamo kot poslanci kakšno drugačno željo. Obveščam vas, da je
               prišlo do sedaj do mene eno pooblastilo in sicer poslanec Tomaž Lisec pooblašča
               svojega kolega poslanca Ivana Piška, da ga nadomešča. Dajem besedo, gospodu
               Jakiču.</p>
            </sp>
            <sp xml:id="SDT6-Skupna-2012-04-12.sp2">

               <speaker>PREDSEDNIK ROMAN JAKIČ:</speaker>

               <p>Hvala za besedo. Spoštovane kolegice, spoštovani kolegi. Tudi jaz bi začel 13. sejo
               Odbora za zadeve Evropske unije. Nihče ni sporočil svoje zadržanosti imamo pa dva
               nadomestna člana in sicer Jakoba Presečnika nadomešča gospod Roman Žveglič, Matevža
               Frangeža pa predsedujoči mag. Dejan Židan. Na sejo so povabljeni evropski komisar za
               okolja, dr. Janez Potočnik. Ga pozdravljam. Je prvič na Odboru za zadeve EU. Poslanci
               Evropskega parlamenta, Lojze Peterle se nam je pridružil. Upam, da bo še kdo od njih
               prišel. Predstavniki vlade. Lep pozdrav ministru. In seveda predstavništvu Evropske
               komisije v Sloveniji, pozdrav vodji predstavništva. Ter predsednik Komisije za
               mednarodne odnose in evropske zadeve v DZ. Vse navzoče lepo pozdravljam.</p>
               <p>Prehajam na določitev dnevnega reda seje odbora. S sklicem seje ste prejeli dnevni
               red. Ker v poslovniškem roku midva z mag. Židanom nisva prejela predlogov za njegovo
               spremembo je določen takšen dnevni red seje kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA - PREDSTAVITEV DELOVNEGA PROGRAMA KOMISIJE
                  ZA LETO 2012 S POUDARKOM NA OKOLJSKI POLITIKI.</title> V skladu s 12. členom pogodbe
               o Evropski uniji in nacionalni parlamenti, da javno prispevajo k dobrem delovanju
               Unije tudi tako, da jih institucije Unije obveščajo in jim predložijo osnutke
               zakonodajnih aktov Unije v skladu s protokolom o vlogi in nacionalnih parlamentov v
               EU. 1. člen Protokola o vlogi nacionalnih parlamentov določa, da komisija neposredno
               pošlje nacionalnemu parlamentu letni zakonodajni program hkrati kot ga pošlje
               Evropskemu parlamentu in svetu. Predstavitev programa in razprava o tem programu
               razumemo seveda v luči neposrednega političnega dialoga med parlamentarci v
               nacionalnih parlamentih in seveda Evropsko komisijo. Naj omenim, da Odbor za zadeve
               EU redno obravnava vsakoletni delovni program komisije bodisi sam bodisi skupaj s
               katerimi od matičnih delovnih teles. V programu komisija predstavlja ključna
               področja, pobude in ukrepe za svoje delovanje v letu, na katero se program nanaša.
               Seveda prednostne usmeritve programa nam bo tokrat predstavil, in še enkrat
               pozdravljen, dr. Janez Potočnik, kot evropski komisar za okolje. Izvolite. 
               </p>
            </sp>
            <sp xml:id="SDT6-Skupna-2012-04-12.sp3">

               <speaker>DR. JANEZ POTOČNIK:</speaker>

               <p>Najlepša hvala. Spoštovana sopredsedujoča. Spoštovani člani obeh odborov. Ker je z
               nami tudi Lojze, obeh parlamentov. Dragi kolegi in kolegice.</p>
               <p>Seveda najprej bi se rad zahvalil za prijazno povabilo in priložnost, da se srečamo,
               da vam predstavim politični program komisije za leto 2012 s poudarkom na okoljskih
               temah. Tudi v zadovoljstvo mi je, da vidim med vami kar nekaj znanih obrazov.</p>
               <p>Da so razmere pri nas in v Evropi in tudi v svetu težke, o tem seveda ni dvoma, in da
               se po vseh Evropi ljudje, družine, posamezniki srečujejo z izgubami služb in z
               gospodarsko stisko je tudi dejstvo. Tudi v Sloveniji, ki se še vedno krčevito bori,
               da bi obranila neugodne trende v pozitivno smer. V luči dolžniških kriz posameznih
               držav, nizkih stopenj gospodarske rasti sta tudi na evropski ravni naša solidarnost
               in zrelost na resni preizkušnji.</p>
               <p>Kateri so tisti izzivi in katere so tiste ključne besede, na katere poskuša opozoriti
               delovni program komisija? Izgradnja stabilne in odgovorne Evrope, Unija rasti in
               solidarnosti, ki bo imela odmevno vlogo po svetu. Izziv je skupen, je večplasten. Gre
               predvsem za nalogo spodbuditi gospodarsko okrevanje, ki naj bi prineslo nova delovna
               mesta in naj bi bilo seveda trajnostno naravnano. Ko govorimo o trajnostni
               naravnanosti vedno govorimo o ekonomski, socialni in okoljski. Skratka, ključne
               naloge, ki iz teh usmeritev izhajajo so vezane predvsem na gospodarske aktivnosti,
               stabilizirati ranljive državne dolžniške trge, nadaljevati fiskalno konsolidacijo in
               začeti intenzivno izvajati strukturne reforme, ki bodo spodbudile rast in seveda tudi
               zaposlovanje. Izhodišče vsemu skupaj je strategija 2020, ki jo verjetno vsi skupaj
               poznate. Ta je stalno vodilo našega delovanja. Usmerja nas v pametnejšo trajnostno
               vključujočo gospodarsko rast, uravnoteži potrebo po takojšni vzpostavitvi stabilnosti
               z dolgoročnim okvirom za reformo in tudi ta delovni program, o katerem danes govorimo
               pravzaprav udejanja strategijo 2020.</p>
               <p>V letu 2012 bomo seveda nadaljevali s tistimi programi, ki smo jih že v prejšnjem
               letu zelo intenzivno izvajali predvsem na poudarku stabilizacije in konsolidacije
               evropskega gospodarstva in finančnih trgov. Ena od ključnih nalog je dokončanje
               sistema finančne ..<stage>/Nerazumljivo./</stage>.. in nadzora. Ta bo zagotovila stabilno
               predvidljivo okolje za zdrave v rast usmerjanje investicije in vzpostavitev stanja, v
               katerem bodo finančne ustanove služile pravemu namenu, to je, realnemu gospodarstvu.
               Na eni strani gre za implementacijo tistih paketov, ki smo jih sprejeli v lanskem
               letu, v žargonu jih imenujemo pakt šestih ukrepov. Gre za ratifikacijo pogodbe o
               stabilnosti, koordinaciji in upravljanju tako imenovanega fiskalnega pakta. Tukaj bi
               opozoril, da gre za medvladna pogodba, ni pogodba skupnosti, ker niso vključenih vseh
               27 držav in tudi predlagatelj v tem ni bila Evropska komisija, ampak gre za predlog,
               ki je nastal med članicami. Gre tudi za dokončanje in sprejetje nadaljevanja tistih
               ukrepov, ki smo jih začeli lani, to je tako imenovani paket dveh ukrepov, ki naj bi
               okrepil to upravljanje na področju konsolidacije in upravljanja na področju
               gospodarstva. Vse to je pravzaprav namenjeno okrepitvi zaupanja in dolgoročni
               stabilizaciji Uniji predvsem evroobmočja.</p>
               <p>Najpomembnejša sestavina gospodarskega okrevanja je namreč prav zaupanje. Zaupanje
               podjetij in vlagateljev do novih poslov. Zaupanje vsakega posameznika v to, da lahko
               njihova, njegova prizadevanja prispevajo k spremembi, zaupanje trgov in zaupanje v
               trg, institucij in zaupanje v institucije. Ponovna vzpostavitev zaupanja je tako
               najpomembnejša politična naloga letošnjega leta. Uresničevanje že sprejetih zavez bo
               seveda prvi pogoj, pogoj politične namere in zaveze je potrebno prevesti v
               verodostojne ukrepe. Oživite gospodarske rasti bo v letošnjem letu seveda v središču
               naše pozornosti. Ne drži, da komisija namenja pozornost izključno finančni in
               proračunski konsolidaciji in zanemarja rast. To je med nami povedano mit, ki ga sicer
               ni  lahko ovreči, ker se stanje
               ne izboljšuje tako hitro, kot bi si vse skupaj želeli, a preprosto to ne drži.
               Predlogi komisije, ki naj bi kratkoročno in srednjeročno pospešili gospodarsko rast
               so številni. Od predloga za olajšanje dostopa malih in srednjih podjetij, do
               finančnih trgov in sredstev do implementacije enotnega notranjega trga, predvsem
               direktive o storitvah, digitalnega enotnega trga do leta 2015, vzpostavitve
               notranjega trga na področju energije do leta 2014, reševanje problematike
               nezaposlenosti mladih in prihajajočega zaposlitvenega pakta politične iniciative s
               predlogi kako zagotoviti rast in delovna mesta v Grčiji, ki bo tudi zelo kmalu na
               mizi komisije.</p>
               <p>Dovolite mi, da povsem na kratko spregovorim o nekaterih od njih. Enotni trg. Enotni
               trg je brez dvoma najmočnejši motor rasti Evropske unije, vendar da ta teče gladko in
               s polno hitrostjo mora biti dobro naoljen in vzdrževan, napolnjen z gorivom. Z aktom
               za enotni trg je komisija začela prvo fazo procesa prilagajanja enotnega trga
               potrebam 21. stoletja, druga faza bo sledila to jesen. Slovenija se nahaja na
               križišču evropskih poti in že leta 2004 smo izkazali, smo uspeli dokazati da smo
               prilagodljivo gospodarstvo, ki je sposobno izkoristiti potenciale odprtega trga, smo
               zelo izvozno usmerjeni, kot veste, in ni razloga, da bi tako ne bilo tudi v
               prihodnje. Digitalni enotni trg je velika priložnost, če se bomo znali učinkovito
               organizirati in tudi izkoristiti. Vzemimo na primer spletno trgovino z glasbo in njen
               maloprodajni potencial. V komisiji bomo predlagali nova pravila čezmejnega
               licenciranja za razširitev trga za podjetnike in umetnike, na kratko, predlagali bomo
               skupni okvir za elektronsko identifikacijo in podpise. Na ta način želimo s
               povečanjem zaupanja med podjetniki in uporabniki spodbuditi elektronske transakcije
               po vsej Evropi.</p>
               <p>Nezaposlenost mladih. Če nam ne uspe zagotoviti perspektivne prihodnosti mladih bomo
               ogrozili našo skupno prihodnost. Visoka nezaposlenost mladih, ki smo ji trenutno
               priča je en najbolj nujnih in resnih izzivov. Po vsej Evropi je na milijone mladih
               brez dela, da bi povrnili rast, nujno potrebujemo znanje in spretnosti ter energijo
               te generacije, ki dandanes pogosto ne vidi prave perspektive. Naši strokovnjaki
               delajo na terenu v državah, ki so najbolj prizadete in vsi skupaj se trudimo, da bi
               našli skupne rešitve. Tudi tu verjetno veste, da Slovenija ni izjema. Naj navedem
               samo nekatera dejstva, ki so že lani privedla do posebnega priporočila Sloveniji naj
               se osredotoči na zmanjšanje segmentacije trga dela, vključno z naslovitvijo problema
               nezaposlenosti mladih. V letu 2009 je bilo 67% mladih v starosti 15 do 24 let, ki so
               bili zaposleni zaposlenih na podlagi začasnih pogodb, kar je bil največji delež v
               Evropski uniji. V Evropski uniji znaša povprečje 40,2%. Tudi delež mladih pogodbeno
               zaposlenih v skupnem številu pogodbeno zaposlenih je med najvišjimi v Evropski uniji.
               Stopnja socialne varnosti, ko se pogodba izteče je seveda majhna, zato so mladi v
               času krize še posebej ranljivi. Žal je stanje zelo kompleksno, saj tudi dejstva o
               zaposlenosti starejših delavcev v Sloveniji niso najbolj rožnata. Stopnja
               zaposlenosti v starosti 55 do 64 let je bila v Sloveniji v letu 2010 na ravni 35%,
               kar je med najnižjimi v Evropski uniji, povprečje je namreč 46,3%. V letu 2010 je
               bilo v starosti 60 let aktivnih le 27,7% moških in 13,2% žensk. To so vse podatki,
               skratka to so dejstva, in jih, žal, predstavljam kot davno dejstvo.</p>
               <p>Seveda bomo v komisiji nadaljevali tudi z drugimi aktivnostmi na področju socialne
               politike in zaposlovanja skozi nacionalne reformne programe, skozi evropski socialni
               sklad, ki ga predlagamo in aktivnosti na področju migracij, azilne politike in
               pametno urejenih meja. Tema je bila, zaradi aktualnega oziroma bolje akutnega
               problema, ki ga je zaznamovala arabska pomlad v ospredju predvsem v minulem letu,
               letos pa bomo predvsem nadaljevali z že začetimi aktivnostmi na tem področju.</p>
               <p>Nadalje, reševanje razdrobljenosti v evropskem raziskovalnem prostoru. Ta mi je
               nekoliko bližje, kot ostala. S tem bomo uresničili peto svoboščino, tako imenovani
               prosti pretok znanja.  In se
               dobro spomnim še iz časa prejšnjega mandata, tudi odličnega sodelovanja s slovenskim
               predsedovanjem, ki je takrat igralo zelo pomembno, če ne odločilno vlogo pri tem, da
               je bilo vprašanje evropskega raziskovalnega prostora tako prisotno na dnevnem redu
               tudi komisije.</p>
               <p>Potem gre za učinkovite sodobne infrastrukture, ki so ključnega pomena za uspešno
               delovanje enotnega trga. Z instrumentom za povezovanje Evrope smo v komisiji
               predlagali način podpore glavnim investicijam na področjih energije, prometa in
               širokopasovnega dostopa za pomoč javnim in zasebnim akterjem pri oblikovanju
               jutrišnjega omrežja danes. Letos bomo predlagali kako povezati slednje, z novim
               pristopom glede alternativnih goriv v prometu.</p>
               <p>Nadalje, oblikovanje evropskega energetskega sistema, ki zagotavlja trajnost,
               konkurenčnost in zanesljivost oskrbe, prav tako ostaja prednostna naloga v letu 2012.
               Ta vsebuje pregled jedrskih varnostnih predpisov in začetek strategije, ki bo
               namenjena pregledu zavez na področju obnovljivih virov po letu 2020.</p>
               <p>Za konec, preden preidem na okolje, še mednarodna raven. V komisiji si bomo še naprej
               prizadevali za odprtje trgov za naša podjetja. V ta namen proučujemo možnosti
               sklenitve prostotrgovinskega sporazuma z Japonsko in sporazuma o investicijah s
               Kitajsko. S svojim, zelo izvozno usmerjenim gospodarstvom je Slovenija na čelu držav,
               ki naj bi imele od tovrstnih pogodb največ koristi. Evropska unija si bo tudi v
               prihodnje prizadevala za vodilno vlogo v globalnem boju proti podnebnim spremembam.
               Letošnje leto bo ključen moment prehoda na prenovljeni sistem trgovanja z emisijami.
               Dobra priložnost za korak v trajnostno naravnano prihodnost bo predvsem junijski vrh
               v Riu de Janeiru, ki je Rio plus 20, skratka 20 let po tako imenovanem srečanju, ki
               je bilo namenjeno zemlji. Dve temi sta na dnevnem redu, ena je zeleno gospodarstvo v
               kontekstu zniževanja revščine in druga je kako izboljšati upravljanje pri okolju,
               globalno, in tudi v celoti v trajnostnem konceptu. Jaz imam, hvala bogu, to nelahko
               nalogo, da v okviru komisije in na nek način tudi v okviru Evropske unije koordiniram
               to srečanje v Rio de Janeiru, kar je daleč od preprosto, ker ne gre samo za okoljske
               teme, ampak gre tudi za teme, ki se dotikajo gospodarstva in sociale in tisto, kar si
               vsi skupaj prizadevamo je, da bi na podlagi tega, kar smo se pri tem multilateralizmu
               naučili v zadnjih letih, da bi na podlagi dobrih izkušenj, ki jih imamo iz Nagoje,
               kjer smo uspeli doseči res zelo pomembne preboje na področju biotske raznovrstnosti
               skupaj, da bi na podlagi srečanja, ki je bilo pred kratkim, za podnebne spremembe v
               Durbanu, kjer je spet uspelo vendarle doseči nekatere dogovore, ki so preboj v načinu
               sporazumevanja pri okoljskih problemih na globalni ravni, da bi nekaj podobnega nam
               uspelo tudi v Riu. Zaenkrat je težko govoriti kako daleč smo. Če vas karkoli bolj
               podrobno zanima v zvezi s tem, sem pripravljen odgovoriti v detajle.</p>
               <p>Prednostna naloga pri vseh nalogah, ki sem jih omenil poprej je doseganje rezultatov
               na vseh ravneh. Na nacionalni ravni gre za prizadevanja za nadaljevanje ukrepov v
               okviru evropskega semestra, ki jih je treba okrepiti. Kljub visoki stopnji politične
               zavezanosti se veliko reform ne izvaja v zadostni meri. Vi imate ključno vlogo pri
               tem, da opozarjate vašo vlado, da ravna odgovorno, ji pomagate pri uresničevanju
               skupno sprejetih obveznosti na evropski ravni. Kar se tiče semestra, smo že lani
               sprejeli okvirni dokument letne analize rasti, z okvirnimi usmeritvami. Države
               članice morajo dati komisiji svoje nacionalne programe reform in programe stabilnosti
               in/ali konvergenčne programe do 17. aprila, to je kmalu. V njih bodo poročale tudi o
               uresničevanju lanskoletnih zavez in priporočil in komisija bo na podlagi analiz teh
               dokumentov potem pripravila nova priporočila posameznim državam članicam do 30. maja,
               pred tem pa bomo 11. maja izdali tudi gospodarsko napoved, v kateri bomo ocenili tudi
               analize ukrepov, ki so zdaj v pripravi v zvezi z gospodarsko stabilizacijo znotraj
               Slovenije. Sledila bo razprava na junijskem svetu, kjer se predvideva tudi sprejem
               teh ukrepov.</p>
               <p>Na evropski ravni moramo osredotočiti naša prizadevanja tja, kjer imamo največji
               vpliv.  Kot sem že omenil smo
               predložili številne ključne predloge za pomoč pri pospešitvi reform in povečanju
               konkurenčnosti. Mnogi od teh predlogov so trenutno v obravnavi v svetu in Evropskem
               parlamentu, kot primer kjer zamuda prinaša dejanske stroške. Naj jih naveden, patent
               Evropske unije, če bo potrjen bo to zmanjšalo stroške za izume naših inovativnih
               podjetij za okrog 80% in prispevalo k povečanju raziskav in razvoja. Prav tako
               predlogi komisije so še v fazi obravnave v parlamentu in med članicami na področju
               standardizacije in energetskega varčevanja in seveda upam, da bodo te odločitve
               sprejete čim prej, ker vse zelo pomembno vplivajo na vse naloge, ki sem jih prej
               naštel. Na splošno sicer velja, da povsod kjer imamo na voljo močna orodja za
               spodbujanje rasti, si preprosto ne moremo privoščiti da jih ne uporabimo na način,
               kot bi jih morali. Direktiva o storitvah je en od takšnih primerov. Namreč, 9 od 10
               novih delovnih mest se odpira prav v storitvenem sektorju. Polno izvajanje direktive
               bi sprostilo rast, kar bi bilo lahko v pomoč pri odpiranju delovnih mest v storitven
               odvisnem gospodarstvu, kot je tudi Slovenija.</p>
               <p>Končno, in obeti, seveda še nismo izplavali na površje, vendar pa lahko v zadnjem
               času opažamo znamenja, da se stabilnost in zaupanje počasi vračata na trge. Pomlad je
               še zgodnja, tako in tako, vendar lahko upamo, da semena, ki jih sejemo, da bodo
               vendarle sčasoma obrodila tudi trajne sadove.</p>
               <p>Če rečem nekaj besed o gospodarski rasti, ki je zadnje dni vedno zelo v središču
               pozornosti. Skratka, tri sporočila mislim, da so bistvena. Da ne delamo na
               gospodarskih ukrepih, ni res, in to sem poskušal povedati s tistim, kar sem navedel
               prej, da seveda vse, kar vsi skupaj delamo na konsolidaciji razmer v javnih financah,
               v finančnem sektorju, pri konsolidaciji dolgov, da to ne vpliva na bodočo gospodarsko
               rast tudi ni res. Kratkoročno ima lahko negativne učinke, vendar brez dvoma
               dolgoročno ureja razmere in tudi spodbuja večjo kreditno dejavnost, spodbuja, gre v
               smeri večje konkurenčnosti, tako da brez dvoma deluje v tej smeri. In tretje, kjer
               mislim, da si moramo tudi naliti čistega vina, moramo, večina stroke meni, da bo
               okrevanje dolgoročno, skratka da moramo imeti predvsem stabilno konsistentno
               politiko, skozi katero bomo poskušali okrepiti nekatera vprašanja, kjer imamo
               trenutno največ rezerv. Jaz mislim, da sta tu dve. Eno je vezano na družbo znanja, na
               inovativnost, znanost, raziskave, tam kjer Evropa ima moč, večjo kot jo imajo naši
               partnerji. In drugo je vprašanje boljše uporabe učinkovitejšega ravnanja z viri. To
               je pravzaprav ena od nalog, ki jo jaz zelo močno porivam naprej. Namreč, lahko bi vam
               razložil celo zgodbo, in če želite, kasneje vam jo tudi lahko, kje pravzaprav stojimo
               in zakaj je učinkovitost ravnanja z viri tako pomembno. To ni samo vprašanje tega, da
               ščitimo okolje. Proizvajanje proizvodov in storitev z uporabo manj energije, z
               uporabo manj vode, s porabo manj surovin proizvodov, ki se lahko ponovno uporabijo in
               reciklirajo je konkurenčno atraktivno za poslovni sektor. In to danes vedo. In veliko
               podjetij se danes preusmerja iz tega, da se osredotočajo na izboljševanje
               produktivnosti dela, na predvsem izboljševanje produktivnosti virov, zaradi tega, ker
               so ti, ker cene pri teh skokovito naraščajo v zadnjem desetletju in zaradi tega, ker
               so ti večji del njihove stroškovne strukture cene. Tako da je to tisti del, kjer
               Evropa, ki je močno uvozno odvisna od virov, nima preprosto druge izbire, da gre v
               tej smeri, če želi dejansko izboljšati svojo relativno konkurenčnost.</p>
               <p>Še nekaj besed o okolju. Pred kratkim sem slišal nekoga, ki je rekel približno tako:
               Zakaj za vraga pa bi nas moralo skrbeti za prihodnje generacije, kaj so pa oni
               naredili za nas. Zdaj, če ima kdo tak pogled in če mu je takšno razmišljanje nekoliko
               egoistično, mikavno, bi mu morali sporočiti, da ne gre več za usodo prihodnjih
               generacij, ampak da gre kar za nas same.  In vse prepogosto so otroci in vnuki v preteklosti plačali ceno za
               kratkoročno blagostanje, tudi na račun okolja, in to zagotovo ni usmeritev, ki jo
               želimo v 21. stoletju, pa tudi če bi jo želeli, si je ne moremo več privoščiti.</p>
               <p>Da rast in delovna mesta ostajajo v centru naše pozornosti, da so pomembna, je
               dejstvo, ampak ne gre samo za stopnje gospodarske rasti, gre tudi za kvaliteto
               gospodarske rasti. Ne smemo s potjo iz ekonomske in finančne krize odpirati poti v
               nove in drugačne krize. Če mislite, da imamo danes samo finančni dolg se motite.
               Imamo tudi že zelo močan dolg do narave, ki ga bomo morali počasi začeti
               odplačevati.</p>
               <p>Na začetku svojega mandata sem izpostavil tri prednostna področja: gospodarno rabo
               virov, biotsko raznovrstnost in implementacijo okoljske zakonodaje. Do zdaj smo
               zastavili okvire za vsa tri izmed njih. Časovni okvir za Evropo gospodarno z viri smo
               sprejeli septembra lani, prav tako strategijo Evropske unije za biotsko
               raznovrstnost, lani. Medtem ko je bilo prejšnji mesec sprejeto tudi sporočilo
               komisije za boljše zagotavljanje koristi okoljskih ukrepov, to je dokument, ki naj bi
               predvsem prispeval k izboljšanju izvajanja okoljske zakonodaje na ravni Evropske
               unije. Letos in prihodnje leto bomo predstavili še konkretne predloge, ki bodo
               sledili tem okvirnim usmeritvam. Predstavili bomo tri pomembne pobude povezane z
               gospodarno rabo virov. Prvič, konec tega leta bomo predstavili poročilo komisije za
               ohranjanje evropskih vodnih virov, tako imenovani <q>"Blueprint to Safeguard Europe's
               water resources"</q>, ki zagotavlja glavno okoljsko pobudo delovnega programa komisije v
               letošnjem letu. Ta bo ocenila izvajanje uresničevanja evropske politike upravljanja z
               vodo, opredelila vrzeli in pomanjkljivosti, hkrati pa bo usmerjena v prihodnost in
               upoštevala naraščajočo ranljivost vodnega okolja, kar je nujno potrebno za
               zagotavljanje dostopnosti kakovostne vode na dolgi rok. Cilj je, da tudi vodna
               politika prispeva k doseganju ciljev strategije Evropa 2020. Poleg tega bo
               predvidevala vzpostavitev močnega političnega okvira za obravnavo skrajnih vremenskih
               pojavov, kot so poplave in suše in možni vplivi globalnih sprememb.</p>
               <p>Drugo. Medtem ko je poudarek v letu 2012 na vodah, bomo naslednje leto v letu 2013
               opredelili celovit pregled naše politike glede onesnaževanja in kakovosti zraka.
               Ocenili bomo dosežke in pomanjkljivosti sedanje politike, predstavili predloge za
               revizijo direktive o kakovosti zunanjega zraka, kot tudi direktive o nacionalnih
               zgornjih mejah emisij. Cilj takšnega pregleda je zagotoviti večjo zaščito pred vplivi
               onesnaževanja zraka na zdravje ljudi in naravno okolje ter hkrati prispevati k ciljem
               strategije Evropa 2020 in ublažitvi podnebnih sprememb kjer bo le-to mogoče. Proti
               koncu letošnjega leta pa bomo predstavili še splošno sporočilo o enotnem trgu za
               zelene proizvode. Ta pobuda bo ciljala na izkoriščanje potenciala evropskega enotnega
               trga za tako imenovane zelene izdelke in storitve. Osredotočila se bo na področja,
               kjer so potrebni ukrepi javne politike za odpravo tržnih nepravilnosti in ozkih grl
               ter spodbujanje rasti in potrošnje z manjšim vplivom na okolje. Sporočilo je mišljeno
               kot zbirka orodij za izvedbo tistega dela časovnega okvira za Evropo gospodarno z
               viri, ki se nanaša na trajnostno potrošnjo in proizvodnjo.</p>
               <p>Na področju biotske raznovrstnosti bomo letos pripravili predlog posebnega
               zakonodajnega instrumenta, ki bo urejala politiko do invazivnih tujih vrst. Boj proti
               invazivnim tujim vrstam je eden izmed šestih ključnih ciljev strategije EU 2020 za
               biotsko raznovrstnost. Naša ocena je pokazala, da nas Evropi škoda, ki jo povzročajo
               te vrste ter ukrepi za njihov nadzor stane letno približno 12 milijard evrov. Vendar
               obstoječi pravni okvir za neposredno oziroma posredno obravnavanje invazivnih vrst na
               evropski ravni ni popoln, ne zajema vseh vrst organizmov, ki so lahko invazivni in
               vseh vrst škodljivih učinkov. Predlog bo tako obravnaval sedanje vrzeli politike
               glede invazivnih tujih vrst in zagotovil vzpostavitev celovitega evropskega okvira za
               učinkovito reševanje tega problema.</p>
               <p>V podporo boljši implementaciji, to je tretji prioriteti, bomo letos pripravili
               revizijo direktive o presoji vplivov na okolje. To je tako imenovana EA direktive
               Environmental impact assessment, ki je ključni instrument vključevanja okoljskih
               vidikov pri izgradnji širokega spektra različnih projektov. Skratka, kadar imate
               kakršenkoli resen projekt, energetski, transportni, infrastrukturni, pravzaprav je
               treba to direktivo upoštevati.
               Poglavitni cilj revizije je izboljšati varstvo okolja na nacionalni ravni,
               zagotavljanje bolj dosledne, učinkovite uporabe načel presoje vplivov na okolje. To
               bo potekalo na dva načina. Najprej bomo poskušali izboljšati delovanje direktive same
               tako, da jo bomo poenostavili, izboljšali njeno kakovost in povečali stopnjo
               skladnosti z nacionalnimi zakonodajami, potem pa bomo izboljšali še sinergijo med to
               direktivo in ostalo zakonodajo Unije, kakor tudi skladno z ustreznimi mednarodnimi
               obveznostmi. Poleg omenjenih predlogov, ki sledijo ključnim prioritetam na področju
               okolja, naj omenim še, da bomo letos na področju kemijske politike pripravili novo
               strategijo o povzročiteljih endokrinih motenj, to je razred kemikalij, ki spreminjajo
               delovanje endokrinega sistema in s tem povzročajo škodljive učinke na zdravje. Ker je
               obstoječa strategija že stara več kot 10 let obstaja resna potreba po posodabljanju.
               Končno bomo v letošnjem letu vzpostavili tudi nov splošni okvir za okoljsko politiko
               s sprejetjem 7. okoljskega akcijskega programa. Zadnji je bil sprejet 10 let nazaj
               2020 in v desetih letih tekočega 6. okoljskega programa se je politika EU na področju
               okolja zelo utrdila, tako da imamo danes bogat pravni red, ki ureja vsa tematska
               področja razen tal. 7. okoljski akcijski program bo določil prednostne cilje, ki jih
               je treba doseči in zagotovil vseobsegajoč skladen okvir za vse te različne pobude, ki
               sem jih omenil prej. Njegov namen ni samo priprava delovnega programa za komisijo,
               ampak programa za vse akterje. Želimo si, da bi bil to predvsem dokument, ki bi
               prispeval k reševanju današnjih gospodarskih, socialnih, okoljskih izzivov povezanih
               z omejenimi viri preko spodbujanja zelene rasti, torej dokument, ki bi prispeval k
               sonaravnemu razvoju, boljšemu zdravju, dobremu počutju ljudi ter ohranjanju narave.
               Osredotočen naj bi bil predvsem na dve področji, ena je izboljšati implementacijo,
               ker imamo resen problem v Evropski uniji s tem in tudi stroški tega so kar precejšnji
               in drugi naj bi bil integracija okoljskih politik v druge politike.</p>
               <p>Za konec samo še minuta o evropskem proračunu, ki se mu je težko izogniti, ker bo kar
               močno zaznamoval letošnjo diskusijo na evropski ravni. Gre za proračun za naslednje
               srednjeročno obdobje 2014-2020. Za spopad s krizo potrebujemo močno v prihodnost
               usmerjeno vlaganje in proračunska pogajanja, kot sem dejal, bodo do dobra zaznamovala
               letošnje leto, zato se ne moremo pogovarjati o evropski politični agendi ne da bi se
               ga dotaknili. Ključna naloga je doseči celovit dogovor za obdobje 2014-2020. Evropski
               proračun lahko z delovanjem na področjih ima resnično evropsko dodano vrednost,
               pomaga lajšati pritisk na finance držav članic. Če bi pogledali velikost v primerjavi
               z obstoječim proračunom, obstoječi poračun, to je 2007-2013 je 1,12% je predlog
               obveznosti, zaveze, 1,12% BDP, zdaj predlagamo znižanje na 1,05%, če bo BDP šel dol
               še toliko bolj. Kar se pa tiče plačil pa je trenutno za sedanje obdobje 1,06% in
               predlagamo zmanjšanje na 1%. Druga stvar, ki bi jo želel povedati je malo
               anekdotična, velikokrat se smatra, da so administrativni stroški ključni stroški
               evropskega proračuna. To nisem rekel na pamet. Evrobarometer, ki so ga v raziskavah
               so izvedli v javnem mnenju, 53% slovenskih državljanov meni, da je ključni izdatek
               evropskega proračuna financiranje administracije. No, resnica je takšna, da je temu
               namenjeno približno 6%, polovico od tega gre za plače in ostalih 94% gre nazaj v
               države članice ali pa morda v kakšno državo, ki ravno ni članica, kadar gre za
               mednarodno pomoč, ampak večina gre za to. Tako, da evropski proračun razumite
               predvsem kot svoj proračun, kot podaljšek vašega proračuna s pomočjo katerega se
               dosegajo nekatere stvari, ki bi jih drugače težko dosegli. Velikokrat gre za
               prerazporejanja, ki gredo v smeri investicijske dejavnosti, ki bi jo včasih, če bi ta
               sredstva ostala v domačem proračunu, težko obranili in bi težko ostale to
               investicije. Tako, da morate razumeti tudi pomembno vlogo  tega spodbujevalca rasti s strani evropskega
               proračuna.</p>
               <p>No, najpomembnejša sta predloga pri področju nove kmetijske politike in pri področju
               kohezije. Ker sem bil že dolg ne bom šel v detajle, omenil bi morda samo to kar se mi
               zdi zelo pomembno in naj bo to zadnja pozitivna novica današnje predstavitve. Veste,
               da se je Slovenija kar se tiče kohezijske politike razdelila na dva dela, na zahodno
               Slovenijo in na vzhodno Slovenijo, doslej smo bili kot celota upravičeni do
               kohezijske strukturne pomoči, zdaj po novem bi bila zahodna Slovenija, ki je na ravni
               čez 100% povprečja, v bistvu neupravičena do nikakršne pomoči, tudi ne do tako
               imenovane <q>"safety neta"</q>, skratka do varnostne mreže. In v komisiji smo bili mnenja,
               da je dobro, da vse regije, ki so v preteklem obdobju prejemale pomoč,da tudi v
               prihodnje takšno pomoč ohranijo, tako da bo vzhodna Slovenija v celoti upravičena do
               strukturne in kohezijske pomoči medtem ko bo zahodna Slovenija upravičena približno
               do dveh tretjin, najmanj dveh tretjin tega, kar pomeni, da se bo pomemben del te
               investicijske dejavnosti tako po predlogu komisije ohranil tudi v naslednjem obdobju.
               Hvala za potrpežljivost. Sem bil malo daljši, ampak upam, da ste dobili relativno
               dober pregled tega kaj želimo v letošnjem letu narediti.</p>
            </sp>
            <sp xml:id="SDT6-Skupna-2012-04-12.sp4">

               <speaker>PREDSEDNIK MAG. DEJAN ŽIDAN:</speaker>

               <p>Gospod komisar, najlepša hvala. Ne se oddahniti, besedo boste še dobili. Ena tehnična
               informacija za spoštovane članice in člane, gospoda Ljuba Žnidarja nadomešča gospod
               Franc Breznik in gospoda Riharda Branislja nadomešča gospa Kristina Valenčič. Oba
               lepo pozdravljena. Preden gremo naprej te vabim spoštovani minister, gospod Franc
               Bogovič, da še ti imaš možnost, da poveš svoje stališče, svoje mnenje, ki ga bom
               poslanci z zanimanjem poslušali. Izvoli.</p>
            </sp>
            <sp xml:id="SDT6-Skupna-2012-04-12.sp5">

               <speaker>FRANC BOGOVIČ:</speaker>

               <p>Hvala za besedo, gospod predsedujoči. Lep pozdrav vsem poslankam in poslancem obeh
               odborov, lep pozdrav spoštovani komisar in iskreno dobrodošel med nami, pozdravljam
               tudi vaše sodelavce, člane stalne komisije pri nas, pozdravljen tudi evropski
               poslanec gospod Petrle, ki se je udeležil tega današnjega srečanja!</p>
               <p>S komisarjem imava jutri daljši čas in bova skozi cel dan spregovorila o teh stvareh
               in ker je danes tu v parlamentu in je čas omejen bi v tem svojem delu samo v nekaj
               stavkih spregovoril o naših osnovnih usmeritvah, ciljih, ki smo si jih zastavili v
               okviru Ministrstva za kmetijstvo in okolje. V začetku iskrena hvala komisar vam za to
               iskreno sodelovanje, ki sva ga v začetku tudi mojega mandata vzpostavila. Imel sem to
               priložnost, da sva skupaj v prostorih evropske komisije pregledala to stanje tudi na
               okoljskem delu v okviru pogleda, ki ga ima evropska komisija. In ta ugotovitev, ki je
               bila tam pridobljena in tudi sicer poznavajoč to tematiko smo si zastavili določene
               takojšnje prioritete v okviru našega ministrstva in pa tudi nekatere srednjeročne. In
               pri takojšnjih prioritetah želimo resnično odgovoriti na vprašanja, ki so odprta,
               tudi na relaciji med Republiko Slovenijo in evropsko komisijo tudi v svojstvu
               različnih opozoril, groženj pred tožbo tako na področju prašnih delcev kako tudi na
               področju direktive o pticah, se pravi povezani z Naturo 2000. V drugem delu je tudi
               naša skupna naloga in mislim, da smo že v začetku leta to v nekaterih primerih zelo
               uspešno začeli, da okrepimo inšpekcijski nadzor predvsem pa, da tudi inšpekcije med
               sabo povezujemo, da skupno nastopajo. Kar se tiče pospešitev financiranja naložb v
               okoljsko infrastrukturo je osnovna prioriteta na ministrstvu, gre v kontekstu uspešno
               zaključiti in izpeljati investicije, ki so odobrene z kohezijskimi sredstvi v tem
               obdobju 2007-2013, tako na področju voda, kar se tiče vodooskrbe, odvajanja
               komunalnih vod in čiščenje teh komunalnih vod, prav tako pa tudi pomembno področje
               ravnanja s komunalnimi odpadki, kakor tudi varovanje pred poplavami in to so ti projekti, katerim dajemo absolutno
               prioriteto pri svojem delu in tudi želimo to tudi 100% izvesti.</p>
               <p>Naslednje pomembno delo, ki poteka znotraj sedaj konsolidiranega ministrstva je
               izkoristiti sinergijo med okoljem, kmetijstvom, gozdarstvom, se pravi integriran
               pristop na različnih področjih kot so vode, les, biomasa, Natura 2000 in v tem delu
               želimo resnično, tudi v duhu, ki ga daje evropska komisija, na področju zelene rasti
               pripraviti tiste priložnosti, ki se bodo odrazile tudi v priložnostih in pa v novih
               delovnih mestih.</p>
               <p>Kar se tiče odpadkov, naj še enkrat omenim to, da je v intenzivni pripravi operativni
               program, ki temelji na tem, da revidiramo vse obstoječe pripravljene investicije in
               želim optimizirati program investicij in ga resnično narediti takšnega, da bomo
               sledili te cilje evropskih direktiv po čim večjem ločeno zbiranjem odpadkov po
               reciklaži tega odpada, čim manjšemu odlaganju, to kar so tudi osnovne usmeritve in
               mislim, da nam bo v operativnem programu, ki bo do konca tega meseca pripravljen, to
               tudi uspelo in tudi z investicijami v nadaljevanju.</p>
               <p>Iskrena hvala tudi za sodelovanje in pa tudi, na nek način podporo pri aktivnostih za
               pripravo jadranske strategije. Gre za skupno aktivnost Slovenije, Italije in Hrvaške.
               Mislim, da je to eno od ključnih prioritet in tudi v mednarodnem smislu ena od zelo
               pomembnih aktivnosti s katero moramo odgovoriti na pereče okoljsko vprašanje s
               katerim se srečujemo predvsem v Tržaškem zalivu. Med srednjeročnimi nalogami lahko
               mirno izpostavim na prvo mesto priprava k poti k zeleni davčni reformi in hkrati s
               tem tudi k priložnostim na področju zelenih delovnih mest. Kot sem že omenil, je to
               ena od naših ustavnih prioritet in želimo, da tudi percepcijo, ki se je ustvarila v
               slovenskem prostoru, da sta okolje in kmetijstvo dve področji s katerimi se ovira,
               zavira razvoj države, obrnemo v drugo smer in da vidimo vsi skupaj tudi v tej državi
               pomen in priložnosti, ki so na tem področju zelene rasti pojavljajo. Osnovna
               platforma za to je strategija v prehodu na nizko ogljično družbo, ki je tudi sedaj,
               ko je služba za podnebne spremembe v okviru našega ministrstva in želimo, da bi v
               okviru te politike na platformi strategije prehoda v nizko ogljično družbo z ukrepi
               zelene davčne politike in pa zelo jasno določenimi cilji, priložnostmi na tem
               področju tudi pokazali pot za ta tako imenovana zelena delovna mesta in zelo verjamem
               v to. Eno od srednjeročnih ukrepov, ki jih je treba v tem mandatu izvesti, je tudi
               podroben pogled na učinkovito organiziranost komunalnih služb v Sloveniji. To se nam
               pojavljajo tudi določena vprašanja, katere od dejavnosti bodo tudi v bodoče v okviru
               javnih gospodarskih služb za katere so pristojne občine, katero prenesti tudi na
               državni nivo, predvsem na nivoju odpadkov, je to kar cela vrsta dilem in v tem delu
               želimo te zadeve izpeljati.</p>
               <p>Pomembna zadeva je tako, kakor je bilo rečeno, tudi nova finančna perspektiva. V
               okviru ministrstva se ukvarjamo tako z obema področjema, tako s kmetijstvom kot z
               okoljem. Tudi v pogovoru s komisarjem, gospodom Potočnikom kakor tudi s komisarjem
               Cholasom je bilo zelo jasno povedano, da je tudi ta smer, ozelenitev evropske
               kmetijske politike s katero se je poskušalo tudi ohraniti čim večji del sredstev v
               okviru tudi kmetijskega proračuna Evropske komisije, to področje s katerim se
               resnično lahko izvedejo ukrepi za to tako imenovano zeleno rast in v tem delu imamo
               določene svoje specifike. Te tudi smo v skladu z že sprejetimi odločitvami na nivoju
               države zagovarjali tako na področju kmetijstva. Na področju okolja pa Slovenija
               resnično mislim, da lahko pozdravi to tako imenovano varnostno mrežo s katero bo
               zahodni del Slovenije, kot je že komisar omenil, tudi v bodočem finančnem obdobju
               deležen teh 2/3 obsega sredstev v letu 2007/2014. Toliko z moje strani in prepuščam
               besedo parlamentarcem.</p>
            </sp>
            <sp xml:id="SDT6-Skupna-2012-04-12.sp6">

               <speaker>PREDSEDNIK MAG. DEJAN ŽIDAN:</speaker>

               <p>Najlepša hvala gospod minister. Spoštovane poslanke in poslanci, ostali navzoči, s
               tem odpiram razpravo.  Prosim
               poslanke in poslance, da se prijavite. Eno roko sem videl, gospod Jakič, to je prva.
               Gospod Gašpar Gašpar Mišič. Samo da vas napišem, samo en trenutek. Tri sem napisal.
               Jakič, Mišič, Klasinc. O.K.</p>
               <p>Začenjamo prvi krog. Kolega, beseda je tvoja.</p>
            </sp>
            <sp xml:id="SDT6-Skupna-2012-04-12.sp7">

               <speaker>ROMAN JAKIČ (PS PS):</speaker>

               <p>Najlepša hvala. Najlepša hvala seveda komisarju Potočniku za detajlno predstavitev
               delovnega programa komisije za leto 2012. Veseli me, da je glavna naloga Evropske
               unije krepitev trajnostnega gospodarskega okrevanja in seveda nova delovna mesta. In
               tudi moram reči, da to kar sem bral, me navdaja z, kljub vsemu, z optimizmom, da
               Evropska komisija ve kako se prilagoditi tudi tem težkim časom, ne nazadnje vidim, da
               prihaja do velike spremembe v delu Evropske komisije, ko govori o prerazporeditvi
               sredstev in poglobitvi partnerstva z državam članicam. Tudi se mi zdi zelo pomembna
               ta nujna prožnost Evropske komisije in seveda evropskega parlamenta in tudi sveta, če
               hočete, za te nove naloge, ki so pred nami. Poudarek, ki ga je komisar dal, se pravi
               za krepitev vloge državljanov v vključujočih družbah, predvsem ta Evropa 2020, mladi
               in mobilnost, program za nova znanja in delovna mesta, se mi zdi fino in to smo že
               enkrat na Odboru za zadeve Evropske unije obravnavali, da se nam zdi ta ključna, se
               pravi vključevanje mladih, kljub temu, da je seveda povprečje nezaposlenih mladih pri
               nas, kot je rekel sam komisar, nižje kot je pa to povprečje. So pa seveda
               zaskrbljujoče nekatere druge države članice, kjer dosega ta procent mladih
               brezposelnih tudi več kot 40%. Mislim, da je to v Španiji, kar nas seveda navdaja,
               kljub vsemu, z nekim strahom.</p>
               <p>Zagotavljanje učinkovite vloge EU v svetu. Moram reči, da sem tukaj tudi, da mi je
               všeč, da so prednostna področja za 2012, podpora južno sredozemskim državam na
               prehodu v demokracijo, da gre Evropska komisija pozornost posveča načrtu vzhodnega
               partnerstva, ki je bil potrjen na vrhu v Varšavi. Za stabilnost na bližnjem vzhodu in
               Kavkazu in ne nazadnje tudi to, da Evropska komisija razmišlja o zagotavljanju
               varnosti v Afriki, ker imam občutek, da včasih imam občutek, da je Afrika tako daleč,
               kljub vsemu pa je zelo pomemben kontinent in predvsem je zagotavljanje varnosti na
               tem kontinentu eden ključnih za stabilnost tudi same Evrope.</p>
               <p>V tej sklepih, ugotovitvah Evropske komisije pri reševanju gospodarske krize, ki
               bremeni Evropejce, se mi zdi, kot sem že rekel, da v tem delovnem programu 2012, ta
               kratkoročna prednostna naloga spodbujanja rasti in ustvarjanja delovnih mest se mi
               zdi ključna in upam, da bomo kakšno še na to temo rekli. Ampak glede na to, da je
               komisar kljub vsemu zadolžen za okolje, bi ga želel vprašati o dveh stvareh. On je
               govoril o mitu in o mitih, kako se miti razbijajo. Na Discover Channel sta dva, ki
               razbijata te mite. Eden od mitov je tudi, da mogoče tako Evropska komisija kot
               evropski komisar mogoče v Slovenski javnosti ni predstavil dobro stališča glede
               plinskih terminalov v Tržaškem zalivu oziroma na kopnem. To je ena. Pa bi mogoče
               želel, da komisar pokomentira.</p>
               <p>Druga zgodba pa je; danes Odbor za zadeve Evropske unije na popoldanski seji - kot
               vidite, smo delovni tako dopoldne kot popoldan - bo obravnaval predlog stališč
               Republike Slovenije do predloga direktive Evropskega parlamenta in sveta o energetski
               učinkovitosti ter razveljavitev tistih dveh obstoječih direktiv. In seveda me zanima
               stališče komisarja, ker kljub vsemu bo tukaj prišlo, vsaj v letu 2020 do nekega
               problema, ki se imenuje naše Termoelektrarne in naš TEŠ6, ker iz dokumentov, ki so
               razvidni,  pač postavljanje
               termoelektrarn ni ravno prioriteta. Govorimo o tem, da Evropska komisija govori, da
               pač je treba kljub vsemu se usmerjati k nekim alternativnim virom energije, pa mogoče
               če bi lahko komisar pokomentiral na tej točki. Toliko sem imel.</p>
            </sp>
            <sp xml:id="SDT6-Skupna-2012-04-12.sp8">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod Jakič. Vsi se zavdamo, da je najlepše je začeti z najtežjimi vprašanji,
               ampak preden dobi gospod komisar besedo, bomo še dali besedo dvema poslancema. Prvo
               gospod Mišič.</p>
            </sp>
            <sp xml:id="SDT6-Skupna-2012-04-12.sp9">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa, gospod predsednik. Gospod komisar, gospod minister, gospod Peterle in
               drugi prisotni v dvorani. Lepo je, da nas v Evropi predstavljajo zelo sposobni ljudje
               in jaz osebno sem zelo rad prisluhnil komisarju, vendar ugotavljam, gospod komisar,
               da se morda mi v Sloveniji v zadnjih letih glede na to finančno oziroma gospodarsko
               krizo v dobri veri napačno lotevamo v bistvu optimizacije, o kateri je bilo tudi
               govora danes. Predvsem bi tudi tukaj svoj nagovor usmeril direktno v ministra
               Bogoviča pri naložbah v okoljsko infrastrukturo in pri črpanju kohezijskih sredstev,
               ker ugotavljamo, da se dobesedno tukaj doma srečujemo z nepotrebnimi in
               kompliciranimi birokratskimi oziroma administrativnimi postopki. Jaz osebno sem
               sodeloval v kar nekaj takšnih in drugačnih projektih, govorimo lahko o vodooskrbi,
               govorimo lahko o ravnanju z odpadki. Govorimo lahko o varovanju pred poplavami,
               spodbujanje samooskrbe, vlaganja v infrastrukturo. Veliko se o tem govori, vendar
               zelo malo se tudi uresniči oziroma realizira. Jaz se bojim, da bomo v tej finančni
               perspektivi 2007-2013 morda celo zaradi določenih komplikacij izgubili oziroma ne
               bomo počrpali nam namenjena kohezijska sredstva. Zato bi tukaj apeliral tako na
               ministra kot na vse, ki lahko dejansko pomagajo pri vseh teh projektih, ki so že
               začeti, da se te stvari, da pomagajo in ne da odmagajo. Določeni referenti, ki v
               svojih položajih, znotraj ministrstva za kmetijstvo, okolje, infrastrukturo in tako
               naprej, so tako zaplankani, da se bog usmili. Ampak dobesedno. Za neverjeti je,
               kakšen odnos je in kakšne dopise, jaz vas ne bi moril s tem, ampak bi vam lahko
               pokazal kar nekaj dopisov, ki smo jih prejeli recimo ta ping pong, ping pong, ping
               pong. Enostavno je za nerazumeti, kako se tukaj nekdo postavi na eno stališče in ga
               drži in čez tri mesece ugotovimo, da je človek bil popolnoma v zmoti. Včeraj smo
               ugotovili z gospo Podlipnikovo Bernardo, ki je strokovnjak s področja ravnanja z
               odpadki, ki se s tem ukvarja leta in leta, da je nek referent ne vem kaj, napačno
               ravnal, ali pa gospa Avčinova spozna, da nekdo, ki je referent oziroma referentka na
               direktoratu je pač zavzela neko stališče, ki sploh ni upravičeno. In jaz sem rekel,
               da bom gospodu Bogoviču poslal en krasen dopis, v katerem bom pozval konkretno osebe,
               ki so tako bom rekel nestrokovne, da bodo prve na listi za racionalizacijo v javni
               upravi za odstrel oziroma za odpoved, zaradi nesposobnosti in nestrokovnosti in
               zaradi zaviranja razvoja te države. Ker to državo dobesedno mi zaviramo zaradi, ker
               vedno je človeški faktor. Nekdo se je nekje zasedel in misli, da je večno tam, da mu
               je od boga dana služba in da bo tam do konca svojih dni. Ne, ne bo. Nas, dobesedno
               Slovenijo spravljalo v negativno smer nesposobni ljudje. In temu primerno se je treba
               odzvati. Jaz si želim, tudi gospod komisar in gospod minister, da bi iz kohezijskih
               sredstev se namenjalo oziroma prav, da bi se namensko opredelilo in spodbujalo
               povezovanje med posameznimi panogami recimo kot je kmetijstvo in turizem. Tukaj je
               treba dati eno veliko spodbudo. Kmet pridela. Turizem porabi. Se pravi, moramo
               ustvariti pogoje, da naš slovenski kmet svoj pridelek proda.  Brez trga nam ne pomaga kakršnekoli spodbude, da
               naš slovenski kmet pridelek pridela. Za koga? Količine se kopičijo, potem ima
               probleme samo z zalogami. In te zaloge se čez čas pokvarijo, ker hrana je pokvarljivo
               blago. In iz tega razloga je treba samo pravilno ravnati in več direktnih takšnih
               akcij, ne nekih suhoparnih. Glejte, vi zelo lepo govorite, vi ste strokovnjak. Ampak,
               glejte, jaz vas poslušam že leta in leta. Ampak imam občutek, to, kar ste rekel pred
               petimi, šestimi leti, da se vse ponavlja. Mi vsi delamo trajno, naravnani smo.
               Pravilno, vse lepo in prav. Ampak v tem času se pa zelo malo zgodi veliko besed, malo
               dejanj. Želimo si več dejanj. Več ukrepov, direktnih akcij. In jaz resnično upam, da
               bomo v tem sklicu odsekali, ker moramo odsekati, moramo prerezati, eno mačeto, pa
               reči, poslušajte, tako je in tako ne bo več. Ne bomo več tolerirali tiste, ki so
               zaviralci tega razvoja. Ampak ne samo, da bom nakladali. Jaz hočem več akcije in po
               treh, štirih mesecih, gospod predsednik tega odbora za kmetijstvo, želim, da mi v tem
               odboru tudi analiziramo in da smo kritični in češ, da rečemo, aha, tukaj smo bili
               uspešni oziroma tisti, ki so podrejeni so bili malo manj ali pa bolj uspešni, ne pa
               samo, da gledamo in čez štiri leta rečemo, smo končali mandat in kaj imamo od tega.
               Jaz bi se zahvalil, da ste me poslušali in jaz upam, da bo resnično več pozitivne
               energije in več akcije, več dejanj in da ne bomo samo govorili, da bomo ustvarili
               tisto, kar smo tem ljudem, ki nas gledajo obljubili.</p>
            </sp>
            <sp xml:id="SDT6-Skupna-2012-04-12.sp10">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod Mišič. Ostali prisotni, ki ne poznajo Odbora za kmetijstvo, gozdarstvo,
               prehrano in okolje, mi na koncu vedno končamo pri prehrani, kakor je gospod Gašpar,
               tako da ne biti presenečeni. Gospa Klasinc, beseda je vaša.</p>
            </sp>
            <sp xml:id="SDT6-Skupna-2012-04-12.sp11">

               <speaker>JANJA KLASINC (PS PS):</speaker>

               <p>Jaz bi šla od lokalnega mogoče h globalnemu. In zato bi naslovila vprašanje predvsem
               na komisarja Potočnika. Poglejte, po mojem mnenju, če gledamo globalno je Evropska
               unija daleč pred ostalimi v skrbi za varovanje okolja. Kljub temu, da smo mi zelo
               nezadovoljni sami pred seboj s dosežki v posameznih državah ali pa v kakšnem delu
               Evrope, vendarle ta prizadevanje so in vse, kar sem danes slišala, je tudi pohvale
               vredno. Vemo pa, da najbolj hitro rastoča gospodarstva na svetu, recimo te dežele
               BRIKS. Ravno na račun svoje uspešnosti bistveno zanemarjajo skrb za okolje oziroma
               skoraj, da malokatera ji sploh posveča kaj pozornosti. Kar pa mene osebno skrbi je pa
               popolno ignoriranje varovanja okolja v Združenih državah Amerike. Vsa prizadevanja,
               ki gredo v Združenih državah v to smer naletijo iz naših, iz evropske strani naletijo
               ponavadi na zaprta ali pa priprta vrata. In zato me zanima, če bi lahko nam gospod
               komisar danes povedal, kakšna so prizadevanja Evropske komisije in kako potekajo
               pogovori, zato ker konec koncev oceani se pretakajo, dihamo isti zrak, reke tečejo
               sem in tja, tako da svet je danes globalno povezan v vsakem pomenu in nas mora
               skrbeti tudi kaj se dogaja na drugih delih. Hvala.</p>
            </sp>
            <sp xml:id="SDT6-Skupna-2012-04-12.sp12">

               <speaker>PREDSEDNIK MAG. DEJAN ŽIDAN:</speaker>

               <p>Gospa Klasinc, najlepša hvala. Sedaj predajam besedo tako gospodu komisarju, ki
               mislim, da ste dobili vsaj tri vprašanja, kakor kasneje gospodu ministru.
               Izvolite.</p>
            </sp>
            <sp xml:id="SDT6-Skupna-2012-04-12.sp13">

               <speaker>DR. JANEZ POTOČNIK:</speaker>

               <p>Če bi mi dovolili bi samo za začetek rekel, da to, kar je predstavil kolega minister
               Bogovič je v bistvu, so točno prave stvari. Mislim, če se boste usmeril v te
               dejavnosti, ki ste jih izpostavili, potem boste naslovili točno tiste probleme, ki
               jih mi vidimo, kot ključne probleme trenutno v slovenskem prostoru. Pa da grem na
               konkretna vprašanja.</p>
               <p>Najprej kolega Jakič, plinski terminali v Tržaškem zalivu. Plinski terminali v
               Tržaškem zalivu so investicija, za katero se odloča Italija. Skratka njihovi notranji
               organi in italijanska vlada oziroma regionalni organi.  Skratka gre za italijansko investicijo. Investicija
               tovrstna mora spoštovati tudi zahteve, ki jih predpisuje skupna evropska zakonodaja,
               zato smo se dogovorili na evropski ravni in del zakonodaje, ki jo moramo upoštevati
               je tudi direktiva, ki sem jo že prej omenil, da jo bomo letos posodobili, to je
               direktiva o okoljski presoji, ki mora biti narejena, tako kot ko vi gradite hišo,
               mora tudi danes vsak investitor za investicije, ki so na določenem spisku jasno
               opredeljene, pridobiti ustrezna dovoljenja in eno od teh dovoljenj se nanaša tudi na
               dovoljenje v zvezi z okoljem. Zato mora narediti celovito presojo vplivov na okolje.
               Tam gre v bistvu za tri investicije, ena je na obali, druga je potem povezava, ta
               plinovod, in tretja je predvidena, o kateri se govori na morju. In prva stvar na
               kateri smo vztrajali tudi na naši strani je, da, na evropski strani je, da se naredi
               presoja vplivov na okolje vseh treh hkrati, ne vsake posamično, zaradi tega, ker je
               to izjemno pomembno za skupno oceno vplivov na okolje. Ta direktiva, ki je bila
               novelirana že večkrat, predvideva tudi popolno obveščanje, transparentnost, to da je
               javnost obveščena in da ima možnost vpogleda in na ta način, če se ne strinjaš s
               čemerkoli, tudi možnost, da pred svojimi upravnimi organi spodbija postopke. In ta
               direktiva med drugim predvideva, da v primeru, če gre za čezmejne vplive, kar v tem
               primeru po naši oceni gre, da morajo biti opravljene tudi konzultacije z državo, ki
               je prizadeta, v tem primeru Slovenijo. Po direktivi tisto kar mora italijanska stran
               pridobiti je opraviti, in to so naredili, opraviti te konzultacije in v primeru, če
               ne upoštevajo mnenj, obrazložiti zakaj tovrstna mnenja države sosednje niso bila
               upoštevana. Tu še nismo. Nobeno od gradbenih dovoljenj trenutno še ni bilo izdano. Po
               naši zakonodaji mi lahko začnemo prekrškovni postopek v primeru, če bi ga opazili,
               takrat, ko je izdano gradbeno dovoljenje zaradi tega, ker je gradbeno dovoljenje
               formalno zaključek postopka opravljanja presoje vplivov na okolje, zaključi se z
               izdajo formalnega dovoljenja. Za enkrat lahko rečem, da zelo pozorno spremljamo to
               investicijo, da smo stalno vključeni v spodbujanje države, obeh držav k dialogu in da
               sem zelo vesel, tudi na zadnjem obisku, ko je bil gospod Klini<stage>(?)</stage>novi minister pri
               meni, je izrazil zelo resno pripravljenost in odprtost po pogovorih z Slovenijo in
               tudi s Hrvaško po nečem kar jaz mislim, da bi pravzaprav moralo biti ključno vodilo
               reševanja vseh tovrstnih institucij v tem resnično ranljivem delu severnega Jadrana,
               to je izdelave neke skupne strategije držav, ki si ga delimo, zato, da vsaka zase ne
               bomo šli z odločitvami, ki bodo na podoben način bremenile okolje in na podoben način
               vznejevoljile sosednje države, da se odločamo o nečem kar vpliva tudi na njih. To je
               zame izjemno pomembno. In drugo kar je izredno pomembno, prepričan sem, da če bosta
               Slovenija in Italija sedeli za mizo in imeli dialog, je lahko rešitev, končna rešitev
               tega vprašanja ugodnejša za okolje in za obe državi kot v primeru, če tega ne bo.
               Zato stalno spodbujam ta dialog in delam tisto vse kar je v okviru mojih pristojnosti
               v zvezi s projektom kot takšnim. Toliko o tem.</p>
               <p>Drugo, o energetski učinkovitosti. Če sledi človek diskusiji v slovenskem prostoru,
               pa ne samo v slovenskem tudi v ostalih prostorih danes pa v Evropi, potem vidite zelo
               resne diskusije o kakršnemkoli viru za bodočo energijo se nekdo  odloča. Skratka, če neka država ima usmeritev
               proti denimo jedrski energiji, je to stvar, ki je v neki državi praktično
               nesprejemljiva debata. V trenutku se jo lahko ustavi. Nekatere države bolj temeljijo
               svoje programe na ogljičnih gorivih, na premogu, nekatere države imajo, skratka
               karkoli, tudi če se začnejo graditi, recimo zdaj imamo ponovno primer okoli vetrnih
               elektrarn ali pa tudi če imate vodne elektrarne, vedno se postavlja kar nekaj
               vprašanj in prav je, da se postavljajo zaradi tega, ker je vedno treba najti rešitev,
               ki upošteva čim bolj celovito vse učinke neke investicije in to je ključ pri vseh teh
               investicijah, celovitost upoštevanja vseh učinkov. Ampak želim povedati, da v
               katerokoli smer se odpravite danes, glede na to, da nimamo še dovolj alternativ iz
               obnovljivih virov, te pa prihajajo, da je eden od vprašanj na katerem se na koncu
               ustavite je energetska učinkovitost, ker to je kratkoročno odgovor, ki ga lahko imamo
               in ga imamo vsi, če bi se tega bolj resno lotili. Kar se tiče same investicije v TEŠ
               6, jaz sem večkrat že poudaril, da kot človek, ki je član evropske komisije in glede
               na to, da evropska komisija ima v smislu tega odločanja o energetski možnosti omejene
               pristojnosti, skratka to so odločitve, ki so v rokah države, z eno resno omejitvijo,
               to je omejitev, ki smo jo vsi skupaj sprejeli, da bo določen delež do določenega leta
               obnovljivih virov 20% do leta 2020. Tu ni več svobode. In mislim, da ima Slovenija
               25%, če se ne motim, do leta 2020. Tu smo se skupaj dogovorili, da bo to stvar, ki jo
               bomo podpirali in omenil sem vam že, da bomo v letošnjem letu v komisiji razpravljali
               o odločitvah za naprej kaj mora vsaka država, ki se odloča za svojo energetsko
               usmeritev upoštevati. Upoštevati mora, prvič, sprejete obveznosti na EU ravni,
               pravkar sem omenil eno, sprejete obveznosti na mednarodni ravni, v našem primeru je
               kjoto protokol tipičen, in če je modra mora predvsem upoštevati tudi trende in smeri
               razvoja v katere gremo. Ko se mi pogovarjamo danes o energiji prihodnosti in o tem,
               da želimo nasloviti vprašanje ogljikovega vodika, potem je v naših strategijah za
               leto 2050, da je treba zmanjšati izpuste CO2, če želimo resno se ukvarjati z
               zaustavitvijo podnebnih sprememb na 80% do 95%. Skratka, to je smer v katero gremo.
               20% v letu 2020 je prvi korak. Koraki v tej smeri se bodo nadaljevali in mislim, da
               se pri vseh teh strateških odločitvah, ki segajo ne do leta 2020, ampak segajo v
               naslednjih 30, 40 let, je treba tovrstne trende in tovrstne politike, ki so skupno
               sprejete in ki so del globalnih politik, upoštevati.</p>
               <p>Če se zdaj dotaknem vprašanja gospoda Mišiča, nepotrebni oziroma ni bilo tako
               vprašanje ampak je bil bolj komentar, ampak naj bo komentar na komentar. Strinjam se
               z vami, da obstajajo marsikdaj nepotrebni birokratski administrativni postopki, se
               strinjam, in ne bom trdil, da v nekaterih primerih tudi evropska zakonodaja deloma ne
               pogojuje tovrstnih stvari in poskušamo narediti vse, da bi stvari poenostavili
               kjerkoli se jih le poenostaviti da. Pogosto je pa tudi res, da so kakšni postopki
               problem domače organiziranosti slabega funkcioniranja ali slabe energije med
               nacionalno in lokalno ravnjo, da stvari enostavno ne tečejo dovolj hitro, v takšnih
               primerih ni evropska zakonodaja tista, ki je kriva, ampak gre predvsem za domačo
               organizacijo. Bi pa dal v bistvu dve opozorili.  Eno izhaja iz tega, kar sem se v bistvu v teh letih,
               odkar delam na tem področju, naučil - velikokrat so problemi okolja izpostavljeni kot
               problemi birokratskih ovir nepravično, zaradi tega, ker se okolje v marsikatero
               investicijo prikrade šele, ko se že sklepa z bankami sporazume in ko se ima že denar
               zagotovljen, in potem se nenadoma spomnimo, da obstajajo tudi direktive, ki jim je
               treba zadostiti v okolju. Skratka, absolutno najnujnejše je, da se pri vsaki
               investiciji vprašanja, ki so povezana z okoljem, zelo zgodaj v te investicijske
               programe vključijo in da se začne sistematično na njih delati. Ker v takem primeru se
               lahko velikokrat izogne marsičemu, kar včasih povzroča slabo voljo na koncu.</p>
               <p>In drugo. Tudi v teh časih, ko se zdaj ukvarjate, pravzaprav se vsi ukvarjamo, z zelo
               resnimi vprašanji, kako racionalizirati svojo porabo tudi znotraj proračuna, bi bilo
               moje opozorilo, da je zelo pomembno, da boste imeli zadostna sredstva za
               sofinanciranje potencialnih evropskih projektov. Ker tu boste z relativno malo
               denarja, če ga ne boste rezervirali, izgubili relativno veliko denarja. In je zelo
               pomembno, da se ta investicijski motor, ki bo velikokrat v marsikateri članici nekako
               v teh časih umanjkal doma, pa se ga lahko skozi evropsko financiranje vendarle
               postavi tudi znotraj tega časa, da se ohrani gorivo za ta motor.</p>
               <p>Kar se tiče opombe <q>"veliko besed in malo dejanj"</q>, lahko samo to rečem, da pri
               trajnostni usmeritvi in pri zeleni rasti - zeleno rast moramo razumeti najprej
               pravilno. Zelena rast ni rast sektorja, na primer, predelave odpadkov ali pa čiščenja
               vode, to so tako imenovana zelena delovna mesta. Ampak zelena rast je v načelu
               pozelenitev vseh gospodarskih aktivnosti na način, da upoštevajo tudi omejene vire,
               ki danes tako jasno prihajajo v naš program, da če jih zanemarimo zdaj, ko nam je
               vsem skupaj jasno, da če bomo nadaljevali s tovrstno politiko, zavedajoč se, da se
               globalno število prebivalstva še vedno povečuje, ta način proizvodnje in potrošnje,
               ki ga imamo danes, je bil prilagojen majhnemu številu prebivalstva in prilagojen je
               bil virom, ki so bili takrat videni kot neomejeni viri. Še sam se spomnim iz svojih
               fakultetnih časov, da so še mene učili, da je voda prosta dobrina, tako kot zrak,
               skratka, da jo pač imaš. Danes vidite, po 30 letih je absolutno stanje popolnoma
               drugačno. In podobno se nam dogaja z zemljo, podobno se nam dogaja z biotsko
               raznovrstnostjo, podobno se nam dogaja z nekaterimi stvarmi, ki danes še niso vidne
               kot del strukture naše cene. Da ne rečem, da se nam že zelo močno vidi pri surovinah,
               kjer na nekaterih področjih že vidimo, da smo praktično v hudem pomanjkanju. Recimo,
               tipičen primer je fosfor, ki je za kmetijstvo zelo pomemben, in vemo, da sploh nimamo
               nadomestila. Tako da če se ne začnemo tam racionalno obnašati, bomo v zelo resne
               probleme zašli. Tako da tu bi bilo moje sporočilo: alternative ni; kdor bo prvi to
               dejstvo spoznal, bo tudi na nek način zmagovalec prehoda, prehod je pa nujen.</p>
               <p>Kar se tiče teh globalnih zgodb. Seveda je ena ključnih stvari, ki jih vedno želimo,
               vzpostaviti pogoje, ki bi bili globalno čim bolj primerljivi. Res je, da predvsem, ko
               gledamo nekako politično in tudi politično dojemanje ter reakcijo na vprašanja
               okolja, da smo v Evropi v samem vrhu. Čeprav, če bi se primerjali, recimo, z Japonsko
               po učinkovitem ravnanju z viri, jim nismo do kolen. To je pač posledica tega, da so
               zelo omejeni z viri, da živijo na otokih, ker jih je nuja pregnala tako daleč, da so
               tu šli zelo daleč. Tudi nas čaka zelo podobna pot.  Združenih držav jaz ne bi toliko podcenjeval v
               kontekstu tega, koliko delajo doma za okolje, ker imajo kar precej okoljskih politik,
               vendar pa niso pripravljeni, kar je res, za globalne dogovore, globalne sporazume.
               Skratka, način, kako smo v Evropi pripravljeni in želimo urejati tudi globalne
               probleme, ni po meri vsem. In tega se bomo morali tudi v Evropi včasih zavedati.
               Recimo, v Kopenhagnu, ko je bil ta znameniti vrh, je ravno razlog tega, ker smo bili
               mnenja, in še vedno smo mnenja, da bi bil nujen globalni dogovor, ki bi bil pravno
               zavezujoč. Nekatere države preprosto tovrstnega načina pristopa ne sprejemajo. Zato
               je treba najti v teh pristopih načine, kako čim bolj angažirati vse ljudi in jih
               spraviti na nek skupni imenovalec, pa da kljub temu se globalno začnejo stvari
               premikati v smeri, ki si jih želimo.</p>
               <p>Bi pa dejal, predvsem kar se Kitajske tiče, ne podcenjevati, kaj se tam dogaja.
               Njihov petletni razvojni načrt je bolj zelen, kot je zelen marsikateri evropski
               načrt, trenutni, vendar z eno opombo - ne bom rekel, da je to pogojeno z zavedanjem
               in željo po ohranjanju okolja, toliko kot je morda v Evropi, morda je več pogojeno s
               preprostim dejstvom, ki ga razumejo, da so mega trendi, v katerih živimo, zelo
               odvisni od trajnostnega koncepta razvoja ekonomije. In kdorkoli to razume, to vidi
               kot poslovno priložnost. In mislim, da Kitajska danes vidi to kot poslovno
               priložnost. In prav bi bilo, da tudi mi začnemo - morda včasih mi tu šepamo, ko imamo
               zelo močno politično voljo in zelo močan tudi pritisk javnosti na vsa ta vprašanja,
               da pa nam včasih nekako spodleti v zadnjem koraku, ko bi te stvari lahko tudi v svojo
               korist obrnili. Hvala.</p>
            </sp>
            <sp xml:id="SDT6-Skupna-2012-04-12.sp14">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod komisar. Verjamem, da povzetek vaših besed si bomo danes tu vsi
               prisotni zapomnili - in to je, da varovanje naravnih virov in skrb za okolje je lahko
               cokla, lahko pa gledamo tudi proaktivno in je lahko to razvojna in tudi gospodarska
               priložnost.</p>
               <p>Predajam besedo gospodu ministru.</p>
            </sp>
            <sp xml:id="SDT6-Skupna-2012-04-12.sp15">

               <speaker>FRANC BOGOVIČ:</speaker>

               <p>Na vprašanje ali komentar, kakor je bilo rečeno, gospoda Mišiča, nimam česa drugega
               reči, kot da s stanjem na področju črpanja sredstev nisem zadovoljen. Tudi danes po
               dveh mesecih, kolikor smo na ministrstvu, zagotovo ni idealno. Sem pa omenil, da je
               to prva prioriteta, s katero se ukvarjam. Skoraj dnevno ali pa tedensko so ti
               sestanki, ki jih tudi sam opravljam z nosilci teh investicij.</p>
               <p>Naj najprej povem to, da je kup problemov. Na področju odpadkov, kot sem že omenil,
               se soočamo s tem, da skozi pregled stanja, skozi planirane investicije in resen
               pogovor s tistimi, ki so te investicije snovali, hkrati oblikujemo tudi operativni
               program in odpravimo napake, ki so dobesedno vgrajene v nekatere sisteme oziroma bi
               bile vgrajene v sistem, če bi vseh investicije nekontrolirano spustili skozi. Samo en
               primer. NBO-jev imamo planiranih za pol milijona ton, za 500 tisoč ton, v resnici pa
               vemo, da rabimo 300 tisoč ton. Gre za to, da želimo mrežo Slovenije pokriti s
               primerno infrastrukturo, jo optimizirati, da bo zagotavljala nižje investicijske
               stroške in, kar je zelo pomembno, tudi obratovalne stroške nižje. Kar je pa
               najpomembnejše, da bomo dosegli te cilje evropskih direktiv, da bomo imeli leta 2020
               najmanj 50% recikliranega odpada. In v tem delu zagotavljam, da bomo v tem mesecu
               imeli te kroge zaključene, predložen operativni program, ki ga hkrati gradimo, in
               temu primerno tudi izpeljane investicije z vsemi. Hkrati pa tudi vse zaveze tistim,
               ki bodo do teh sredstev prišli, da so to investicije investirane tudi z javnim
               denarjem, se pravi, odprte za tiste, ki mogoče v tem trenutku vključeni v te
               investicije, da pa bo mreža teh investicij oziroma objektov pokrita, tako s strani
               odlagališč do 2015, ko jih je lahko več, od 2016 do 2030, ko vemo, kako morajo biti
               zgrajena, mreža sortirnih naprav, kompostarn, NBO-jev. In na koncu, ko bo ta osnovni
               tok jasen, tudi odločitev glede sežigalnice. V tem mesecu bomo to zadevo pripeljali
               na tem delu.</p>
               <p>Na področju voda in odpadnih voda.  Naj povem, ker prihajate iz različnih okolij, za dve
               koheziji je projektov v hiši. Naša ključna naloga je, da znotraj teh to, kar je zdaj
               v teku in kar lahko realiziramo že v letošnjem letu in je v teku, je dosti več kot
               lansko leto, lani 16 milijonov evrov investicij, letos računamo okoli 50, 55
               milijonov evrov. Od tu naprej pa zelo jasno diferencirati tiste projekte, ki so na
               vodooskrbi vezani tudi na regionalne projekte, kot so Prekmurje, Bela krajina in
               kritične, kot so Primorska in podobno. In narediti relativno hitro razmejitev, kaj
               bomo imeli <q>"ready to go"</q> za naslednjo finančno perspektivo, kjer računamo tudi na to
               zadevo. In v tem delu je zagotovo tudi kadrovskih problemov, se jih zavedam in se
               temu primerno tudi znotraj ministrstva obnašamo. Danes podpisujemo prvi projekt na
               področju poplavne varnosti na reki Savinji.</p>
               <p>Kar se tiče opozorila glede lastnih sredstev v proračunu. Letos smo imeli pri
               pripravi rebalansa to politiko, da se je pogledalo, koliko je realno izvedljivih
               projektov po posameznih ministrstvih, in to smo zapisali v rebalans. V proračunski
               rezervi je 100 milijonov evrov in pravico do črpanja za integralni del bo imel tisti,
               ki bo s projekti prišel dovolj daleč. Ni možnosti, da bi zdaj proračun
               predimenzionirali, ampak je postavka, ki bo namenjena ravno temu, da ne pridemo v to
               situacijo. Kajti zavedamo se, da je črpanje evropskega denarja in investicij povezano
               s tem, kar se tiče letošnjega javnega, državnega denarja, praktično edini
               investicijski denar. In v tem delu tudi želimo to zadevo samo spodbujati.</p>
               <p>Še naslednje. Vladna koordinacija poteka. Po vsaki seji Vlade je koordinacija tistih,
               ki smo v ministrstvih odgovorni za rabo kohezijskih sredstev. Koordinacije potekajo
               obširno tudi na nivoju ministrstev. Jutri so naši državni sekretarji iz gospodarstva
               skupaj, da se jasno dogovori. Kar pa tudi opažamo na tej točki, pa je, da imamo v
               Sloveniji, mislim, da kar resen problem, in sicer, da je pri pripravi programov
               prišlo do tega, da določena skupina ljudi skozi pripravo dokumentov in vlog na nek
               način želi dirigirati politiko na tem področju. In s tem se bomo zelo resno soočili,
               kdo je tisti, ki v Sloveniji diktira politiko na tem področju.</p>
               <p>Toliko zaenkrat, ker mislim, da so druge teme danes.</p>
            </sp>
            <sp xml:id="SDT6-Skupna-2012-04-12.sp16">

               <speaker>PREDSEDNIK MAG. DEJAN ŽIDAN:</speaker>

               <p>Hvala gospodu ministru. Gospod minister se je tudi opravičil - opravičilo sprejeto -,
               ker odhaja na sejo Vlade, kjer boste same pomembne stvari sprejemali.</p>
               <p>Začenjam drugi trojček. Besedo ima gospod Peterle.</p>
            </sp>
            <sp xml:id="SDT6-Skupna-2012-04-12.sp17">

               <speaker>ALOJZ PETERLE:</speaker>

               <p>Hvala lepa, gospod predsednik. Gospod komisar, gospod minister, kolegice in
               kolegi!</p>
               <p>Hvaležen sem gospodu komisarju Potočniku, da nam je dal nekoliko širši vpogled
               oziroma uvod v situacijo. In se strinjam, da take krize še ni bilo v zgodovini
               Evropske zveze, ki je poznala dolgoletni ali več desetletni vzpon in rast. Ta kriza
               je taka, da preprosto zanjo nismo imeli pripravljenih instrumentov, čeprav smo
               vedeli, s katerimi koncesijami v finančnem smislu se je začela in kaj je to
               povzročilo. Celo se je marsikaj vedelo pravočasno, vendar tudi s strani komisije ni
               bilo pravih odzivov, ne glede na notranjepolitično zasedbo, če tako rečem.</p>
               <p>Zdaj se ukvarjamo z dvema vrstama problemov. Eno so problemi, povezani s tem, kar se
               je zaradi finančne krize že zgodilo. Mislim na dolžniško krizo, začenši z Grčijo, ki,
               če prav berem članke zadnje dni, se ji dogaja v bistvu zastoj sistema in
               razseljevanje ljudi. Mislim, da postajajo tam posledice bolj predvidljive, kot so
               bile doslej, in se jih nikakor ne veselim.</p>
               <p>Druga zadeva, s katero se Evropska zveza zdaj ukvarja, pa je priprava na bodoči red,
               na bolj politično, bolj integrirano Evropo, kar napoveduje možnost različnih hitrosti
               oziroma različnih skupin. Mislim, da smo že zadnjič nekaj o tem govorili, vsekakor se
               bo po moje zbrala neka družba, ki bo zelo precizirala skupna pravila igre. Mislim, da so pravila bolj
               pomembna kot široka govorica o vrednotah, čeprav pravila so zmeraj na podlagi nekih
               vrednot in načel. Mislim, da tudi po tem, kar je gospod komisar rekel, ostaja ključna
               dimenzija te zgodbe velika nepredvidljivost. Mi v tej nepredvidljivosti seveda
               postavljamo zelo smele in jasne cilje, gotovo pa ne vemo, kako in v kakšnih
               okoliščinah bomo do tja prišli. Nekateri postavljajo govorijo zelo trdo, zelo
               radikalno in pravijo, Evropska zveza se bo spremenila ali pa je ne bo. Pa smo slišali
               že tudi koga, ki enako trdi za Slovenijo. Vsekakor bo prišlo do sprememb, zdaj je
               vprašanje, kdaj, kako in za kakšno ceno. Mislim, da je za vsako državo v tej zgodbi,
               veliko ali majhno, bistveno, da se sama potrudi, da pride čim prej do zdrave osnove.
               In glede na napovedi gospodarske, kot jih poznamo, vemo, da se tega ne da zelo hitro
               doseči, čeprav smo videli v Baltiku ali tudi na Irskem, celo v Italiji vidimo neke
               znake optimizma zdaj po zaslugi Montijeve politike. Skratka, zadeve se da premikati,
               ampak težko pa je napovedovati razvoj celega okolja, od katerega smo odvisni.</p>
               <p>V tem smislu bi rad nekoliko preciziral vprašanje v zvezi s TEŠ 6. Gospod komisar je
               govoril o energetski učinkovitosti. Evropska zveza je opredelila odnos tudi do novih
               investicijskih projektov. In mislim, da je bil s svojimi besedami zelo jasen, čeprav
               v bistvu blag, ne bom rekel diplomatski, ampak blag - rekel je, da je treba ta skupna
               izhodišča upoštevati. Čim gremo po tej poti, potem se meni, bom uporabil to besedo,
               mit o TEŠ 6 pojavi pred številnimi vprašanji. Imam vtis, da gre projekt naprej po
               neki svoji logiki, in mislim, da bo nastal problem šele takrat, ko se ga bodo zares
               zavedle gospodinje, kajti te bodo dobile ta račun, ki gre čez milijardo in še nekaj
               sto milijonov. In ko te dni berem, da ne vemo zdaj, ali gre za račun ali gre za
               predračun, ali gre za oceno ali gre za ugibanje, vsekakor vemo iz tega, kar beremo,
               da bo stalo več, kot so nam govorili doslej. Torej, mene zanima, gospod komisar, ali
               Evropska zveza pripravlja kakšna bolj - glede na to, da gre v bolj skupno energetsko
               politiko, v jasnejši odnos, ali pripravlja mogoče še bolj razdelan odnos do rabe
               fosilnih goriv. Ti si govoril o virih, in seveda mislim, da je ena ključnih zadev,
               kako ta vir opredeljujemo glede na cilje, o katerih si tudi jasno govoril. Seveda si
               želim, da bi bila Evropska komisija tu še bolj jasna in da ne bi bilo razlike med
               pogledi bank in Evropske komisije. Mimogrede, sem pa bral te dni, da je naš HSE
               četrti največji izvoznik v Sloveniji; pa ne bom zelo enostavno zaključeval, da je
               očitno dovolj energije, da jo tako na veliko izvažamo, vem, da jo tudi uvažamo, pa
               vendar, podatek je po svoje zanimiv. Skratka, ko zdaj gledam, o čem vse teče debata
               pri nas, o številnih detajlih, potem me seveda skrbijo tako velike zadeve, kot je ta
               investicija, pri kateri smo videli, da se lahko doda 200 milijonov, lahko se jih pa
               tudi odvzame, če je malo več pritiska. Tako da bi si želel, da bi zlasti ta hiša,
               seveda skupaj z Vlado, opredelila jasen odnos do tega, preden pride cel račun, ki ga
               bodo lahko res plačevale še generacije za nami.</p>
               <p>Še komentar gospodu ministru. Spominjam se, ko sva bila z gospodom komisarjem še v
               isti službi na Zavodu za družbeno planiranje, sem se jaz ukvarjal z odpadki in še
               posebej s posebnimi odpadki. 
               In ko gledam zadeve in tudi ministrske nastope, imam vtis, da se desetletja ukvarjamo
               tako rekoč z istimi problemi. Del tega problema je, ko govorimo o optimizaciji,
               sistemizaciji itn., da pri teh zadevah, ker jaz mislim, da tehničnega znanja je
               dovolj, tehnologij po svetu dostopnih je dovolj. Torej, da imamo tukaj nekaj
               apriornih N-jev, ne pa kakšen dober ZA in jaz mislim, da se moramo premakniti k
               nekemu ZA-ju in kriza je po mojem prilika za to. Kolikor jaz poznam te tehnologije,
               danes niso povezane ne z dioksinom, ne s smradom, ne s čim podobnim. Od tukaj pride
               ven energija, tudi pri posebnih odpadkih, sekundarne surovine, uporabne snovi tako
               rekoč nič več ne deponiraš. Na koncu dobiš tudi gradbeni material. Po svetu se tako
               rekoč občine tepejo, katera bo pridobila investicijo, ki je po navadi dobičkonosna.
               Pri nas imamo na tem področju toliko nekih N-jev, če dodam še odnos do vetrnih
               elektrarn, torej pri nas ptice menda umirajo že ob misli na take elektrarne, zunaj v
               takih elektrarnah gnezdijo, mi pravijo specialisti. In zdaj, če stavi Kitajska na
               zeleno, mislim da bo za nas vsaj toliko pomembno, da to zeleno barvo, ki je ne vidim
               v ideološkem smislu, vendar uveljavimo. Mislim, da sem že zadnjič opozarjal na nekaj
               kar je nujen kontekst zadev o katerih govorimo danes. Problem pri nas je, da zadeve
               tako dolgo tečejo, da v mandatu ene vlade v bistvu celega cikla ni mogoče speljati do
               konca. Vlada začne študirati, koncipirati, umeščati, potem mi časa zmanjka, da bi
               zadeve pripravila do konca, potem se pojavi revizija, potem se pojavi odpor, novi
               interesi, novi koncepti, novi projekti in zgodba se ponovi. Jaz bi si želel, da se to
               pri posebnih in komunalnih odpadkih dejansko, da se krog zapre, in da dobimo sistem
               moderne tehnologije, modernega pristopa s katerim bomo to naredili. Ampak, če traja
               umeščanje v prostor najmanj tri leta, potem ne moremo kaj veliko narediti. Skratka,
               zgodba oziroma problem je širši in jaz bi si želel, da tudi ta odbor prispeva z jasno
               mislijo k temu, da se tovrstne ovire, ki imajo tudi zakonodajno podlago ali zakonsko
               podlago, premagajo in se vse skupaj malce hitreje odvija. Torej, jaz mislim da, še
               enkrat ponovim to vprašanje za gospoda komisarja:</p>
               <p>Ali se nam bliža še bolj precizen odnos komisije do fosilnih goriv? Hvala.</p>
            </sp>
            <sp xml:id="SDT6-Skupna-2012-04-12.sp18">

               <speaker>PREDSEDNIK MAG. DEJAN ŽIDAN:</speaker>

               <p>Hvala za mnenje, gospodu Peterletu. Gospod Lah, pripravi pa naj se gospod Breznik.
               Izvolite.</p>
            </sp>
            <sp xml:id="SDT6-Skupna-2012-04-12.sp19">

               <speaker>ZVONKO LAH (PS SDS):</speaker>

               <p>Hvala za besedo. Lep pozdrav tudi v mojem imenu vsem! Sem zelo vesel, da je danes med
               nami tudi evropski komisar. Vesel sem tega kar sem slišal od vas danes. Jaz bi
               priporočil, da to poveste celotnemu parlamentu in mogoče še komu, da se bomo bolj
               zavedali situacije v kakšni smo. Mislim, da je zelo koristno in zelo dobro za
               nadaljnjo pot naše politike in reševanja vse problemov.</p>
               <p>Veseli me, da ste spomnil tudi nas na pomembnost fiskalne politike, uravnoteženost
               financ. Včeraj smo tukaj v tej dvorani poslušali tudi razprave v to smer, da to ne
               daje takojšnjih rezultatov, in da nima veze z gospodarsko rastjo, pa ni res. To je
               zelo pomembno in me veseli, da ste tudi vi to poudaril. Gospodarska rast in nova
               delovna mesta je cilj politike vseh držav v Evropi, vendar iz vašega govora tukaj
               lahko sklepam, da ni to ključno, da gospodarska rast seveda in nova delovna mesta
               dajo trenutne rešitve, vendar z gospodarsko rastjo in novimi delovnimi mesti
               praktično podaljšujemo  in
               novimi delovni mesti praktično podaljšuje demagogijo oz. vzdržujemo vso to odvečno
               birokracijo in administracijo, ne rešujemo pa tistega dolga kot ste rekel, dolg do
               okolja, ki se nam tudi kopiči, da je potrebno drugače postopi in iskati rešitve na
               drugačen način. To me veseli in upam da oz. jaz sem prepričan, da vlada sledi tej
               usmeritvi in da so ukrepi, ki jih pripravljajo v to smer, da se tudi Slovenija tega
               zaveda.</p>
               <p>Glede črpanja evropskih oz. kohezijskih sredstev. Tukaj se je v preteklosti zelo malo
               naredilo in še veliko je sredstev za počrpati. Mogoče je to dobro, ne samo slabo, da
               se sedaj sredstva počrpajo za prave projekte, ki bodo dali prave cilje, vendar je za
               to potrebno mogoče spremeniti nekatere projekte tudi operativne programe. Za to je
               zelo malo časa, zato se je potrebno hitro odzvati in narediti akcijske načrte in iti
               v te spremembe. Tukaj se pridružujem tudi pomislekom gospoda Mišiča, popolnoma. Tudi
               mene skrbi, da ima gospod minister Bogovič veliko nalogo, velike probleme, tudi
               kader, ki je sedaj nastavljen, mi ne vliva nekega zaupanja, ampak sem prepričan, da
               glede na njegove izkušnje kot župana in s to problematiko se je ukvarjal tudi prej,
               da bo našel rešitve, sicer smo pa tudi mi na zadnjem odboru v Radgoni določene sklepe
               sprejeli, ki bodo verjetno pospešili njegovo delo in reševanja. V kolikor ne pa se
               pridružujem, bomo morali pa mi poslanci prispevati svoj delež, da se to pospeši.</p>
               <p>Ta dolg do okolja kot je poudaril komisar mislim, da je zelo pomemben in da v
               Sloveniji, tudi tukaj se strinjam z gospodom Mišičem, veliko govorimo, veliko mehkih
               projektov naredimo, premalo je na terenu, premalo je konkretni trdih projektov v to
               smer. Tudi sosedje so nam to povedali pred leti, da mi veliko pišemo, veliko govorimo
               in malo naredimo. Sedaj je tega, ta čas potekel, prišel je pač akcije, konkretnih
               projektov, drugače ne bomo izšli iz te krize. Potrebno pa je planirati oz. načrtovati
               in sistemsko iti v nove projekte, v razvoj gospodarstva tako, da se tudi vplivi na
               okolje ne bodo povečevali. Zelo zanimivo je bila, gospod komisar, vaša misel, da
               moramo začeti zdraviti okolje, ne pa še naprej obremenjevati in to čim prej. To je
               mislim, da prava politika in priložnost kot, če so jo videli Kitajci. Mislim, da
               moramo v Evropi in predvsem mi še toliko prej.</p>
            </sp>
            <sp xml:id="SDT6-Skupna-2012-04-12.sp20">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod Lah. Gospod Breznik.</p>
            </sp>
            <sp xml:id="SDT6-Skupna-2012-04-12.sp21">

               <speaker>FRANC BREZNIK:</speaker>

               <p>Hvala za besedo. Tudi jaz bi pozdravil evropskega komisarja. Lahko rečem, da sem z
               velikim zanimanjem nekako spremljal njegovo predstavitev delovnega programa komisije
               v tem letu.</p>
               <p>Jaz bi rekel naslednje. Jaz tudi tistim, ki nas spremljajo preko prenosa preko
               televizijskih sprejemnikov in ki danes tarnajo, da se nič ne splača pa, da je vse
               skupaj brez veze, čas da gredo v penzijo, to so neke parole, ki sem jih že večkrat
               povedal v javnosti. Tudi danes je nekako naš evropski komisar namignil nekaj
               evropskih trendov pa Evropske komisije, v katero smer naj gremo. Jaz sem nekako, če
               ste dobro poslušali gospoda komisarja, lahko rekel, da so ti trendi v bistvu nam
               pisani na kožo. Mi se sploh ne zavedamo, da naši državi so ti trendi pisani na kožo.
               Vsi tisti, ki nas poslušajo in vsi tisti, ki smo to zanimanje spremljali, tukaj je
               naša priložnost v naslednjih petih ali pa desetih letih, da naredimo po teh dvajsetih
                   letih končno neki preboj,
               tisto, kar se nam tiče. Vse tisto, kar nam je ta prostor dajal, vse tisto, kar nam
               omogoča, vse tiste učinke, ki ta prostor lahko da, predvsem tukaj mislim na
               geostrateško lego tega prostora, ki so že naši predniki znali izkoristiti in ki nam
               jih sedaj Evropa ponuja. Tudi komisar je nekako namignil, tudi vsem tistim
               podjetnikom, ki danes iščejo svojo nove poslovne priložnosti, ki obupujejo nad
               izdelki, ki niso konkurenčni v prostoru in to je tisto pravo, kar moramo danes
               poslušati.</p>
               <p>Danes je razprava tekla v več smeri. Ena izmed smeri je bila birokratizacija
               slovenske družbe, predvsem seveda vedno govorimo o nekih strukturnih problemih, ki
               jih imamo. Za mene, po mojih nekih izsledkih, ki sem jih delal leta in leta tukaj in
               v tujini, za mene osnovni problem je šolstvo. Ne znamo prepoznati ljudi, ki imajo
               neki intelektualni potencial in potencial v nekih ročnih spretnosti. To, da danes
               nekdo reče, da je ponosen, da je kmet, da je kmetovalec je bila ena zgrešena politika
               tudi šolska politika zadnjih 20 let. To, da smo širili družboslovne profile, da imamo
               strukturno brezposelnost, danes niso fakultete, ampak so generatorji strukturne
               brezposelnosti, to je naš ključni problem. Mislim, da že v prejšnjem obdobju smo
               začeli govoriti o kritičnosti, samooskrbi v slovenskem prostoru, o državi, ki ima
               tako biotsko raznovrstnost, ki ima toliko pokrajin - na eni strani smo v podalpskem
               svetu, v panonskem svetu, čez dve uri smo v nekem mediteranskem svetu - tukaj so naše
               vse priložnosti, ki jih imamo. Mislim, da trendi, ki jih mogoče potrebno omeniti je
               tudi, zelo pomembna stvar, na vsakem mikroekonomske recimo polu gledamo, da je
               nabavna funkcija podjetja danes nekaj pomembnega. Danes je gospoda komisar omenil
               predvsem vire surovine. Surovine so ene izmed ključnih stroškov vsakega podjetja.
               Torej, kaj je naša ključna surovina, tudi v energiji in kot takšna? Poglejte, lesna
               industrija, tretja najbolj gozdnata država v Evropi, tri četrt prebivalstva ali 90 %
               prebivalstva kupuje v raznih Rutarjih imajo to pohištvo. To so lesni odpadki. Mi bi
               morali biti ponosni. Mi bi morali imeti večinoma javnih zgradb iz lesa zgrajenih.
               Vsak tujec, ki pride v našo državo je mogel videti, prvo, drugo, tretjo, četrto
               stavba bi morala biti iz lesa, tudi javne zgradbe. Mi imamo tukaj velike manevrske
               možnosti. Ko pogledamo recimo turizem, mislim da je gospod Mišič danes govoril o
               povezavi kmetijstva in turizma. Imamo neko gastronomijo, ki se močno razvoja, imajo
               močen tranzitni promet. Kaj imamo na avtocestah, kaj jemo? ..<stage>/Nerazumljivo./</stage>.. imajo
               neko pogreto tretjo razredno hrano, nimaš kaj pametnega za pojesti v Sloveniji. Če se
               pelješ skozi Slovenijo od Kopra proti Madžarski meji. Kako potegniti ta tranzitni
               promet iz avtocest v našo neko raznovrstno okolje ponuditi z neko gastronomijo za
               svojo domačo samooskrbo. Tukaj so priložnosti za vse tiste, ki nas tukaj danes
               poslušajo preko televizijskih sprejemnikov, ki pravijo, da se nič ne splača.</p>
               <p>Druge zadeve, ki se mi zdijo zelo pomembne, da se vsi pogovarjamo, tako kot se danes
               govori. Mi imamo cele vrste študij in potem na enem takem malem birokratov v javni
               upravi, ki misli da je že 25 let tam, da je on mali šerif tam in zaradi takega pada
               normalnemu podjetniku vzame vso voljo, da bi ta projekt speljal do konca. Na koncu pa
               pride ena etiketa v slovenskem prostoru in ta je, da izrabljamo besedo inovacije. Mi
               nismo družba inovacij. Gospodje, mi smo družba invencij. Mi imamo ideje, začnimo to
               peljati, se na birokraciji vse skupaj ustavi, na koncu inovacij ni. Inovacija je
               končni produkt, ko neki izdelek iz ..<stage>/Nerazumljivo./</stage>.. pride na neki trg, se
               uveljavi, to je inovacija. Izraba besede inovacija se vedno znova pojavlja v
               univerzitetnem prostoru. Mi smo družba invencij in ne družba inovacij. Družba
               inovacij bo, ko bomo mi znali izkoristiti svoje potenciale, ki jih imamo. Ne to, da
               imamo danes strukturno brezposelnost, nič se ne splača, po drugi strani imamo
               surovino, tretja najbolj gozdna država, imamo tisoč in tisoč turistov, ki gredo
               dnevno po avtocestah skozi Slovenijo, ne znamo jih izkoristiti. Mi padamo na malih
               stvareh, na neverjetno malih stvareh padamo. Imamo izredni razvoj, v nekih produktih
               smo neverjetno inovativni, po drugi strani pa nam pada denar s plasti  skozi prste bi rekli. Res se mi
               zdi pomembno danes, da je nekako te trende Evropske unije nekako danes napovedal naš
               komisar in da se jih ljudje zavedamo vsi skupaj - kje so naše priložnosti poslovne v
               naslednjih pet, deset let. Tukaj je pomembno, da gremo v te stvari in da nam vsem
               skupaj nekako uspeva. Hvala.</p>
            </sp>
            <sp xml:id="SDT6-Skupna-2012-04-12.sp22">

               <speaker>PREDSEDNIK MAG. DEJAN ŽIDAN:</speaker>

               <p>Hvala. Mogoče ena informacija za gospoda komisarja, preden vam dam besedo.</p>
               <p>Mi smo ena prvih evropskih držav, ki je novembra 2011 sprejela uredbo o zelenem
               javnem naročanju, ki kot pogoj za javno financiranje v javne zgradbe določa, da mora
               biti 30 % lesa, jaz samo upam, da bo država ob silnem pritisku ostalih gradbenih
               uspela da to uredbo obdrži pri življenju. Gospod komisar, beseda je vaša.</p>
            </sp>
            <sp xml:id="SDT6-Skupna-2012-04-12.sp23">

               <speaker>DR. JANEZ POTOČNIK:</speaker>

               <p>Hvala.</p>
               <p>Najprej, kolegu Peterletu. Odgovor je, da, na vprašanje. Zakaj? Mi se trenutno
               pogovarjamo. Imamo dve politiki, kjer imamo zavezujoče cilje, ena je pri CO2 izpustih
               in druga je pri obnovljivih virih. Pogovori, ki jih imamo trenutno so točno, kako v
               bistvu zaostriti eno in drugo v prihodnosti, se pravi, po letu 2020, kateri so
               naslednji koraki. To je politika, ki seveda implicitno in pravzaprav tudi eksplicitno
               zelo vpliva na politiko fosilnih goriv, ker karkoli se dogovoriš tam ima posledico
               tudi za drugo plat zgodbe, ki ne spada znotraj tega. To je prvi del odgovora.</p>
               <p>Drugi del odgovora je, da v predlogih, ki so prišli skozi letno poročilo rasti in
               tudi v priporočilih, ki jih bomo mi dajali državam članicam individualno bo eno od
               priporočil o katerih se pogovarjamo tudi odprava subvencij, ki škodujejo okolju. To
               je zelo pomembna stvar, ker če se ne zavedate koliko denarja se v bistvu pretaka v
               teh tokovih, potem se motite. Subvencije, ki so povezane s premogovništvom so del te
               zgodbe na evropski ravni kar pomemben, okoli 20 milijard letno je subvencij, ki so
               povezane s tem na evropski ravni. Da ne govorim tudi o priporočilu, ki ga bomo dali v
               zvezi s spremembami davčnih struktur. Moram reči, da je Slovenija primerjalno gledano
               z ostalimi državami po Evropi stoji relativno dobro. Delež davčnih virov, ki so
               vezani na okolje, predvsem gre pri nas na vire, ki so energetsko vezano je relativno
               gledano v primerjavi z drugimi državami precejšen, čeprav ne pomeni, da nimaš ti
               določene rezerve. Denimo, če v celoti obdavčiš vsa odlagališča za odpadke, potem je
               to zelo močna spodbuda, zato da se slej kot prej ta politika, ki jo je prej minister
               Bogovič razlagal tudi dejansko v praksi uveljavi, ker postaviš enostavno signal, ki
               ga ne more več zanemariti.</p>
               <p>Končno bi dejal še, da osebno mislim, da s samim dejstvom, hudo nesrečo, ki se je
               zgodila na Japonskem v jedrski elektrarni in dejstvom posledice tega, da so se, to
               kar so se odločili v Nemčiji kar se tiče svoje nejedrske prihodnosti, če se dve
               največji tehnološka razvojna motorja odločita za prihodnost, za katero se odločata,
               potem mislim, da lahko kmalu pričakujemo resnejše preboje na področju tehnologije
               obnovljivih virov. To bi si skoraj upal napovedati, ker so to tako pomembno znanje je
               zadaj in tako pomembne odločitve so, ki bodo prispevale močno k spremembi skupne
               prihodnosti. Očitno nisem bil tako blag in nejasen v svojem uvodu glede na sklepe, do
               katerih si prišel.</p>
               <p>Gospod Lah. Gospodarska rast in nova delovna mesta. Jaz mislim, da v tem trenutku ne
               govoriti o gospodarski rasti in spodbujanju delovnih mest, pa ne rečem, da ste rekli
               to, je absolutno neodgovorno. Danes je preveč ljudi, ki  ima ta resen problem in zato se tudi v komisiji zelo
               osredotočamo na ta vprašanja. Vendar tisto kar sem jaz želel poudariti je bilo, da
               seveda mi lahko spodbujamo ne delovna mesta in ne rast kar tako, ampak da v trenutku,
               ko si na nekem dnu in ko začneš iskati nove smeri za razvoj, da je zelo pametno, da
               iščeš take smeri za razvoj, ki ti v prihodnosti ne bodo povzročile problemov. In zato
               je danes v tem trenutku najugodneje iskati rešitve, ki bodo skladne, sonaravne, ki
               bodo trajnostno naravnane in se zavedati, da s tem, ko rešujemo kratkoročne probleme,
               rešujemo pravzaprav tudi dolgoročno usmeritev in zato so v bistvu ti dolgoročni
               razmisleki in vsa ta razmišljanja, ki so povezana z učinkovitim ravnanjem z viri tako
               pomembna danes in tukaj, ko se pogovarjamo o tej gospodarski rasti in ko se
               pogovarjamo o teh delovnih mestih, ki jih moramo spodbujati in ki jih rabimo.</p>
               <p>Kar se tiče črpanja kohezijskih sredstev. Tukaj bi rad rekel, da Slovenija skozi oči
               Evropske komisije ni država, ki slabo črpa evropska sredstva. Smo kar tam na
               povprečju če ne celo čez povprečje, ampak s tem ne želim reči, da to ni problem.
               Doslej sredstva iz kohezijskih skladov oziroma kohezijska sredstva niso bila
               izgubljena. Tudi za leto 2012 ne vidimo, da bi tovrsten problem lahko bil. Vidimo pa,
               da če se ne bodo pospešili nekateri projekti, predvsem na področju teh o katerih je
               minister govoril, torej na področju okolja in pa tudi na področju železniške
               infrastrukture, da v tem primeru bi pa lahko v letu 2013 imeli probleme. Tako, da je
               opozorilo za črpanje kohezijskih sredstev kot vedno na mestu, ne pa imeti občutek, da
               smo doslej ravnali na tak način, da so bila kohezijska sredstva, ki so bila doslej
               rezervirana v različnih skladih, izgubljena. Mislim, da bi bilo to nepošteno, in da
               je vendarle tukaj treba biti korekten.</p>
               <p>Gospod Breznik. Ja. V bistvu, če poskušam povzeti v enem stavku, Slovenija je država,
               ki je na prvem mestu v Evropi po biotski raznovrstnosti glede na velikost teritorija.
               Je država, ki je na tretjem mestu po gozdnatosti in je na tretjem mestu po vodnih
               virih. To so brez dvoma izjemni dolgoročni potenciali na katere moramo računati in ki
               jih moramo ščititi, tako kot so recimo države v zgodovini, pogosto skozi različne
               kulturne, denimo izgradnjo različnih kulturnih objektov ali kaj podobnega, ki so
               morda v nekem trenutku ne zveneli najbolj smotrni, pa se je kasneje izkazalo kot
               nekaj, kar resnično je privlačno in na dolgi rok tudi dobičkonosno, glede na to, da
               recimo danes kulturna dediščina, zgodovinska dediščina je tista, ki v Evropo vabi
               veliko turistov. Jaz mislim, da bodo države v prihodnosti, ki bodo uspele dobro
               ohraniti okolje, da od tega ne bo neposredno, neposredno ne bodo imeli koristi samo
               ljudje, ki bodo tam živeli, kar je dejstvo samo po sebi, ampak da bodo tudi posredno
               imeli koristi za to, ker bodo k njim prihajali tisti pri katerih tako stanje ne bo
               več ohranjeno. Tako, da imamo res, mislim da, srečo, da smo locirani in da živimo
               tukaj kjer smo, in da imamo to kar imamo, kar nam seveda nalaga še dodatno
               odgovornost, da te stvari, da s temi stvarmi v prihodnosti primerno ravnamo. Sicer
               sem pa sin kmečke družine. Hvala.</p>
            </sp>
            <sp xml:id="SDT6-Skupna-2012-04-12.sp24">

               <speaker>PREDSEDNIK MAG. DEJAN ŽIDAN:</speaker>

               <p>Hvala gospod komisar. S tem je zaključen drugi krog. Ponovno pozivam poslanke in
               poslance ali še kdo želi povedati svoje mnenje, vprašanje in izkoristiti možnost, da
               Vrhu Evropske unije, ki jo tukaj predstavlja gospod komisar, pošlje kakšno
               sporočilo.</p>
               <p>Če ne, ugotavljam, da ni več vprašanj. Gospa Saša Kos, beseda je vaša. 
               </p>
            </sp>
            <sp xml:id="SDT6-Skupna-2012-04-12.sp25">

               <speaker>SAŠA KOS (PS PS):</speaker>

               <p>Hvala, predsedujoči, za besedo. Gospod komisar, gospod Petrle, lep pozdrav, prav tako
               vsem ostalim v dvorani!</p>
               <p>Jaz bi se navezala, čisto kratko vprašanje, ne bom predloga. Namreč, zanima me za te
               plinske terminale, se nikakor ne morem sprijazniti, da je lokacija takšna kot je. Ali
               je to kakršnakoli možnost vaša, da bi posredovali, da bi posredovali, da bi se ta
               ozko grlo oziroma na naši strani se mi zdi preblizu in tako naprej in jaz
               predvidevam, da bo to dolgoročno sigurno vplivalo na naše prebivalstvo, to se pravi
               na naši strani. Zdaj me zanima kakšne možnosti imate, da bi se morda to lahko
               kakorkoli spremenilo, če se že da v narekovaju? To je eno vprašanje. Potem bi še
               imela neko drugo vprašanje. In sicer me zanima, glede na to, da je ogrevanje hiš
               verjetno v celi Evropi kar precejšen onesnaževalec zraka, me zanima kakšni so vaši
               pogledi na to, kako bi se to dalo lahko preprečiti oziroma ali je možnost
               kakršnakoli, da se takšni onesnaževalci zmanjšajo ali tako, da bi se recimo več
               financ namenilo v ta name ali kakorkoli drugače? To me zanima. Hvala lepa za
               odgovor.</p>
            </sp>
            <sp xml:id="SDT6-Skupna-2012-04-12.sp26">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospa Kos. Je mogoče še kakšno vprašanje? Ugotavljam, da ni. Preden vam dam
               besedo bom izkoristili še svojo možnost, da povem svoje mnenje pred zaključkom. Tudi
               jaz se vam, gospod komisar, tudi v svojem imenu zahvaljujem za čas, ki ste nam ga
               namenili. Tisto, kar je bilo meni pomembno, je, da v bistvu, kar sem že sicer
               povedal, da okolje je potrebno varovati, saj smo kot ljudje odvisni od naravnih
               virov, ki so omejeni, nekateri celo končni, vendar varovanje in skrb za naravne vire
               več ne izgleda samo kot cokla, ampak je razvojna priložnost. Tudi iz tega je pomembno
               sporočilo, ki ste ga dali februarja kot komisija, o bio gospodarstvu, to je tisti del
               evropskega gospodarstva, ki v tem trenutku zaposluje 22 milijonov ljudi, ustvarja že
               2 bilijona evrov letne realizacije, to je 17% BDP-ja evropskega in to je
               gospodarstvo, ki dela z naravnimi viri in to je tista konkurenčna prednost Evrope. Ko
               pa pogledamo značilnosti Slovenije pa mora biti konkurenčna prednost Slovenije, je pa
               na žalost včasih tako, da tisti resurs, ki ga imamo na razpolago, kakor je gospod
               Breznik povedal, v Sloveniji pa to je gozd, je pogosto najmanj izkoriščen. To je moje
               kratko mnenje. Gospod komisar.</p>
            </sp>
            <sp xml:id="SDT6-Skupna-2012-04-12.sp27">

               <speaker>DR. JANEZ POTOČNIK:</speaker>

               <p>Najprej, če povsem neposredno odgovorim. Na lokacijo seveda mi ne moremo vplivati,
               evropska komisija neposredno. Zavedati pa se moramo vsega tistega kar sem prej
               govoril, skratka presojo vplivov na okolje, ki mora biti narejena celovito in kjer je
               tudi Slovenija lahko izrazila svoje pomisleke. Tudi zavedati se moramo, da ne gre tam
               samo na vpliv na slovenske prebivalce, gre tudi na vpliv na italijanske prebivalce in
               tudi slišali ste mnenje v zadnjem času njihove mestne in lokalne skupnosti, ki v
               bistvu ni naklonjena izgradnji tovrstnih terminalov. Jaz mislim, da je vendarle pri
               vsem skupaj daleč najpomembnejše to, da vsi tisti, ki si delimo ta tržaški zaliv, da
               se v bistvu zavedamo kako ranljivo je to plitvo severno Jadransko morje...<stage>/oglašanje
               iz klopi./</stage>...</p>
            </sp>
            <sp xml:id="SDT6-Skupna-2012-04-12.sp28">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod komisar. Dovolite, da pozdravim v veliki dvorani Državnega zbora naše
               prijatelje, to je predsednika nacionalnega sveta švicarske konfederacije gospoda Hanz
               Jörga Walterja, člani parlamentarne delegacije. Gospod Hanz Jörga Walter, vi ste
               trenutno v pravem prostoru, saj tukaj zased Odbor za kmetijstvo, ampak zlasti za
               kmetijstvo, saj gospod predsednik švicarskega parlamenta namreč tudi kmet, tako da še
               enkrat spoštovanje tudi zaradi tega razloga in še enkrat pozdrav. Gospod komisar,
               verjetno niste zamerili tega pozdrava in ker ste ...dali besedo. Beseda je naprej
               vaša. ...<stage>/Aplavz./</stage>..</p>
            </sp>
            <sp xml:id="SDT6-Skupna-2012-04-12.sp29">

               <speaker>DR. JANEZ POTOČNIK:</speaker>

               <p>No, hotel sem reči, da je najboljši pristop zame ta, da se vsi skupaj usedemo in se o
               nekaterih projektih, ki so tudi na naši strani interesantni, recimo širitev Luke
               Koper in podobno.  Vse te
               stvari v načelu obremenjujejo to okolje, vendar je treba na nek način najti prave
               rešitve tako, da se bo gospodarsko in okoljsko vprašanje našlo za isto mizo, in da se
               bo tudi rešitev našla, ki bo v bistvu zadovoljila ljudi. Konec koncev ljudje, ki bodo
               tam živeli, bodo morali s tem živeti, na naši in na njihovi strani in ne gre samo za
               vprašanje tega povsem severnega dela, ampak mislim, da bi morali nekoliko širše
               pogledati, zato se mi zdi ta jadranska iniciativa in ta pobuda za katero so tudi
               kolegi iz Italija zainteresirani, prava smer za reševanje tovrstnih vprašanj tega in
               tovrstnih vprašanj.</p>
               <p>Drugo je pa vprašanje ogrevanja hiš. Imamo direktive že na evropski ravni, ki
               postavljajo zahteve za energetsko učinkovitost zgradb. In imamo tudi kohezijske
               programe, ki spodbujajo prenovo zgradb. Mislim, da gre za dve vprašanji. Eno gre za
               vprašanje, ki je vezano na nove zgradbe, kjer se v bistvu standardi že postavljajo
               tako, da tudi to vprašanje ni več tako izrazito. Veliko novih zgradb je pravzaprav že
               skoraj da samo energetsko zadostno. Drugo je pa vprašanje seveda tako imenovanega
               retrofitinga teh starejših zgradb, ki so pa v veliki meri in tukaj je pa seveda z
               različnimi spodbudami edino možno iti v tej smeri. Je pa to pravo vprašanje, tudi mi
               ga vidimo kot enega od tistih vprašanj, ki ga je tudi v teh, recimo, kriznih časih
               mogoče razumeti kot, kako spodbuditi recimo trenutno sektor gradbeništva, ki je v
               krizi, če se ga na nek način spodbuja v tovrstne investicije, ki imajo tudi ta
               dolgoročni ugodni energetski učinek in hkrati tudi na nek način ponovno zaženejo
               motor neke ekonomske dejavnosti.</p>
            </sp>
            <sp xml:id="SDT6-Skupna-2012-04-12.sp30">

               <speaker>PREDSEDNIK MAG. DEJAN ŽIDAN:</speaker>

               <p>Hvala gospod komisar. Če ni več nobenih vprašanj oziroma komentarjev, potem razpravo
               zaključujem. Rad bi se vam, gospod komisar, zahvalil za predstavitev programa kakor
               tudi za odgovore na vprašanja in ostala vaša mnenja.</p>
               <p>Hkrati ugotavljam, da je Odbor za kmetijstvo, gozdarstvo, prehrano in okolje na 3.
               seji, 12. 4. 2012 se seznanil z delovnim programom komisije za leto 2012 na tem
               področju in s tem zaključujem 1. točko 3. seje Odbora za kmetijstvo, gozdarstvo,
               prehrano in okolje. In kakor vemo, vidimo se ponovno ob dvanajstih, ko bomo bili
               deležni predstavitve poročila Sveta za okolje Republike Slovenije.</p>
               <p>In s tem predajam besedo kolegu, gospodu Jakiču.</p>
            </sp>
            <sp xml:id="SDT6-Skupna-2012-04-12.sp31">

               <speaker>PREDSEDNIK ROMAN JAKIČ:</speaker>

               <p>Najlepša hvala! Tudi sam bi se rad zahvalil komisarju, dr. Potočniku za predstavitev
               delovnega programa komisije za leto 2012. prepričan sem, da bo njegova predstavitev v
               pomoč tako Državnemu zboru oziroma Odboru za zadeve Evropske unije, ki po eni strani
               opravlja nadzorno funkcijo nad delom Vlade v zadevah Evropske unije in seveda
               sooblikuje stališča, ki jih Vlada zastopa predvsem v Svetu. Po drugi strani pa
               Državni zbor lahko samostojno prispeva k boljšemu delovanju unije. Upam, da nas bo
               današnja predstavitev spodbudila k temu, da opravimo kakšen tako imenovani tekst
               subsidiarnosti, ter da nas bo današnja predstavitev spodbudila k še, recimo temu,
               tesnejšemu političnemu dialogu samo komisijo.</p>
               <p>Izvolite.</p>
            </sp>
            <sp xml:id="SDT6-Skupna-2012-04-12.sp32">

               <speaker>DR. JANEZ POTOČNIK:</speaker>

               <p>Zahvalil bi se obema sodelujočima in tudi vsem vam, ki ste se udeležili. Mi je bilo v
               veliko veselje, da smo si lahko izmenjali stališča in tudi zelo sem vesel vseh vaših
               pogledov. Želim vam res uspešno delo. Hvala lepa.</p>
            </sp>
            <sp xml:id="SDT6-Skupna-2012-04-12.sp33">

               <speaker>PREDSEDNIK ROMAN JAKIČ:</speaker>

               <p>Ugotavljam, da se je Odbor za zadeve Evropske unije na 13. seji, 12. 4. 2012 seznanil
               z delovnim programom komisije za leto 2012.</p>
               <p>S tem zaključujem to točko dnevnega reda in 13. sejo Odbora za zadeve Evropske
               unije.</p>
               <p>Pred tem pa seveda pozdravljam našo mlado publiko, ki nas je prišla pogledati v
               Državni zbor. Pozdravljeni! <stage type="time">Seja je bila končana 13. aprila 2012 ob 10.37.</stage>
               </p>
            </sp>
         </div>
      </body>
   </text>
</TEI>