<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZIZŠIM-nujna-39-2014-05-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BE85ED6FF89DE2BCC1257D1F005A8C8F</idno>
               <idno type="custom" subtype="day">4DFE1E370B3877FEC1257CD90035C12A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=4DFE1E370B3877FEC1257CD90035C12A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZIZŠIM-nujna-39-2014-05-14.OZIZŠIM" n="39">
               <name>nujna seja</name>
               <date when="2014-05-14"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZIZŠIM-nujna-39-2014-05-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZIZŠIM-nujna-39-2014-05-14.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">39. nujna seja</stage>
            <stage type="date">(13. maj 2014)</stage>
            <stage type="chairman">Sejo je vodila Saša Kos, predsednica odbora.</stage>
            <stage type="time">Seja se je pričela ob 7.33. </stage>


            <sp xml:id="SDT6-OZIZŠIM-nujna-39-2014-05-14.sp1">

               <speaker>PREDSEDNICA SAŠA KOS:</speaker>

               <p>Vse članice in člane odbora, vabljene in ostale prisotne lepo pozdravljam!</p>
               <p>Želela bi vas opozoriti na, da imamo danes sejo odbora lahko le do 9. ure, če je ne
               bomo zaključili, bomo z njo nadaljevali v četrtek, 15.5.2014, ob 19. uri.</p>
               <p>Pričenjam 39. nujno sejo Odbora za izobraževanje, znanost, šport in mladino.</p>
               <p>Obveščam vas, da so zadržani in se seje ne morejo udeležiti naslednje članice in
               člani odbora oziroma le-te nadomeščajo: Marijo Plevčak nadomešča Franc Jurša, Petra
               Vilfana nadomešča Alenka Pavlič.</p>
               <p>Obveščam vas, da so na sejo povabljeni: Državni svet, Zakonodajno-pravna služba,
               Ministrstvo za izobraževanje, znanost in šport.</p>
               <p>S sklicem seje ste prejeli naslednji dnevni red seje odbora: Mnenje odbora o zahtevi
               Državnega sveta za ponovno odločanje Državnega zbora o Zakonu o spremembah in
               dopolnitvah Zakona o lastninskem preoblikovanju Loterije Slovenija <stage>(EPA 1601-VI)</stage>. Ker
               v poslovniškem roku nisem prejela za spremembo dnevnega reda, je določen, kot je bil
               predlagan s sklicem.</p>
               <p>Prehajamo na <title>1. TOČKO DNEVNEGA REDA.</title>
                   Odbor bo kot matično
               delovno telo mnenje o zahtevi Državnega sveta podal na podlagi 147. člena Poslovnika
               Državnega zbora. Na spletni strani Državnega zbora je s sklicem seje objavljeno
               naslednje gradivo: zahteva Državnega sveta z dne 5.5.2014, mnenje Zakonodajno-pravne
               službe z dne 8.5.2014, dopis Olimpijskega komiteja Slovenije, Združenje športnih zvez
               z dne 6.5.2014.</p>
               <p>Uvodno besedo dajem predstavniku Državnega sveta. Izvolite, prosim.</p>
            </sp>
            <sp xml:id="SDT6-OZIZŠIM-nujna-39-2014-05-14.sp2">

               <speaker>BOJAN KEKEC:</speaker>

               <p>Hvala za besedo. Lep pozdrav vsem skupaj!</p>
               <p>Kot vemo, je Državni svet podal veto na omenjeni zakon, predvsem iz naslednjih
               razlogov – sicer ste obrazložitev dobili, pa vendar naj se nekako naslonim na ključne
               stvari, o katerih smo v Državnem svetu razpravljali.</p>
               <p>Kot prva zadeva se nam je zdelo, da gremo spreminjat nek sistem fundacije, ki dobro
               deluje. To je potrdilo kar nekaj svetnikov, predvsem županov, ki so na takšen ali
               drugačen način sodelovali v povezavi z delom fundacije. Tako se nam je zdelo nekako
               nesmiselno, da v tej situaciji, ko stvar res dobro deluje, gremo praktično spreminjat
               ta zakon.</p>
               <p>Druga zadeva, ki se nam je tudi porodila, je, da zakon iz leta 2012, ki je v veljavi,
               omogoča veliko več samostojnosti ravno nacionalnim športnim zvezam, se pravi, da
               lahko tudi lokalne športne zveze dajejo predloge in soodločajo o razdelitvi denarja
               za šport. S tem novim zakonom pa mislimo, da se bolj privilegira športne funkcionarje
               oziroma njihov položaj kot pa same športnike, ki jim je dejansko fundacija oziroma ta
               institucija tudi namenjena.</p>
               <p>Zelo nas je zmotilo tudi to, da je protikorupcijska komisija 28.1.2014 podala mnenje
               na ta zakon. To mnenje imam pri sebi in naj vam povem samo nekaj stvari, na katere se
               je protikorupcijska komisija osredotočila. In sicer, k 2. členu je popolnoma jasno
               napisala: <q>»Komisija z vidika preprečevanja korupcije in nasprotja
               interesov ter zagotavljanja transparentnosti poslovanja in integritete meni, da
               predlagana rešitev, ki moč in pristojnost odločanja kopiči v enem združenju, v tem
               primeru Olimpijskemu komiteju, objektivno predstavlja visoko tveganje. Čeprav
               predlagatelj ugotavlja, da gre za krovno organizacijo civilne družbe na področju
               športa, to samo po sebi še ni zagotovilo, da bo s tem ustrezno urejeno tudi
               preprečevanje in obvladovanje korupcijskih tveganj.«</q> K 3. členu je popolnoma jasno
               napisala, da <q>»znižuje dosedanje standarde, da odpravlja že uzakonjeni minimum nujnega
               in neogibno potrebnega preprečevanja korupcije in nasprotje interesov oziroma znižuje
               že dosežene standarde.«</q> Ravno tako je imela pripombe k 4. in 6. členu na določila v
               zvezi z imenovanjem direktorja, predvsem da je to nekonsistentna rešitev in da so te
               funkcije nezdružljive, marsikatere, kot jih zakon določa, predvsem v smislu
               kandidiranja, imenovanja in razreševanja s funkcije direktorja. Ne nazadnje smo tudi
               ugotovili, da v tej situaciji v športu veliko pomeni vsak denar. Če se tu imenuje
               direktorja, bo zopet na račun določenih stroškov dela šport dobil manj.</p>
               <p>Naše mnenje na koncu je bilo, da je v letu 2010 Računsko sodišče, bi rekel, po tistem
               starem zakonu, ki je bil podoben tej zadnji noveli, podalo negativno mnenje, ki je
               bilo res slabo. Na podlagi tega negativnega mnenja se je v letu 2012 oblikoval nov
               zakon in potem smo od vseh dobili zagotovilo, da v tej situaciji, v tem obdobju ni
               bilo nikakršnih problemov, zdaj pa s to novelo zadnjega zakona zopet gremo v podobno
               rešitev, kot je bila v letu 2010, in zopet so ta tveganja bistveno večja, kot meni
               protikorupcijska komisija v svojem poročilu. Hvala.</p>
            </sp>
            <sp xml:id="SDT6-OZIZŠIM-nujna-39-2014-05-14.sp3">

               <speaker>PREDSEDNICA SAŠA KOS:</speaker>

               <p>Hvala vam.</p>
               <p>Vmes smo dobili še eno pooblastilo, in sicer poslanca Branka Smodiša nadomešča gospod
               Samo Bevk. Dobrodošli!</p>
               <p>Besedo dajem 
               predstavniku predlagatelja zakona, in sicer Aljušu Pertinaču, državnemu
               sekretarju.</p>
            </sp>
            <sp xml:id="SDT6-OZIZŠIM-nujna-39-2014-05-14.sp4">

               <speaker>ALJUŠ PERTINAČ:</speaker>

               <p>Hvala lepa za besedo. Dobro jutro, spoštovana gospa predsednica odbora, spoštovane
               poslanke in poslanci, spoštovani predstavnik Državnega sveta!</p>
               <p>Danes ponovno odločate o Zakonu o lastninskem preoblikovanju Loterije Slovenije, ki
               je bil sprejet v Državnem zboru in na katerega je prvotno pozitivno mnenje dal tudi
               Državni svet Republike Slovenije. Posebej bi opozoril, da je Državni svet dal
               pozitivno mnenje na predlog zakona, ki je kasneje skozi postopek sprejemanja v
               Državnem zboru bil bistveno izboljšan. Vsi očitki, ki jih je spoštovani predstavnik
               Državnega sveta navedel na predlog zakona, člene, na katere je dala pripombe Komisija
               za preprečevanje korupcije, so bili skozi postopek sprejemanja zakona spremenjeni
               tako, da so upoštevali priporočila Komisije za preprečevanje korupcije. Celo dikcije,
               ki jih je danes zjutraj na seji bral, so v sprejetem zakonu drugačne. Kaj nam to
               pove? To nam pove, da ne gre za kar nek zakon. Če bi šlo za kar nek zakon, potem
               seveda se take nedoslednosti verjetno ne bi dogajale. Ko govorimo o tem, da je
               prejšnja zakonska ureditev dajala večji pomen športnikom, bi verjetno pričakovali, da
               se to kaže tudi v sestavi Sveta fundacije. Pa bi vas na tem mestu vprašal, koliko
               športnikov sedi v Svetu Fundacije za šport. Ali kdo ve? Eden. Se pravi, en športnik
               je tisti, ki kaže na to, kako velik pomen športnikom in ne športnim funkcionarjem je
               dajal prej veljavni zakon. Ne drži tudi to, kar je bilo ravnokar povedano s strani
               predstavnika Državnega sveta, da je bil prejšnji zakon iz leta 2012 sprejet na
               podlagi ugotovitev poročila Računskega sodišča, ker je bilo poročilo Računskega
               sodišča izdano po tem, ko je bil zakon že spremenjen. Še ena nedoslednost. Ne morem
               se znebiti občutka, da tovrstne stvari, ki se pri sprejemanju tega zakona ne dogajajo
               prvič, ampak so se dogajale ves čas postopka, kažejo na to, da res obstaja velik
               interes po tem, kdo deli in na kakšen način deli sredstva Fundacije za šport. In
               danes, ko boste ponovno odločali oziroma ko boste ponovno odločali o tem zakonu,
               razmišljajte tudi o tem, ali se uvrščate na tisto stran, kjer obstaja ničelna
               toleranca do korupcije in političnega vmešavanja v civilnodružbene organizacije ali
               se uvrščate na tisto stran, kjer ta toleranca ni tako ničelna in je pač več prostora
               za raznorazne manevre. </p>
               <p>Kar zadeva vsebino predloga zakona, je treba opozoriti na nekatere ključne stvari, ki
               bistveno izboljšujejo zakon ali materijo, ki jo zakon ureja, v primerjavi s tem, kar
               je veljalo prej. Prva je prav gotovo ponovna vzpostavitev direktorja kot poslovodnega
               organa Fundacije za šport in prenos administrativnih nalog z ministrstva, pristojnega
               za šport, nazaj na Fundacijo za šport. Najprej je treba povedati, da Zakon o
               lastninskem preoblikovanju Loterije Slovenija govori o dveh fundacijah, govori o
               Fundaciji za šport in govori o Fundaciji za financiranje invalidskih in humanitarnih
               organizacij v Republiki Sloveniji. Po ureditvi, ki je veljala prej, imamo direktorja
               kot poslovodnega organa Fundacije za financiranje invalidskih in humanitarnih
               organizacij v Republiki Sloveniji in nimamo direktorja Fundacije za šport - dve
               fundaciji v istem zakonu, ki se financirata iz istega vira in delita sredstva iz
               istega vira. Zakaj je takratni predlagatelj ukinil funkcijo poslovodnega organa
               Fundacije za šport, ni pa hkrati ukinil funkcije poslovodnega organa Fundacije za
               financiranje invalidskih in humanitarnih organizacij v Republiki Sloveniji, je seveda
               nagradno vprašanje. Ta zakon, ki je bil sprejet v Državnem zboru in o katerem boste
               ponovno odločali, ponovno uvaja funkcijo direktorja kot poslovodnega organa Fundacije
               za šport. Govorimo o fundaciji, ki letno razdeli več milijonov evrov sredstev,
               mislim, da lani 12 milijonov evrov pa še nekaj - fundacija, ki nima poslovodnega
               organa, nikogar, ki bi skrbel za to, da fundacija posluje skladno z zakonom. Nikogar,
               ki bi skrbel, da se ne bi mešale, tako kot so se mešale pri prej veljavni ureditvi,
               funkcije pristojnosti poslovodenja, upravljanja in nadzora. Seveda tudi
                  administrativnih
               nalog za Fundacijo za financiranje invalidskih in humanitarnih organizacij v
               Republiki Sloveniji ne opravlja resorno ministrstvo. Tudi tu se postavlja vprašanje,
               zakaj je predlagatelj prejšnjega zakona mislil, da ravno pri Fundaciji za šport se pa
               morajo administrativne naloge za fundacijo opravljati na ministrstvu. Verjetno to ni
               povezano s tem, da je tudi sam bil zaposlen na ministrstvu in je neposredno bil
               odgovoren za delo in nadziral delo tistih, ki so te administrativne naloge
               opravljali. Hkrati je neprofesionalno opravljal še funkcijo direktorja fundacije,
               vendar pa ne brezplačno. Ker, kot vemo, potem ko mu je funkcija prenehala, si je dal
               izplačati nadomestilo oziroma odškodnino za to svoje opravljeno delo.</p>
               <p>Skratka, vse naslednje besede, ki jih bomo danes, sem prepričan, ponovno slišali o
               tem, kako blazno se bodo povečali stroški fundacije, če se uvede ponovno direktorja
               kot poslovodnega organa, so seveda iz trte izvite. Vse besede, ki jih bomo danes prav
               gotovo spet slišali o tem, kako je fundacija zmanjšala administrativne stroške v letu
               2013, so enako iz trte izvite. Zakaj? Zato, ker v letu 2012 so bili administrativni
               stroški večji ravno na račun te odpravnine, ki si jo je izplačal bivši direktor.</p>
               <p>Skratka, govorimo o zakonu, ki ni sistemski zakon v smislu, da bi na novo urejal
               ureditev obeh fundacij, je pa zakon, ki vzpostavlja vsaj neko normalno stanje.
               Skratka, izenačuje pogoje za obe fundaciji, ki se financirata po tem zakonu iz istega
               vira in ki dajejo sredstva naprej praktično za isti namen, ena za športne
               organizacije, druga pa za invalidske in humanitarne organizacije. Skratka, ponovno
               uvaja direktorja kot poslovodnega organa Fundacije za šport, odpravlja neko
               anomalijo, ki je unikum v slovenskem prostoru, da administrativne naloge v načelu
               samostojne Fundacije za šport opravlja kar ministrstvo, ki je pristojno za šport,
               odpravlja ustavno spornost ureditve nezdružljivosti funkcij članov Sveta Fundacije za
               šport.</p>
               <p>Želel bi vas spomniti, da je Zakonodajno-pravna služba Državnega zbora Republike
               Slovenije že v mnenju pri sprejemanju novele zakona v letu 2012 opozorila na ustavno
               spornost omejevanja članstva v Svetu Fundacije za šport, saj novela zakona ni jasno
               navedla razlogov za nezdružljivost, zaradi česar ni bilo mogoče oceniti skladnosti
               takratnega predloga zakona z načelom sorazmernosti, ki izhaja iz 2. člena Ustave
               Republike Slovenije. Enako je takrat menil tudi Inštitut za javno pravo.</p>
               <p>Na podlagi teh mnenj se z zakonom, ki je bil sprejet v Državnem zboru, predlaga, da
               se član Sveta tako Fundacije za šport kot Fundacije za financiranje invalidskih in
               humanitarnih organizacij, skratka, ponovno enaka ureditev za obe fundaciji, kot tudi
               član pritožbenega organa obeh fundacij dolžan izločiti iz vseh faz odločanja o
               sofinanciranju organizacije, v kateri je on sam ali njegov družinski član, kot je
               opredeljen v zakonu, ki ureja integriteto in preprečevanje korupcije, odgovorna
               oseba, poslovodja, član poslovodstva ali zakoniti zastopnik. Takšno ureditev je
               predlagal tudi Center za informiranje, sodelovanje in razvoj nevladnih
               organizacij.</p>
               <p>Glede zmanjšanja odhodkov proračuna Republike Slovenije predlog zakona ne povečuje
               odhodkov državnega proračuna, pač pa predvideva njihovo zmanjšanje, in sicer zaradi
               prezaposlitve ene osebe z ministrstva na Fundacijo za šport. Ocenjeno zmanjšanje
               odhodkov državnega proračuna znaša 33.600 evrov v letu 2015, kolikor znaša strošek
               plače in ostalih povračil za osebo, ki bi se na podlagi zakona prezaposlila z
               Ministrstva za finance na fundacijo, v letu 2014 pa je sorazmerni delež odvisen od
               datuma sprejetja novele v Državnem zboru. Glede očitkov, da bi se plačo zagotavljalo
               za direktorja kot poslovodnega organa fundacije iz prilivov fundacije, to seveda ne
               drži. Plača direktorja se zagotavlja iz prihodkov fundacije, ne iz prilivov. Skratka,
               vse besede, ki jih bomo danes nedvomno ponovno slišali o tem, kako bodo športniki
               zdaj prikrajšani, ker se bo del sredstev iz prilivov Loterije Slovenija namenjal za
               plače direktorja, ne držijo. Ne držijo, nič ne bodo zaradi tega prikrajšani. </p>
               <p>Kar zadeva vprašanje politizacije ali depolitizacije Sveta Fundacije za šport. Zakon,
               ki je bil sprejet v Državnem zboru, nedvomno predvideva depolitizacijo predlaganja
               članov Sveta Fundacije za šport, ker na podlagi zakona, ki je bil v veljavi do sedaj,
               kar 14 od 17 članov Sveta Fundacije za šport v imenovanje predlaga s strani Vlade
               Republike Slovenije, 
               ustanovljen strokovni svet Republike Slovenije za šport. Skratka zagovorniki
               depolitizacije športa prisegajo na to, da lahko strokovni svet Republike Slovenije za
               šport, ki ga ustanovi imenuje v celoti Vlada Republike Slovenije, imenuje štirinajst
               od sedemnajstih članov Sveta Fundacije za šport. Verjetno se strinjate z menoj, da v
               temu primeru težko govorimo o depolitizaciji.</p>
               <p>Zakon, ki je bil sprejet v letu 2012 določa tudi zelo zapleten in na večih mestih
               izjemno nejasen postopek imenovanja članov Sveta Fundacije za šport. Določeno je
               namreč veliko število parcialnih volitev med različnimi subjekti pri čemer določeni
               od njih, na primer športni strokovnjaki sploh niso opredeljeni v nobenem pravnem
               aktu. Skratka, mi ta hip ne vemo, kdo so športni strokovnjaki pa vendar, imajo
               športni strokovnjaki predstavnika v Svetu Fundacije za šport in ta odloča o tem komu
               in za kaj se bo namenilo, tudi dvanajst milijonov evrov sredstev letno.</p>
               <p>Prav tako je v času volitev za člane Sveta Fundacije za šport leta 2012 strokovni
               Svet Republike Slovenije za šport sestavljalo le deset od zakonsko določenih
               sedemnajstih članov strokovnega sveta. Teh deset članov strokovnega sveta pa je bilo
               izključno predlaganih in imenovanih s strani Vlade Republike Slovenije.</p>
               <p>Se pravi, Svet Fundacije za šport sestavljajo ljudje, ki jih je imenoval organ Vlade,
               strokovni Svet za šport v katerem je v času, ko odloča o tem kateri predstavniki
               športnih organizacij in organizacij za katere ne vemo kaj to so, kot recimo
               strokovnjaki v športu, ko odločajo o tem kdo bo sedel v Svetu Fundacije za šport je
               imel deset članov od sedemnajstih. In vseh deset članov je imenovala Vlada Republike
               Slovenije.</p>
               <p>Torej, ko bomo danes spet poslušali o tem, kako je trenutna sestava Sveta Fundacije
               za šport zagotovilo za depolitizacijo in tako naprej, imejte to v mislih, deset
               članov strokovnega Sveta za šport Vlade Republike Slovenije, je imenovalo vse člane
               Sveta Fundacije za šport.</p>
               <p>Med posamezniki, ki jih je strokovni Svet Republike Slovenije za šport leta 2012
               predlagal v imenovanje Državnemu zboru za člane sveta fundacije za šport je bil tudi
               posameznik, ki ni bil na nobeni kandidatni listi, Državni zbor pa je tega posameznika
               kljub temu imenoval za člane Sveta Fundacije za šport. Se pravi, nekdo ki sploh ni
               kandidiral je bil s strani Državnega zbora imenovan za člana Sveta Fundacije za
               šport, si predstavljate? Če naredimo analogijo z volitvami, recimo, vi ne greste na
               volitve, potem pa iz časopisa izveste da ste bili izvoljeni. Neverjetno!</p>
               <p>Na sejah Sveta Fundacije za šport od leta 2012 je kot član Sveta Fundacije za šport
               sodeloval posameznika, ki ga Vlada Republike Slovenije nikoli ni imenovala za člana
               Sveta Fundacije za šport. Skratka, Vlada ni imenovala predstavnika v Svetu Fundacije
               za šport pa vendar je ta predstavnik, ki to ni bil, v letu 2012 in naprej mirno
               sodeloval pri delu Fundacije za šport kot član Sveta Fundacije za šport in soodločal
               o tem za katere namene in komu bo šel denar od Fundacije za šport. Nedvomno še en
               primer depolitizacije in preprečevanje klientalizma in korupcije pri razdeljevanju
               sredstev Fundacije za šport.</p>
               <p>Z novelo Zakona iz leta 2012 je bil kot predlagatelj članov Fundacije za šport
               izločen Olimpijski komite Slovenije, Združenje športnih zvez kot krovna športna
               organizacija. Tukaj pa si moramo vzeti nekaj časa; Olimpijski komite Slovenije,
               Združenje športnih zvez skratka krovna športna organizacija v Republiki Sloveniji, ki
               združuje 98 % slovenskega športa je bil izločen z zakonom, ki je bil sprejet leta
               2012 iz kroga predlagateljev članov Sveta Fundacije za šport. Ponovim še enkrat, 98 %
               slovenskega športa je bilo izločeno iz krogov predlagateljev članov Sveta Fundacije
               za šport, ker je imenovanje na koncu itak opravil strokovni Svet za šport, ki ga v
               celoti imenuje Vlada Republike Slovenije. Večina, ki je takrat sprejela zakon in
               Vlada, ki je bila takrat na oblasti očitno sama sebi ni toliko zaupala, da bi pustila
               Olimpijskemu komiteju Slovenije, da predlaga predstavnike. čeprav je imela potem sama
               absolutno pravico o tem ali bodo ti predstavniki imenovani v Svet Fundacije za šport
               ali ne. 98 % slovenskega športa! In to so tako imenovani zagovorniki slovenskega
               športa in pravic slovenskih športnikov. 98 %Ž!.</p>
               <p>Vse panožne športne zveze v Republiki Sloveniji, razen dveh, so  članice Olimpijskega komiteja Slovenije. Kdo je
               torej tukaj skrajšan, kot smo slišali prej s strani predstavnika Državnega sveta.
               Nobena panožna športna zveza ni prikrajšana.</p>
               <p>V postopku sprejemanja tega zakona se je seveda spremenil tudi postopek volitev na
               Olimpijskem komiteju Slovenije. Po sedaj veljavnih pravilih ima vsaka športna zveza,
               ki je članica Olimpijskega komiteja Slovenije, volilno pravico na skupščini kar
               pomeni, da enakopravno in avtonomno soodloča o tem katere predstavnike bo Olimpijski
               komite, če bo seveda ta zakon prestal ponovno glasovanje imenoval ali pa predlagal v
               imenovanje, v Svet Fundacije za šport. Od dveh panožnih športnih zvez v Republiki
               Sloveniji, ki nista članici olimpijskega komiteja je ena v postopku pridobivanja
               članstva. In zakon iz leta 2012 je vse panožne športne zveze, razen ene, v okviru
               olimpijskega komiteja Slovenije izločil iz kroga predlagateljev članov Sveta
               Fundacije za šport. Stvar, ki je vredna razmisleka, vsaj po našem mnenju.</p>
               <p>Kot sem že povedal, v Olimpijski komite Slovenije, združenje športnih zvez so namreč
               vključene vse nacionalnega panožne športne zveze olimpijskih športov, teh je
               štiriintrideset. Nacionalne športne zveze, ki jih priznava mednarodni olimpijski
               komite, teh je dvajset, nacionalne športne zveze ne-olimpijskih športov, to jih je
               sedemnajst, občinske športne zveze, osemdeset članic, skratka prej je bilo omenjeno
               stališče nekaterih županov, ki so člani Državnega sveta. Občinske športne zveze,
               osemdeset članic, članice Olimpijskega komiteja, tri zamejska športna združenja ter
               še sedemnajst splošnih in strokovnih združenj ter organizacij, skupaj torej sto
               enainsedemdeset članic. Preko svojih članic Olimpijski komite Slovenije Združenje
               športnih zvez združuje več kot sedem tisoč petsto športnih društev z več kot tristo
               petdeset tisoč člani. Zakon iz leta 2012 je tristo petdeset tisoč ljudem onemogočil,
               da predlagajo svoje predstavnike v Svet Fundacije za šport. Depolitizacija športa,
               preprečevanje korupcije, dajanje glavnega pomena športnikom. Kdo pa mislite,
               spoštovane poslanke in poslanci, da so člani sedem tisoč športnih društev? Mislite,
               da so to športni funkcionarji, tako imenovani? Niso. V Sloveniji nimamo tristo
               petdeset tisoč športnih funkcionarjev, če kdo to misli. Imamo pa tristo petdeset
               tisoč ljudi, ki živijo za šport in ki se s športom ukvarjajo na takšen in drugačen
               način, aktivno vsak dan. In tem je ta Državni zbor z zakonom, ki je bil sprejet leta
               2012 odvzel pravico da predlagajo svoje predstavnike v Svet Fundacije za šport.</p>
               <p>V članstvu Olimpijskega komiteja Slovenije Združenje športnih zvez je tudi Klub
               slovenskih olimpijcev, prav tako pa je sestavni del krovne organizacije tudi
               slovenska olimpijska akademija, ki jo vodi gospod Miroslav Cerar. Olimpijski komite
               Slovenije Združenje športnih zvez, predloge članov Sveta Fundacije za šport izvoli na
               svoji skupščini na tajnih volitvah in sicer izmed predstavnikov nacionalnih in
               lokalnih športnih zvez. Skratka, zakon, ki je bil sprejet v temu Državnemu zboru
               nobeni lokalni zvezi ne onemogoča, da bi imenovala svoje predstavnike v Svet
               Fundacije za šport.</p>
               <p>Če mi dovolite, spoštovane poslanke in poslanci, bi sklenil z ugotovitvijo, da je
               nedvomno jasno, da zakon, ki je bil sprejet v temu Državnemu zboru in o katerem boste
               ponovno odločali v bistvenih točkah izboljšuje do sedaj veljavno ureditev na področju
               Loterije Slovenije v delu, ki se nanaša na Fundacijo za šport in v delu, ki se nanaša
               na Fundacijo za financiranje invalidskih in humanitarnih organizacij v Republiki
               Sloveniji. Izenačuje pogoje poslovanja in ustroj obeh fundacij, odpravlja ustavno
               spornost nezdružljivosti funkcije članov Sveta Fundacije za šport, odpravlja
               politizacijo Fundacije za šport, po kateri vse člane Sveta Fundacije za šport imenuje
               izključno s strani Vlade imenovan strokovni svet za šport. Odgovarja na priporočila
               in ugotovitve tako Računskega sodišča kot tudi Komisije za preprečevanje korupcije in
               ne nazadnje, vsaj po mnenju predlagatelja, predstavlja jasno ločnico med tem, kdo ima
               ničelno toleranco do korupcije, klientalizma in politizacije športa in kdo pri tem ni
               v celoti dosleden. Odločitev je vaša in mi seveda in vaša pristojnost je suverena.
               Hvala.</p>
            </sp>
            <sp xml:id="SDT6-OZIZŠIM-nujna-39-2014-05-14.sp5">

               <speaker>PREDSEDNICA SAŠA KOS:</speaker>

               <p>Hvala vam, gospod državni sekretar.</p>
               <p>Sedaj dajem besedo še predstavnici Zakonodajno-pravne službe, gospe Andreji Kurent.
               Izvolite, prosim.</p>
            </sp>
            <sp xml:id="SDT6-OZIZŠIM-nujna-39-2014-05-14.sp6">

               <speaker>ANDREJA KURENT:</speaker>

               <p>Hvala za besedo, dobro jutro vsem skupaj.</p>
               <p>Torej Zakonodajno-pravna služba se je seveda opredeljevala do pisne zahteve  Državnega sveta in je ugotovila,
               da je ta zahteva temelji predvsem na vprašanju primernosti zakonske ureditve, torej
               na vsebinskem in ne pravnem vprašanju in se do nje v bistvu sploh ni opredeljevala.
               Hvala.</p>
            </sp>
            <sp xml:id="SDT6-OZIZŠIM-nujna-39-2014-05-14.sp7">

               <speaker>PREDSEDNICA SAŠA KOS:</speaker>

               <p>Hvala, gospa Andreja Kurent.</p>
               <p>Prehajam na razpravo članov in članic odbora ter ostalih prisotnih. Prvi prijavljeni
               je gospod Kavtičnik, izvolite gospod Kavtičnik.</p>
            </sp>
            <sp xml:id="SDT6-OZIZŠIM-nujna-39-2014-05-14.sp8">

               <speaker>JOŽEF KAVTIČNIK (PS PS):</speaker>

               <p>Hvala lepa predsednica, lep pozdrav vsem prisotnim.</p>
               <p>V temu zakonu smo v Državnem zboru veliko govorili. Veliko je bilo razprav na odboru
               in tudi na plenarni seji Državnega zbora. Glede na to, da smo s strani Državnega
               sveta dobili v predlog za ponovno odločanje, torej veto, sem prebral kaj so napisali
               v zahtevi oziroma v Poslanski skupini Pozitivna Sloveniji smo to prebrali, pregledali
               in ugotovili, da ni nobenih strokovnih in drugih razlogov in utemeljitev, ki jih ne
               bi že vedeli pred tem, ko smo zakon potrdili v Državnem zboru in ga dali torej v
               tretji obravnavi nadalje v Državni svet. Pomeni, da tukaj ni takšnih argumentov, da
               bi nas prepričali, da je potrebno zakon ovreči.</p>
               <p>Zdaj pa, da preidem malo na drugi del razprave; seveda se ugotavlja, da smo v
               Državnem zboru različni in ljudje različno razmišljamo in o posameznih rešitvah imamo
               svoje predloge oziroma svoja mišljenja. Na osnovi tega se potem v Državnem zboru tudi
               odločali. Ta zakon je bil deležen številnih sprememb, prvi predlog, ki ga je Vlada
               poslala smo v koaliciji temeljito pregledali, dali pripombe in v kolikor vlada
               oziroma predlagatelj ne bi sledil tem pripombam ne bi bil deležen podpore v Državnem
               zboru. To smo povedali tako DeSUS, Državljanska lista kot Pozitivna Slovenija in tudi
               SD.</p>
               <p>In, ko je predlagatelj sledil tem našim priporočilom in ta priporočila so bila
               utemeljena na osnovi pogovorov civilne sfere, združenja lastnih strokovnjakov, ki so
               se vključevali aktivno v možnost spremembe tega predloga, v tej smeri, da se zakon
               izboljša in zakon se je izboljšal. Seveda, zakon ni takšen, da bi bil najboljši, zato
               smo tudi predlagali, da se zakon, ki govori o Fundaciji za financiranje športnih
               organizacij in humanitarnih organizacij naredi celovit, torej sistemski in da se kot
               takšen, v najkrajšem možnem času predložil Državni zbor. Na to je predlagatelj tudi
               pristal.</p>
               <p>Torej, da ne bi več govorili o Zakonu o spremembah in dopolnitvah Zakona o
               lastninskem preoblikovanju Loterije Slovenije, ki je že davno preoblikovana in
               olastninjena ampak, da govorimo o sistemskem zakonu obeh fundacij.</p>
               <p>Ne moremo pa si dovoliti, spoštovani, da politika zaradi takšnih ali drugačnih
               pogledov na neko organizacijo posega ali želi poseči v najboljšo, najbolj odmevno,
               najbolj organizirano športno organizacijo, to je Olimpijski komite Slovenije
               Združenje športnih zvez, ki seveda združuje to, kar je državni sekretar že  dejal. Več kot sedem tisoč petsto
               športnih društev, več kot tristo petdeset tisoč športnic in športnikov ter ljudi, ki
               se ukvarjajo s športom ampak to niso edini, to pa moram dopolniti državnega
               sekretarja, torej, s športom se ne ukvarja samo tristo petdeset tisoč ljudi, bistveno
               več, vendar, ti so združeni v to največjo organizacijo. In ta organizacija ima nek
               sistem, nek sistem delovanja. Na ta sistem delovanja lahko vplivajo samo tisti, ki so
               včlanjeni oziroma, ki delujejo v temu sistemu. Nikakor ne smemo dovoliti, da bomo mi
               s političnimi ali takšnimi ali drugačnimi pritiski vplivali ali želeli spreminjati
               organiziranost, izvolitev določenih članov in tako naprej. To bi bilo nedopustno in
               seveda, eni imajo pač drugačne poglede, tako kot sem dejal, različno mnenje, različne
               poglede ampak mi, v Pozitivni Sloveniji imamo takšno pričanje, da to ne smemo
               dovoliti. Kakorkoli že, ali smo zadovoljni ali nismo zadovoljni z vodstvom, z
               vodenje, z organiziranostjo, mi kot politiki se v to ne smemo mešati. Lahko pa se
               priključimo, imamo vse možnost in priložnosti da smo del te organizacije in kot
               civilni športni delavci vplivamo na spremembo v sami organizaciji. To pa lahko.
               Nikakor pa ne iz tega mesta.</p>
               <p>Bilo je seveda rečeno, da je protikorupcijska komisija imela neke pripombe, seveda
               jih je imela ampak bistveno več jih je imela na prejšnji zakon. In temu smo sledili,
               ker je bil v določenem primeru tudi neustaven.</p>
               <p>Tako da, to se je odpravilo, vseh pomanjkljivosti se ni odpravilo, ker se tudi ne da,
               vseh se ne da zadovoljiti ampak v večini smo doživeli, da smo pri glasovanju seveda
               podprli kajti demokracija je na koncu takšna, da se glasuje. In z večino smo podprli
               predlagani zakon, zakon ki ga sedaj ponovno obravnavamo, jaz mislim, da ker ni
               nobenih drugih strokovnih argumentov… Ja, dobil sem nekaj pripomb s strani SUS-e<stage>/?/</stage>,
               ki se je oglasila zdaj, ko je veto, prej ne. Prej niso imeli nobenih predlogov, žal.
               če bi prišli v fazi spremembe možnosti amandmiranja zakona bi določene pripombe
               seveda lahko upoštevali. Vendar zakon kot takšen zaradi nekaterih manjših pripomb, ki
               so bile navedene s strani SUS-e ne mislimo ovreči, v Pozitivni Sloveniji ne. Podprli
               bomo zakon zato, ker smo se v vseh letih, ko je bil v obravnavi resnično aktivno
               vključevali spremembe in sprejem tega zakona. </p>
               <p>Rad bi pa samo še nekaj dejal, kakor koli se bom že odločil, ne bom se odločil
               koruptivno ali nekoruptivno. Spoštovani državni sekretar, tako da to mislim ni vmesno
               govoriti kakor koli se bodo kolegi, kolegice poslanke tukaj odločale da bi se zaradi
               te odločitve, ki jo bojo sprejeli odločali koruptivno ali nekoruptivno.</p>
               <p>V Pozitivni Sloveniji bomo nasprotovali, nasprotujemo vetu in bomo dali zakonu
               veljavo. Hvala.</p>
            </sp>
            <sp xml:id="SDT6-OZIZŠIM-nujna-39-2014-05-14.sp9">

               <speaker>PREDSEDNICA SAŠA KOS:</speaker>

               <p>Hvala gospod Kavtičnik. Besedo dajem gospe Potrati, izvolite prosim.</p>
            </sp>
            <sp xml:id="SDT6-OZIZŠIM-nujna-39-2014-05-14.sp10">

               <speaker>MAG. MAJDA POTRATA (PS SD):</speaker>

               <p>Hvala gospa predsednica.</p>
               <p>No, Poslanska skupina Socialnih demokratov bo zakon podprla, tako kot ga je podprla
               prvič, zaradi tega, ker v njem vidimo vrsto izboljšav. Predvsem pa je novela dosegla
               tisto, kar Socialni demokrati štejemo temeljni postulat vseh tistih pozicij v katerih
               se civilna družba vključuje. In ta sprememba novele omogoča, da je civilna sfera
               tista, ki sama odloča o tem kako se bodo razdeljevala sredstva v  Fundaciji za šport. To je za nas odločilnega
               pomena. Samo opozarjam na številke o katerih je govoril gospod državni sekretar, 98 %
               vseh asociacij športnih je združenih v Olimpijskem komiteju zvezi športnih zvez. Pa
               še tisti, ki niso imajo v Svetu svojega predstavnika.</p>
               <p>Tako da je ta sestava Sveta zelo demokratična in ne pušča zunaj nikogar. Je pa
               zanimiva ustna obrazložitev predstavnika Državnega sveta, silno zanimiva je bila. Sem
               šla preveriti tukaj v pisni obrazložitvi tega ni ampak, ko se je skliceval na to,
               zakaj so zavrnili novelo zakona je govoril o tem, da po tej noveli dobijo športni
               funkcionarji odločilno vlogo ampak, sam se je pa skliceval na župane. Zdaj vas pa
               sprašujem, so župani politični funkcionarji ali so športniki? Jaz dopuščam možnost,
               da je kdo med njimi tudi dober športnik ampak tukaj niso bili omenjeni zaradi svoje
               športne dejavnosti ampak zaradi svoje vplivanjske moči. In ravno to je tisto o čemer
               govori Protikorupcijska komisija.</p>
               <p>Ko pa zdaj govorimo o poročilih Računskega sodišča no mnenjih Protikorupcijske
               komisije bi bilo dobro govoriti ali pogledati in citirati datume, kdaj je bilo kakšno
               mnenje izdano in bi se potem videlo v čem vse se je zakon spremenil; zelo zanimivo
               je, da zdaj Državni svet izreka veto na zakon, v katerem smo šli pri spremembah z
               amandmaji ravno nasproti pripombam CNVOS-a, zelo zanimivo. Zdaj, jaz ne bom govorila
               o tem kako je bil svet imenovan po noveli iz leta 2012, ker je bilo to dovolj
               natančno povedano bi pa kot večletna poslanka povedala, da smo s tem zakonom vedno
               imeli težave in vedno je bil problem skoncentriran na zelo ozek segment. Ampak
               zanimivo, da so se tisti očitki iz ozkega segmenta pravzaprav omenjali zato, da se je
               prikrilo neko drugo dejstvo. Na koga se je pravzaprav nanašalo mnenje Računskega
               sodišča, na čigavo poslovanje se je pravzaprav mnenje Računskega sodišča
               nanašalo?</p>
               <p>In, ne pozabite leta 2012, ko je Zakonodajno-pravna služba uveljavljala svoje mnenje
               na tedanjo novelo nista dva temeljna momenta v zakonu bila nikoli pojasnjena, ampak
               sta bila z večino izglasovana. Takrat je Zakonodajno-pravna služba opozarjala na
               razlikovanje med direktorjem FIHA in direktorjem športne fundacije. Zanimivo. Obe
               fundaciji se financirata iz istih sredstev, iz koncesijskih dajatev Loterije
               Slovenije, ena fundacija ima drugače urejeno od tega, da pri enem je bilo samo
               mnenje, še vedno je to veljaven zakon, zato govorim v sedanjiku, pri enem je samo
               mnenje, pri drugem je soglasje. Zelo zanimivo in to n nikogar motilo takrat, je bilo
               izglasovano.</p>
               <p>Jaz se samo sprašujem, kje so zagovorniki enakosti pred zakonom. Zdaj, ta novela
               ureja tudi plačo obeh direktorjev, uvršča oba direktorja v petdeseti plačni razred.
               Naj potem spomnim na to, da je bil prehod zaposlenih in funkcionarja na Ministrstvo
               za šolstvo  je takrat
               bilo, ne za izobraževanje, ne? Zdaj je pa Ministrstvo za izobraževanje, da je bilo
               takrat… je bil ta prehod zaposlenih brez natečaja. In zdaj je ministrstvo o tem
               odločalo. Zdaj jaz ne vem kje je tu nevmešavanje politike. In isti človek, ki je bil
               prej na fundaciji, je kasneje postal direktor direktorata na ministrstvu in je bil
               eden, torej dve funkciji v enem človeku. Ni mogoče razumeti zakaj je Državni svet kar
               na enkrat ugotovil kako ni civilna sfera dobro zastopana.</p>
               <p>Jaz se pa zavedam, da je jedrna pripomba KPK-ja tista, ki ne odpravlja ne težav v
               zvezi s FIH-om ne težav v zvezi s fundacijo za šport, ker KPK opozarja, da bi moralo
               biti delovanje obeh fundacij na urejeno v posebnem zakonu. Mi nikoli nismo trdili, da
               se tega ne zavedamo ampak s to novelo samo skušamo odpravljati slabosti veljavnega
               zakona in te so bile na več mestih odpravljene. Je pa v resnici zame, ne govorim več
               o mnenju poslanske skupine, temeljno vprašanje, s katerim se ukvarja KPK, ki
               pravzaprav postavlja pred vprašanje, pod vprašaj odločanje ljudi iz športne sfere,
               ker so lahko v nekem trenutku tudi tisti, ki so upravičeni do sredstev športne
               fundacije. Jaz vas pa zdaj vprašam kaj je za vas boljše: da o razdeljevanju sredstev
               športne fundacije odločajo tisti, ki se na šport spoznajo ali domnevno
               nezainteresirani vplivansko bi rekla čisti posamezniki, ki sicer iz dejavne športne
               sfere ne prihajajo, so pa mogoče s kakšnimi drugimi vplivi prepojeni, bom tako rekla,
               ne? Pa jih je treba malo ugotoviti kako je z njimi. O županih sem že prej govorila,
               kako se bojijo za svoj vpliv v razdeljevanju sredstev športne fundacije.</p>
               <p>To so zame zelo zanimiva vprašanja in še enkrat povem: zame je ključno, da o
               razdeljevanju sredstev odloča civilna sfera sama. Zato ne vidim v tem nobenih težav
               tako, kot je zdaj. Naj pa še enkrat povem tako, da bomo videli kdo pravzaprav imenuje
               sestavo sveta, ki ima enako kot veljavni zakon 17 članov, Državni zbor imenuje in
               razrešuje vseh 17 članov, ne več Vlada tako, kot se je kaj zgodilo. Recimo 12 na
               predlog skupščine OKS združenja športnih zvez, določijo se s tajnimi volitvami. Tajne
               volitve so bile naknadno v zakon vključene, to je bistvena izboljšava. Od tega lahko
               4 predlagajo individualni športi, dva kolektivni športi, enega športna rekreacija,
               dva ne olimpijski šport, dva občinske športne zveze. No in potem seveda tudi še
               športne organizacije nečlanice OKS-a, o čemer sem že govorila in dva imenujejo tri
               združenja občin in ena zveza društev športnih pedagogov in samo enega Ministrstvo za
               izobraževanje, znanost in šport, od sedemnajstih. Samo enega ministrstvo. Tako, da če
               so težave v tem, naj pa opozorim, da novela zapoveduje tudi izločanje iz odločanja
               kadar je posameznik predstavnik tiste asociacije, ki kandidira na sredstva iz koncesijske dajatve
               Loterije Slovenije. prepričana sem, da v danih okoliščinah, v okviru krovnega zakona,
               ki govori o preoblikovanju Loterije Slovenije, ta zakon pomeni izboljšavo, zato bomo
               v poslanski skupini socialnih demokratov ponovno glasovali za zakon. Hvala.</p>
            </sp>
            <sp xml:id="SDT6-OZIZŠIM-nujna-39-2014-05-14.sp11">

               <speaker>PREDSEDNICA SAŠA KOS:</speaker>

               <p>Hvala gospa Potrata. K razpravi se je prijavil še gospod Čuš. Izvolite, prosim.</p>
            </sp>
            <sp xml:id="SDT6-OZIZŠIM-nujna-39-2014-05-14.sp12">

               <speaker>ANDREJ ČUŠ (PS SDS):</speaker>

               <p>Hvala lepa, po novem gospa predsednica. No, po nekaj razpravah sem si vseeno nekaj
               stvari zapisal. Meni ni jasno zakaj si zdaj predstavnik Državnega sveta tukaj zasluži
               toliko napadov. Res je, da je komisija Državnega sveta Predlog zakona o lastninskem
               preoblikovanju podprla ampak celoten Državni svet se je pa seveda opredelil za veto
               in to je njegova legitimna pravica. In če ste seveda vsi tako proti Državnemu svetu,
               na začetku tega mandata smo se pogovarjali o ukinitvi, takrat pa ste se postavljali
               kot glavni braniki tega organa. Tako, da mi to zdaj ni jasno. Danes imamo pred sabo
               Zakon o lastninskem preoblikovanju Loterije Slovenije, kot že mnogokrat v zadnjih
               tednih in mesecih in v poslanski skupini SDS smo prepričani, da zakon ne bo prejel
               zadostne podpore v Državnem zboru. Na zadnji seji je prejel 38 glasov podpore in
               glede na to, da je vladna koalicija razpadla, niti ne vidimo razlogov, da bi nekateri
               izmed koalicijskih partnerjev ta predlog zakona naprej tudi podpirali. Sedanja
               sestava Sveta fundacije za šport je bila oblikovana na, če smem, ja… Sedanja sestava
               Sveta fundacije za šport je bila oblikovana na podlagi prvih in do sedaj edinih
               demokratičnih volitev v slovenskem športu in lahko ugotovimo, da nekako proces
               demokratizacij slovenskega športa zaostaja 20 let za demokratizacijo Slovenije. </p>
               <p>Ko govorimo o področju slovenskega športa, seveda bi se vsi radi pogovarjali o
               uspehih in stanju v slovenskem športu ampak na podlagi tega zakona se vseskozi
               pogovarjamo samo o nekaterih elitah in pa seveda tudi… No, če smem… Se spet
               pogovarjamo samo o športnih funkcionarjih in mislim, da je to nedopustno in na zadnji
               seji odbora za šolstvo oziroma za izobraževanje, smo se tudi pogovarjali oziroma
               takrat je še predsednik, gospod Kavtičnik dejal, da bi lahko sklicali eno izmed
               tematskih sej o stanju in financiranju slovenskega športa. Lahko rečem, da zahteva za
               to sejo nastaja, bo pa seveda s poudarkom na športni loteriji in njenih lastnikih in
               seveda upam, da bo seja čim prej tudi sklicana in izvedena.</p>
               <p>Zakon se mi zdi nesistematičen, nedosleden in se sprejema samo z namenom zamenjave
               članov sveta. Zdaj sicer je zelo smešno ali pa tragikomično poslušati nekatere člane
               sveta, ki pa govorijo, da jih že nekateri, ne vem ali so to športni ali pa politični
               funkcionarji kličejo in jim obljubljajo v zameno za podporo spremembam zakona še
               nadalje sedež v svetu fundacije. In to verjetno je politični vpliv. Tako, da predlog
               sprememb, ki so bile sprejete v času Janševe vlade, je šel v demokratizacijo
               slovenskega športa, te sprememba pa gredo spet seveda v, lahko rečem elitizacijo
               slovenskega športa, politizacijo slovenskega športa. Vsi vemo kdo v Olimpijskem
               komiteju vlada. Jaz proti Olimpijskem komiteju sam nimam nič, kot organizaciji ampak
               mislim, da bi morali večjo moč dobiti tisti, ki seveda v športu so nekaj naredili do
               sedaj, ne pa samo tisti, ki so se hodili s športniki slikati ali pa piti šampanjce in
               jesti škampe. Hvala.
               </p>
            </sp>
            <sp xml:id="SDT6-OZIZŠIM-nujna-39-2014-05-14.sp13">

               <speaker>PREDSEDNICA SAŠA KOS:</speaker>

               <p>Hvala, gospod Čuš. K razpravi se je prijavil gospod Jurša. Izvolite, prosim.</p>
            </sp>
            <sp xml:id="SDT6-OZIZŠIM-nujna-39-2014-05-14.sp14">

               <speaker>FRANC JURŠA (PS DeSUS):</speaker>

               <p>Hvala lepa za besedo, predsednica. Moram reči, da s samim uvodom, pa tudi razprava
               ampak razpravljajo poslanci, poslanke, lahko povejo svoje mnenje, seveda tudi
               predstavniki ministrstva lahko ampak spoštovani gospod državni sekretar, ta uvod je
               šel res malo predaleč in mislim, je vznemiril nas nekatere, ki smo sodelovali tako v
               oblikovanju sedanjega zakona na nek način in seveda tudi oblikovanju prejšnjega
               zakona. In nikakor ne morem sprejeti, da sem takrat, ko sem sodeloval pri oblikovanju
               prejšnjega zakona, bil z večjo toleranco do korupcije in klientelizma ampak sem ostal
               isti. Vključeval pa sem se takrat predvsem zaradi tega, ker enostavno sem ocenjeval,
               v kolikor se nekdo ne bi, da bi lahko bil zakon pa res narejen tako, da ne bi bil v
               korist športnikov in športnih organizacij.</p>
               <p>Zdaj okrog neustavnosti jaz ne bom diskutiral. Jaz nimam informacij, da bi katerikoli
               od teh zakonov bil neustaven. Mislim, da sta oba zakona bila pripravljena kolikor
               toliko dobro in da v pravilniku o izvolitvi v organe fundacije, ki je bil prej
               oblikovan, bilo zapisano tudi demokratično izbiranje predstavnikov športnih
               organizacij. S tem se jaz ne bi strinjal, da ni bilo. Ampak poglejte, tu sta dve
               politični struji. Ena je leva, ena je desna, na sredi teh političnih struj je ena
               marmelada, ki se ji reče športna fundacija in seveda vsi na nek način bi radi
               vplivali in jemali iz te marmelade določeni del sredstev. Poglejte, jaz sem 6 let v
               Državnem zboru in smo trikrat te zadeve obravnavali. Vedno so zelo zanimive,
               enostavno in preprosto, ker gre za denar. In seveda tu se potem nekako spopadamo
               katera oblika organiziranosti je boljša.</p>
               <p>V naši poslanski skupini smo oba zakona, tako prejšnjega podprli seveda, diktirali
               smo pa tudi zahtevam. Rekli smo, če bo ta zadeva tako organizirana, da bomo potem
               tudi to podprli. In moram reči, da so nas poslušali in da tisti zakon ni bil v celoti
               tako zanič, kot zdaj govorimo. In seveda tudi tu smo se vključevali, kljub temu, da
               sem se verjetno jaz osebno tu malo manj vključeval in so nas tudi poslušali. In zato
               smo tudi to podprli, pa nismo hoteli uveljaviti svojega interesa kot poslanska
               skupina, ker le demokratična stranka upokojencev, tu smo starejši ljudje, se malo
               manj ukvarjamo s športom in se mogoče tudi manj vključujemo v športne organizacije
               ampak vseeno nas pa zanima kako bo ta šport funkcioniral, koliko bo imel sredstev in
               fundacija je ta institucija, ki omogoča pač športnim organizacijam, da so delno
               financirane iz tega in jim to seveda omogoča uspešnejše delo.</p>
               <p>Zdaj, z uvodom pa ste me spravili v rahle težave. In razmišljam ali je zdaj pametno
               na osnovi takega uvoda, potem dati avtorju tudi legitimno podporo na ponovnem
               odločanju. Roko na srce, gospod državni sekretar, naredili ste napako. Spodbudili ste
               razpravo, kateri si jaz ne bi želel v tej dvorani, še pa na osnovi teme, katero
               obravnavamo, o športu. Kot bi rekel Srečko Katanec športu: <q>»kapo dol.«</q></p>
            </sp>
            <sp xml:id="SDT6-OZIZŠIM-nujna-39-2014-05-14.sp15">

               <speaker>PREDSEDNICA SAŠA KOS:</speaker>

               <p>Hvala gospod Jurša. Ponovno gospe Potrati dajem besedo.</p>
            </sp>
            <sp xml:id="SDT6-OZIZŠIM-nujna-39-2014-05-14.sp16">

               <speaker>MAG. MAJDA POTRATA (PS SD):</speaker>

               <p>Hvala. No, saj lahko o stvareh razpravljamo tudi na tak način, ampak jaz natanko vem
               kako je kdo glasoval ob sprejemanju tega zakona, zato sem malo zadržana glede tega,
               kako je čigava razprava na koga vplivala. Ampak gospodu Čušu bi pa le kazalo povedati, da jaz
               samo ugotavljam, da se je stališče Državnega sveta spremenilo. In to je moja
               demokratična pravica in nič ne napadam Državnega sveta. Bom pa zdajle nekaj povedala,
               česar v mnenju Državnega sveta pa res ne razumem. Res ne razumem kaj je Državni svet
               ugotovil v drugem odstavku, ko je najprej napisal kako je z zakonom iz leta 2012
               določeno kako se vodenje ureja in je tam celo zapisano, direktno zapisano, da
               fundacija nima več direktorja kot poslovodnega organa in da administrativne naloge za
               fundacijo za financiranje športnih organizacij v Republiki Sloveniji opravlja
               ministrstvo pristojno za šport. Torej, izvršna veja oblasti odloča o tem. Tu je v
               mnenju državnega sveta eksplicitno zapisano.</p>
               <p>No, potem pa se nadaljuje. Z novelo se ureditev poslovodnega organa fundacije
               izenačuje z ureditvijo, ki velja za fundacijo za financiranje invalidskih in
               humanitarnih organizacij. Jaz bi menila, da je to sprememba na dobro in tudi Državni
               svet ne ugotavlja, da je to sprememba na slabše. Ampak potem imajo pa problem s tem,
               da s ponovno vzpostavitvijo direktorja kot poslovodnega organa fundacije za šport bo
               administrativne naloge za fundacijo ponovno opravljala fundacija sama in ne več
               ministrstvo pristojno za šport.</p>
               <p>In Državni svet, naj mi bo oproščeno zaradi tega natančnega branja mnenja Državnega
               sveta, tu Državni svet upravljanje, vodenje meša z administrativnimi posli.
               Administrativne posle bo upravljal izbrani uradnik ali uradnica, smo slišali tudi
               kolikšni so stroški s tem, direktor bo pa odgovoren za tisto, kar so poslovodni
               organi odgovorni. Jaz tega mnenja Državnega sveta ne razumem zaradi tega, ker bi iz
               tega sklepala, da Državni svet ugotavlja, da se zdaj v noveli odpravlja neka slabost
               prejšnjega zakona. Potem pa, če smo že zelo natančni, je v tem mnenju tudi veliko
               pisanega v nadaljevanju o koruptivnosti, o koruptivnih dejavnih, netransparentnem
               razdeljevanju loterijskega denarja. In če kdo o korupciji govori in o negativnih
               mnenjih, je seveda treba tudi z druge strani pogledati in tudi drugi morajo govoriti
               o tem, kaj menijo o teh pojavih ali ne. Zdaj pa, kako gospod Čuš že vnaprej ve, kako
               bo kdo glasoval, to je zelo dobro. Kako pa zna spreminjati stvari, je pa samo dokaz…
               On je predlagal naj bi imeli posebno razpravo. Prejšnji predsednik je pa to, čeprav
               je bil postopkovni predlog, kar posvojil in zagotovil, da bomo to naredili in tega
               postopkovnega predloga niti na glasovanje ni dal. Tako, da bomo stvari poimenovali s
               pravim imenom kako se zdaj te zadeve na tem odboru urejajo.</p>
               <p>Tisto, kar hočem povedati je, da ima… da je verjetno težava, če so isti ljudje enkrat
               en zakon podprli, drugič pa ne. Ampak težava, zakaj ni bilo mogoče presojati
               neustavnosti, ureditve v enem zakonu, celo v enem členu, v 10. členu funkcije vodenja
               fundacije. Ja, saj ni takrat bilo obrazložitve in ni bilo na kaj mogoče opreti zakaj
               to razlikovanje. Pri eni fundaciji profesionalni, v drugi fundaciji ne. Jaz bi pa
               vendarle spomnila na to, da je pretežno ista koalicija takrat, ko je zakon o Loteriji
               Slovenije v mandatu prve Janševe vlade sprejemala, pa trdila, da je  profesionalna funkcija direktorja
               nujno potrebna zaradi tega, ker ima fundacija opraviti s tako velikimi sredstvi in se
               bo s tem odgovornost tistega, ki fundacijo vodi zvečala.</p>
               <p>Jaz v vseh drugih spremembah, ki v tem zakonu so še, tudi v zvezi s pravili, zdaj ne
               bom govorila, ker očitno je za veto samo en člen sporen, to pa je… oziroma en člen
               humus za ta veto, to pa je Svet fundacije. Zelo zanimivo, da se ravno ob tem lomijo
               kopja. In jaz še vedno mislim, da je Državni svet v naši ustavni ureditvi potreben,
               da lahko Državni svet opravlja funkcijo varovala v demokratični, v parlamentarni
               demokraciji, imam pa še vedno pomisleke glede tega ali so pristojnosti Državnega
               sveta zlasti pa volitve v Državni svet take, da Državnemu svetu to funkcijo tudi
               omogočajo opravljati ampak to je pa že druga zgodba. Če je že nekdo to zgodbo začel,
               je treba še drugo mnenje, tako kot se reče, zadnje čase veliko govorimo o drugem
               mnenju, sicer v nekem drugem kontekstu ampak vseeno tudi povedati. Jaz nisem bila
               proti, za ukinitev Državnega sveta, še zmeraj nisem. Mislim, da bi moral biti Državni
               svet v naši parlamentarni demokraciji drugače postavljen, z drugačnimi pristojnostmi,
               zlasti pa z neposrednimi volitvami, kar bi verodostojnost Državnega sveta bistveno
               zvečala. Toliko glede tega, kako se mnenje posameznikov v zvezi z zakonom spreminja
               in kaj sme in česa ne sme kdo reči. </p>
               <p>Glede na to, kakšno funkcijo ima ministrstvo, ima ministrstvo po veljavni zakonodaji
               in kako je postavljen in kje je bil postavljen direktor fundacije, se mi pa zdi, da
               je tudi mnenje ministrstva upravičeno, če gledamo to s tega vidika, da je v proceduro
               novelo zakona vložila Vlada in da ga je pripravilo resorno ministrstvo. Hvala.</p>
            </sp>
            <sp xml:id="SDT6-OZIZŠIM-nujna-39-2014-05-14.sp17">

               <speaker>PREDSEDNICA SAŠA KOS:</speaker>

               <p>Hvala gospa Majda Potrata. Repliciral bi gospod Kavtičnik. Izvolite.</p>
            </sp>
            <sp xml:id="SDT6-OZIZŠIM-nujna-39-2014-05-14.sp18">

               <speaker>JOŽEF KAVTIČNIK (PS PS):</speaker>

               <p>Hvala lepa, predsednica. Prepoznal sem se v bivšem predsedniku, torej bivši
               predsednik Odbora za izobraževanje, znanost in šport je Jožef Kavtičnik in na predlog
               gospoda Čuša, ki je dejal, da bi bilo smiselno o problematiki športa opraviti
               tematsko razpravo, sem dejal, da naj pripravijo gradivo in ko bo gradivo pripravljeno
               in zahtevek vložen, bomo opravili tudi takšno razpravo, tako da ni bil sprejet noben
               sklep niti z moje strani in tak sklep nimam kaj dajati na glasovanje. Toliko v
               vednost. Hvala.</p>
            </sp>
            <sp xml:id="SDT6-OZIZŠIM-nujna-39-2014-05-14.sp19">

               <speaker>PREDSEDNICA SAŠA KOS:</speaker>

               <p>Hvala lepa. Besedo dajem gospodu državnemu sekretarju. Izvolite, prosim.</p>
            </sp>
            <sp xml:id="SDT6-OZIZŠIM-nujna-39-2014-05-14.sp20">

               <speaker>ALJUŠ PERTINAČ:</speaker>

               <p>Hvala lepa ponovno za besedo. …<stage>/Govor v ozadju./</stage>… Torej, jaz bi želel samo pojasniti,
               če je mogoče nastal kakšen nesporazum. Seveda jaz se vam, gospod poslanec Jurša
               opravičujem, če sem vas vznemiril s svojimi besedami, to gotovo ni bil moj namen. Se
               opravičujem tudi, če sem se neprimerno izrazil. Glede napak se strinjam z vami –
               napake delamo vsi in potem zanje tudi odgovarjamo. Ampak morate vi tudi mene
               razumeti. Jaz praktično ves čas sodelujem pri sprejemanju tega predloga zakona in jaz
               pač tukaj branim predlog zakona, ki smo ga mi pripravili in ki je pač prvič na
               glasovanju v Državnem zboru dobil podporo. Jaz seveda verjamem in bom vedno verjel,
               da se vsak poslanec odloča pač sam zase, po svoji vesti, suvereno in da so vsi
               poslanci predstavniki ljudstva. Tako, da vsaka odločitev, ki jo ta Državni zbor
               sprejme, pač jo je treba spoštovati in okrog tega ni debate. Je pa res, da v postopku
               sprejemanja tega predloga zakona, smo ves čas predlagatelji deležni očitkov in tisti,
               ki pač tovrstni zakon podpirajo, da seveda podpiramo korupcijo, da smo za korupcijo,
               da omogočamo korupcijo, da smo za politizacijo športa, da smo za športne
               funkcionarje, da smo  za
               elitizem in tako naprej. In v svoji uvodni razpravi sem samo želel opozoriti na tisto
               kar prvič predlog zakona prinaša, se pravi, tisto kar piše notri, ne kaj je recimo
               kdo govoril ob robu tega zakona ali pa kaj si kdo misli da predlog zakona prinaša
               ampak enostavno tisto kar piše. In pa seveda, sem hotel tudi opozoriti na to, na
               kakšen način je bil pripravljen prejšnji zakon, ki še vedno velja, če ta ponovno ne
               bo bil potrjen. In tukaj sem zelo pazljivo izbiral besede, ker vem, da so to
               občutljive stvari ampak, ne gre za neka dejstva, da eden glavnih očitkov temu
               predlogu zakona o katerem boste ponovno odločali bil ta, da seveda ponovno uvaja
               funkcijo poslovodnega organa, se pravi direktorja fundacije, kar je zvezano tudi s
               stroški in tako naprej, da ne bi zdaj vsega ponavljal.</p>
               <p>Ampak, vi se boste spomnil, gospod Jurša, kako je pa nastal prejšnji predlog zakona
               oziroma novela iz leta 2012, ki še vedno velja. Takrat je takratni direktor Fundacije
               za šport, ki je bil to poklicno, se pravi je bil poslovodni organ enako kot pri
               Fundaciji za financiranje invalidskih in humanitarnih organizacij v Republiki
               Sloveniji bil s strani Vlade RS imenovan za v.d. direktorja direktorata za šport na
               Ministrstvu za izobraževanje, znanost, kulturo in šport. Potem je to ministrstvo v
               roku dveh mesecev po nastopu Vlade pripravilo novelo Zakona o lastninskem
               preoblikovanju Loterije Slovenije s katero je ukinilo poslovodno funkcijo, se pravi
               zaposlitev direktorja Fundacije za šport in naloge upravljanja administrativnih nalog
               za Fundacijo za šport preneslo na Direktorat za šport pri tem istem ministrstvu. Na
               to sem želel opozoriti.</p>
               <p>Jaz vsekakor n bi rad, da bi se ta zakon, če se bo spreminjal, šel v prihodnosti na
               takšen način spreminjal. Skratka, da bomo zdaj personalno gledali kaj je za enega
               posebej dobro, ko on dobi drugo službo tukaj ne rabi službe pa še za tisti čas, ko je
               neprofesionalno opravljal funkcijo direktorja Fundacije za šport si je potem dal, ko
               mu je ta mandat potekel si je za to dal izplačati odpravnino. o tem sem jaz govoril,
               skratka to se mi zdi da je pomembno opozoriti, ker ta predlog o katerem boste zdaj
               ponovno odločali, to upam, da se strinjate z menoj, pač ni nastajal na takšen
               način.</p>
               <p>S predlogom novele zakona so se oglašal Nacionalni svet invalidskih organizacij
               Republike Slovenije, to je razlika od Zakona iz leta 2012. Olimpijski komite
               Slovenije Združenje športnih zvez, to je razlika od zakona iz leta 2012 in pa
               strokovni Svet Republike Slovenije za šport, to pa je enako kot leta 2012.</p>
               <p>In, če bi, pa ne govorim zdaj o vas osebno ampak tisti, ki se v postopku sprejemanja
               tega zakona predlagatelju očitali, da seveda želi pridobiti vpliv nad razdeljevanjem
               sredstev Fundacije za šport potem je seveda potrebno odgovoriti, da za to ni potrebe
               spreminjati zakona, če bi kdo v Vladi to želel. Ker veljavni zakon to omogoča, sem
               povedal v uvodu. Preko tega, da strokovni svet Republike Slovenije za šport, ki ga
               imenuje Vlada Republike Slovenije imenuje posredno ali pa neposredno praktično vse
               člane Sveta Fundacije za šport.</p>
               <p>Skratka, če bi kdorkoli na ministrstvu ali pa širše v aktualnejši Vladi želel imeti
               vpliv na razdeljevanje sredstev zaradi tega ne bi rabil predlagati nobene novele
               zakona ampak bi enostavno spremenil sestavo Sveta Fundacije za šport in bi preko tega
               imel neposreden vpliv na razdeljevanje sredstev. Ampak, kot veste, se to ni zgodilo. </p>
               <p>Zato se mi zdi, da so ti očitki še enkrat niso prišli iz vaše strani, iz strani
               nekaterih drugih, neupravičeni in na to sem hotel v uvodu v svoji razpravi tudi
               opozoriti. Hvala.</p>
            </sp>
            <sp xml:id="SDT6-OZIZŠIM-nujna-39-2014-05-14.sp21">

               <speaker>PREDSEDNICA SAŠA KOS:</speaker>

               <p>Hvala gospod državni sekretar.</p>
               <p>Ponovno bi opozorila, da moramo ob 9.00 končani in bomo nadaljevali potem sejo v
               četrtek, 15. 5. ob 19.00 uri, ker nekateri ste zamudili zato vas ponovno opozarjam,
               da to je še petnajst minut morda, približno. </p>
               <p>Dajem besedo gospodu Bogdanu Gabrovcu, izvolite prosim.</p>
            </sp>
            <sp xml:id="SDT6-OZIZŠIM-nujna-39-2014-05-14.sp22">

               <speaker>BOGDAN GABROVEC:</speaker>

               <p>Lep pozdrav vsem skupaj, spoštovane poslanke in poslanci, spoštovani predstavnik
               gospod Kekec iz Državnega sveta, gospa predsednica.</p>
               <p>Danes sem imel namen, da se ne oglasim ampak z ozirom na to, da je potrebno kakšno
               pojasnilo dati kar se tiče olimpijskega komiteja, ki po predlogu zakona, ki je
               doživel veto ima dvanajst predstavnikov bi želel samo povedati ta del, ki je vezan,
               bom rekel, na bodoče člane, če bo seveda ta zakon dobil ponovno podporo.</p>
               <p>Ampak, povedal bom takole približno, kako se je dogajalo v Olimpijskem  komiteju glede na dvajsetletno
               zgodovino, seveda imamo pač enega predsednika, ki je bil vedno demokratično izvoljen
               in zdaj je ta situacija pač takšna. Vendar smo v lanskem letu, ne glede na ta zakon
               spremenili, bom rekel, pa ne zaradi teh očitkov ampak zaradi, bom rekel splošne
               demokratizacije tudi v športni sferi pravila igre v olimpijskem komiteju. Namreč,
               sprejeli smo nov statut Olimpijskega komiteja, ki ukinja mandatarski sistem, kar
               pomeni, da so volitve na takšen način narejene, da je izvoljen tisti, kateri bo v
               letošnjem letu, ko so ponovne volitve, dobil večino izmed članstva, da ne bi zdaj
               ponavljal, to kar je že bilo omenjeno. In na podoben način je zgodba urejena s
               pravilnikom, katerega so sprejeli vsi trije odbori, Odbor športa za vse, Odbor športa
               na lokalni ravni in Odbor za vrhunski šport ter Komisija športnikov, kjer se po
               skupinah na tajnih volitvah s predstavniki se pravi iz panožnih zvez, lokalnih zvez
               in ostalih, kateri so deležniki pri temu zakonu, izvoli tisti in ta bo izvoljen, ki
               bo dobil na teh, tajnih volitvah na skupščini Olimpijskega komiteja večino.</p>
               <p>Se pravi, še enkrat, lokalna skupnost, nacionalne športne zveze, Komisija športnikov…
               Pravim vsi deležniki kateri so v Olimpijskemu komiteju bodo na tajnih volitvah z šlo
               širokim spektrom kandidatov to volili in tisti, kateri bo seveda dobil večino bo
               izvoljen, noben predsednik, noben izvršni odbor, nihče v temu primeru ne bo imel
               nobenega vpliva na ta izid. Hvala lepa, samo toliko.</p>
            </sp>
            <sp xml:id="SDT6-OZIZŠIM-nujna-39-2014-05-14.sp23">

               <speaker>PREDSEDNICA SAŠA KOS:</speaker>

               <p>Hvala lepa vam, gospod Gabrovec.</p>
               <p>Besedo dajem še gospodu Bojanu Kekcu, izvolite, prosim.</p>
            </sp>
            <sp xml:id="SDT6-OZIZŠIM-nujna-39-2014-05-14.sp24">

               <speaker>BOJAN KEKEC:</speaker>

               <p>Hvala še enkrat.</p>
               <p>Poglejte, moram se oglasiti, ker je bilo le nekaj stvari tukaj mogoče napačno
               interpretiranih, zdaj kot prvo, jaz moram reči, da ne vem zakaj je takšno ali
               drugačno mnenje ali pa mnenje Državnega sveta takšen, bi rekel <stage>/ Nerazumljivo./</stage> ali
               pa recimo neko takšno razpravo. zdaj bo kar nekaj vetov pa ni bilo v bistvu na takšen
               način to obravnavno, da se tudi inštitucija Državnega sveta, njeno delovanje in
               nasploh… Pač imamo Ustavo v kateri je dvodomni parlament in jaz mislim, da tukaj je
               pač škoda razpravljati o tem.</p>
               <p>Prvo moram jaz nekako stopiti v bran županom, ki so tudi člani Državnega sveta, jaz
               mislim, da so tako imenovani po svojem delovanju in funkcijah, da je Državni svet
               institucija kjer edino lahko še zastopajo svoje mnenje. In, če so izrazili tukaj
               stališče so predstavniki lokalnih interesov da zadeva dobro funkcionira, ne vem kaj
               je v temu slabega.</p>
               <p>Potem, sprememba odločitve Državnega sveta; poglejte, Državni svet ni nobene svoje
               odločitve spremenil, komisija je obravnavala enkrat že ta zakon, potem v vetu ga je
               še drugič. Tudi komisija ni podprla veta z rezultatom 5:4, Državni svet ga je pač
               podprl. Zdaj, jaz moram reči, poglejte, državni svetniki nismo poklicni funkcionarji,
               poleg tega upravljamo še, bi rekel, svoje službe. In zaradi tega, ker na določene
               stvari drugače gledamo imamo lahko tudi drugačno mnenje, navsezadnje Državni zbor ima
               zopet vsa pooblastila in vse pristojnosti, da odloči o temu zakonu. Mi smo tukaj
               izrazili drugačno mnenje.</p>
               <p>Glede 2. člena pa, poglejte, jaz mislim da glede na to, da je omenjen, v poročilu
               Protikorupcijske komisije je prav dobro obrazložen ta 2. člen in mislim da jaz nanj
               niti nimam komentarja.</p>
            </sp>
            <sp xml:id="SDT6-OZIZŠIM-nujna-39-2014-05-14.sp25">

               <speaker>PREDSEDNICA SAŠA KOS:</speaker>

               <p>Hvala, gospod Bojan Kekec.</p>
               <p>Besedo na kratko dajem še gospodu Aljoši Jeriču, da bomo končali, da vas ne bomo
               obremenjevali za naslednjič. Izvolite, gospod Jerič.</p>
            </sp>
            <sp xml:id="SDT6-OZIZŠIM-nujna-39-2014-05-14.sp26">

               <speaker>ALJOŠA JERIČ:</speaker>

               <p>Hvala lepa.</p>
               <p>Kot ste povedali bom tudi jaz zelo kratek zato, da čim prej lahko tudi preidemo na
               glasovanje. </p>
               <p>Jaz bom zavrnil zahtevo za veto, strinjam se, da je ureditev, ki smo jo pred kratkim
               potrdili depolitizacije Sveta Fundacije za šport in s tem v bistvu depolitizacija
               vpliva same politike na razdeljevanje sredstev. Rad bi opozoril na hitro, da mi ni
               všeč tako zastavljena diskusija v smislu kdo je bolj koruptiven pri razdeljevanju
                  sredstev. Jaz mislim, da je
               bolje, če govorimo o vsebinskih rešitvah pogledati katera rešitev je bolj učinkovita,
               katera rešitev bolj transparentna in katera rešitev je tudi bolj pravična. Tako da,
               rešitve kjer večino pri odločanju o razdeljevanju sredstev imajo tisti, ki največ
               vedo o smotrnosti porabe teh sredstev se mi zdi bolj učinkovita. Tisti, ki bodo ne
               nazadnje, tisti ki sestavljajo večino deležnikov, se pravi Olimpijskega komiteja, to
               se mi zdi tudi bolj transparentna rešitev in seveda tudi bolj pravična, da sami
               odločajo o tem kako bodo ta sredstva s tem razpolagali. Ministrstvo pa naj izvaja
               nadzor nad tem.</p>
               <p>Tako da, skratka, kot sem povedal, veta ne bom podprl. Hvala.</p>
            </sp>
            <sp xml:id="SDT6-OZIZŠIM-nujna-39-2014-05-14.sp27">

               <speaker>PREDSEDNICA SAŠA KOS:</speaker>

               <p>Hvala gospod Jerič. </p>
               <p>Zaključujem razpravo in sicer Odboru predlagam, da razpravlja in glasuje o naslednjem
               predlogu mnenja: Zakon o spremembah in dopolnitvah Zakona o lastninskem
               preoblikovanju Loterije Slovenije je ustrezen.</p>
               <p>Ob tem vas obveščam, da se pri glasovanju o predlogu sklepa uporablja takšna večina
               kot na seji zbora, kar pomeni, da mora za predlog mnenja glasovati večina vseh članov
               odbora, devet članov, sicer mnenje ni sprejeto.</p>
               <p>Glasujemo… <stage>/ Oglašanje iz klopi./</stage>… Ja, ob tem vas obveščam, da se pri glasovanju o
               predlogu sklepa… <stage>/ Oglašanje iz klopi./</stage>… Aha, Zakon o spremembah in dopolnitvah
               Zakona o lastninskem preoblikovanju Loterije Slovenije je ustrezen.</p>
               <p>Glasujemo, kdo je za? <stage>(9 članov.)</stage> Je kdo proti? <stage>(5 članov.)</stage></p>
               <p>Torej je zakon sprejet.</p>
               <p>Torej še, če trenutek počakate, določiti moramo še poročevalca na seji Državnega
               zbora, predlagam, da sem to jaz, če se strinjate in s tem zaključujem…</p>
            </sp>
            <sp xml:id="SDT6-OZIZŠIM-nujna-39-2014-05-14.sp28">

               <speaker>MAG. MAJDA POTRATA (PS SD):</speaker>

               <p>Gospa predsednica, vprašanje.</p>
            </sp>
            <sp xml:id="SDT6-OZIZŠIM-nujna-39-2014-05-14.sp29">

               <speaker>PREDSEDNICA SAŠA KOS:</speaker>

               <p>Ja, prosim izvolite, gospa Potrata.</p>
            </sp>
            <sp xml:id="SDT6-OZIZŠIM-nujna-39-2014-05-14.sp30">

               <speaker>MAG. MAJDA POTRATA (PS SD):</speaker>

               <p>Hvala, gospa predsednica.</p>
               <p>Zanima me, kaj boste storili s pozivom naj bo organizirana javna predstavitev mnenj o
               Zakonu o premostitvenem skladu za športnike. Namreč, dobili smo dopis, da bi opravili
               javno predstavitev mnenj, zakon je v drugi obravnavi že bil, zdaj ga čaka druga
               obravnava v Državnem zboru. Ker so bili amandmirani vsi členi je zakon popolnoma
               odprt in če bi sledili temu priporočilu, ker tam je priporočilo naj se pripravijo
               amandmaji, ki bodo šli po napotilih različnih deležnikov, zlasti pa
               Zakonodajno-pravne službe, potem bi bilo smiselno to urediti pred drugo obravnavo na
               Državnem zboru. Do zdaj nobena pobuda za javno predstavitev mnenj ni bila praviloma
               zavrnjena, pravim, praviloma. Zelo redke so bile tiste, ki so bile zavrnjene, dve
               mogoče, kolikor se spomnim vsega skupaj v teh letih. </p>
               <p>In zato vas sprašujem ali nameravate pripraviti javno predstavitev mnenj v zvezi s
               tem zakonom. Hvala.</p>
            </sp>
            <sp xml:id="SDT6-OZIZŠIM-nujna-39-2014-05-14.sp31">

               <speaker>PREDSEDNICA SAŠA KOS:</speaker>

               <p>Hvala za vprašanje, gospa Potrata.</p>
               <p>Torej, pojasnila bi vam, da še nismo ničesar na odbor dobili in, ko bomo dobili, se
               bomo pač pogovarjali v nadaljevanju. <stage>/ Oglašanje iz klopi./</stage> Zaenkrat pač še nismo
               dobili in o tem, ko dobimo vam bomo odgovorili na vaše zastavljeno vprašanje oziroma
               pobudo. Hvala lepa vam.</p>
               <p>In sicer, s tem zaključujem 1. točko dnevnega reda in s tem 39. nujno sejo odbora.
               Vsem se zahvaljujem za sodelovanje in vas lepo pozdravljam. <stage type="time">Seja je bila
                  zaključena 14. maja 2014 ob 8.55.</stage>
               </p>
            </sp>
         </div>
      </body>
   </text>
</TEI>