<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KZNJF-nujna-8-2014-05-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E4850FF89016DBE4C1257D1F005A8C2D</idno>
               <idno type="custom" subtype="day">3A8C8646F16C2E67C1257CE7002C8365</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=3A8C8646F16C2E67C1257CE7002C8365</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KZNJF-nujna-8-2014-05-28.KZNJF" n="8">
               <name>nujna seja</name>
               <date when="2014-05-28"/>
            </setting>
         </settingDesc>
         <particDesc>
            <listOrg>
               <org xml:id="SDT6-KZNJF-nujna-8-2014-05-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KZNJF-nujna-8-2014-05-28.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">1. nadaljevanje 8. nujne seje</stage>
            <stage type="date">(28. maj 2014)</stage>
            <stage type="chairman">Sejo je vodil mag. Andrej Vizjak, predsednik komisije.</stage>
            <stage type="time">Seja se je pričela ob 9.09. </stage>


            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Spoštovani gostje, vabljeni na to sejo, jaz moram žal ugotoviti, da še nismo
               sklepčni, zato še ne začenjamo. Vidim, da ni med nami niti enega predstavnika
               formalne ali neformalne koalicije. Tu smo štirje predstavniki opozicije in čakamo še
               enega, da nas bo pet, da lahko začnemo. Kajti, od devetih članov smo prisotni
               zaenkrat štirje. Upamo, da bomo lahko čim prej začeli z delom.</p>
               <p>Spoštovani, pričenjam s prvim nadaljevanjem 8. nujne seje Komisije za nadzor javnih
               financ. Sejo sem za 14. 5. 2014 sklical na podlagi dveh zahtev Poslanske skupine
               Slovenske demokratske stranke v skladu z drugim odstavkom 48. člena Poslovnika. Sejo
               smo takrat prekinili pri obravnavi 1. točke dnevnega reda, ker na seji ni bilo
               prisotnih vseh vabljenih in ker smo s sklepom zahtevali dodatna gradiva. Nadaljevanje
               seje sem najprej sklical za torek 27. 5., to je včeraj, vendar smo morali zaradi
               izredne seje Državnega zbora ta sklic prestaviti na današnji dan. V zvezi s tem naj
               še povem, da smo zato, da imamo danes lahko sejo dopoldan kot termin sicer rezerviran
               za sestanke poslanskih skupin prosil predsednika Državnega zbora, ki nam je 22. 5.
               sejo v tem terminu tudi odobril. Obveščam vas, da se za današnjo sejo ni opravičil
               nihče razen Matevž Frangež za začetek, govorim od članov komisije, in da na seji kot
               nadomestni član komisije s pooblastilo sodeluje mag. Katarina Hočevar namesto člana
               gospoda Marka Pavlišiča.</p>
               <p>Na dnevnem redu imamo dve točki, to je nadaljevanje točke Smotrnost porabe javnih
               sredstev pri izvajanju projekta državljanska vzgoja in 2. točka Stabilizacija javnih
               financ in odprava presežnega javnega dolga. V zvezi z današnjim potekom seje naj vas
               še obvestim, da bomo najprej obravnavali 2. točko dnevnega reda in potem nadaljevali
               s 1. točko dnevnega reda. To spremembo bomo naredili zato, ker so nas iz Ministrstva
               za izobraževanje, znanost in šport obvestili oziroma tudi želeli, da je njihova točka
               obravnavana po 12. uri danes, ko naj bi se obravnave udeležil tudi minister. Tako je
               bilo z njihove strani. In ker želimo ministra na tej seji smo se tudi temu na nek
               način prilagodili. Upam, da bo ta točka takrat na vrsti, ni pa rečeno, kajti
               vprašanje je ali ga bomo pričakali sploh danes.</p>
               <p>Torej, prehajamo na obravnavo <title>2. TOČKE DNEVNEGA REDA – STABILIZACIJA JAVNIH
                  FINANC IN DOPRAVA PRESEŽNEGA DOLGA.</title> Gradivo za to točko, to je zahteva za
               sklic nujne seje komisije z dne 8. 5. 2014, je bilo objavljeno na spletni strani
               Državnega zbora. K tej točki smo povabili predstavnike predlagatelja. Uvodno
               predstavitev bom podal kot sopredlagatelj tudi sam. Vabili smo mag. Alenko Bratušek,
               ki opravlja tekoče posle predsednice Vlade, ki jo, žal, ni med nami. Vabili smo dr.
               Uroša Čuferja, ki opravlja tekoče posle ministra za finance, ki ga ni, je pa namesto
               njega tu državni sekretar gospod Mavko s sodelavci. Vabili smo tudi guvernerja Banke
               Slovenije dr. Boštjana Jazbeca, ki je najprej potrdil udeležbo po predstavitvi seje,
               se pravi na današnji dan pa se je opravičil in namesto njega je danes tu prisoten
               gospod Aleš Delakorda, direktor Analitsko raziskovalnega sektorja Banke Slovenije.
               Pozdravljam pa med nami tudi  predsednika Računskega sodišča gospoda Vesela s sodelavcem. Torej,
               najprej predlagam, da gremo po ustaljenem načinu, se pravi, da kot predstavnik
               predlagatelja podam uvod in razloge za sklic te nujne seje, nato pa bi prosil
               predstavnike vabljenih, da se odzovejo in odgovorijo tudi na vprašanja, zlasti
               govorim o Ministrstvu za finance, zelo nas bo zanimalo tudi stališče, tako Banke
               Slovenije, kot seveda tudi Računskega sodišča in seveda, potem bi odprli razpravo
               poslank in poslancev oziroma članov komisije.</p>
               <p>Torej, v imenu poslanske skupine želim podati najprej uvod.</p>
               <p>Področje javnih financ je v zadnjem obdobju kar pogosta tema, vendar jo tako široko
               na tej komisiji nismo obravnavali, pa se mi zdi da je prva poklicana, da tudi o tem
               spregovori. Namreč, uravnoteženost javnih financ, presežni primanjkljaj državnega
               proračuna in širše države, hitro naraščajoči javni dolg, tudi nedokončana sanacija
               bank, prezadolženo gospodarstvo, so izredno akutni problemi, ki eskalirajo in terjajo
               učinkovito ukrepanje vlade. To učinkovito ukrepanje vlade ni samo neka normalna
               obveza, temveč je ustavna dolžnost izvršne veje oblasti in naša mednarodna zaveza, da
               ne govorimo o naši moralni obvezi do prihajajoče generacije, ki bo morala večino teh
               problemov reševati, kajti odlagamo reševanje teh problemov v neko nedorečeno
               prihodnost. In prav zaradi tega, ker odlagamo te probleme v nedorečeno prihodnost in
               bomo s tem obremenjevali bodoče davkoplačevalce je prav, da si tu nalijemo nekoliko
               več čistega vina oziroma konkretnih številk in ukrepov, ki, upam, da jih Vlada ima
               oziroma pripravlja.</p>
               <p>Pojdimo nekoliko bolj konkretno po določenih segmentih, da lahko ilustriramo to,
               razmeroma zapleteno in skrb zbujajočo sliko. Prvič, naraščanje zadolženosti. Bruto
               dolg slovenske države bo letos po napovedih Statističnega urada dosegel približno 81%
               bruto domačega proizvoda in se bo povzpel na 28,8 milijarde evrov. Če pogledamo
               številke izpred 6 let, to se pravi od začetka nastopa finančne, gospodarske, socialne
               in tudi politične krize, ko smo imeli približno 22% bruto domačega proizvoda dolga
               slovenske države in ko smo imeli tega dolga približno 8 milijard evrov, lahko
               ugotovimo, da smo v 6 letih pridelali 20 milijard evrov dolga, in da smo pridelali,
               torej približno 60% bruto domačega proizvoda. Zdaj to je, mislim, da rekord med
               državami evroobmočja, rekord med državami tudi Evropske unije in ni videti, da smo na
               koncu oziroma ni videti da smo ta trend zaustavili in da se ne bo nadaljeval v
               prihodnje in dokler in do kam. Vsi vemo, da bomo kot država Slovenija tudi vključeni
               v mehanizme zmanjševanja presežnega javnega dolga. To se pravi, mi bomo morali ves
               presežni javni dolg nad 80% bruto domačega proizvoda postopno odpravljati v
               naslednjih letih. In brez tega, da imamo danes jasne ukrepe, tako na prihodkovni kot
               odhodkovni strani, tega ne bomo mogli narediti, kajti z gasilskimi, čez noč, ukrepi
               tako, kot vidimo, da se dogaja, da se pač nekdo pogaja za neke 3% plač v javnem
               sektorju ali kaj podobnega se seveda tega problema ne da rešiti, ker je to kaplja v
               morje, vizavi nalog in obsega problem, ki nas čaka. Zato se tu postavlja ena resna
               skrb ali imamo odgovore na to kaj moramo danes narediti, da bomo izpolnili te zaveze,
               ki nas čakajo zelo kmalu. 
               Druga točka, ki je zelo problematična je javno finančni primanjkljaj. Zdaj z izjemno
               leta 2007 in 2008, ko smo celo beležili presežek se je proračunski primanjkljaj vedno
               gibal v relativno visoki višini in zlasti z sanacijo bank smo lani pridelali rekorden
               primanjkljaj države 5 milijard, 178 milijonov evrov ali 14,7% bruto domačega
               proizvoda. Zdaj struktura seveda tega primanjkljaja se nanaša v veliki meri na
               dokapitalizacijo bank in seveda kritje primanjkljaja državnega proračuna. Zdaj
               napoved za letos je, da bo primanjkljaj znašal nekaj manj kot 1 milijardo in pol
               oziroma 4,2 brez stroškov dokapitalizacije 3,2% bruto domačega proizvoda po zadnjih
               napovedih ministrstva kajti te številke bazirajo na predvidenju, da bo za
               dokapitalizacijo recimo Abanke in Banke Celje namenjenih 321 milijonov evrov, en
               teden nazaj smo slišali, da je namenjeno za dokapitalizacijo teh dveh bank 650
               milijonov evrov, da bi za toliko povečali kvoto, zadolžitve DUTB-ja, da lahko
               dokapitalizirajo te dve banki. To je bilo rečeno s strani, gospe Vraničar na seji
               Odbora za finance, ko smo zavrnili predlog Zakona o izvrševanju proračuna, sprejem
               Zakona o izvrševanju proračuna.</p>
               <p>Tako, da zdaj navedene številke tudi upoštevajo sprejet nepremičninski davek, ki
               vemo, da je padel in, da so učinki na prihodkovni strani tega padlega davka samo
               delno kompenzirani z dvigom trošarin. Drugi del kot je bil predviden z pobiranjem
               presežkov v javnih zavodih v Zakonu o izvrševanju proračuna ni šel skozi in je veliko
               vprašanje ali bo ta primanjkljaj res ostal pri teh številkah in jaz močno dvomim, da
               bo. Zakaj, tudi zaradi nedavnih izjav ministra Omerzela, da mu manjka 115 milijonov
               evrov za nujne stroške na področju cestne, železniške infrastrukture, da mu manjka za
               izpolnjevanje zakonsko, zakonskih obvez. To se pravi zagotavljajo subvencioniranje
               dijaških in študentskih prevozov. Poslušamo vsak dan s strani Ministrstva za notranje
               zadeve, da nima denarja za plače policistov in, da bodo policisti stavkali. Poslušamo
               tudi probleme, da ni za dovolj denarja za pravosodne organe oziroma sodišča in
               verjetno bo še kakšna, takšna stvar v prvi polovici leta 2014 jasna in znana kaj šele
               v drugi polovici. In to nas bo res zanimalo kako je z izvrševanjem tega proračuna v
               letošnjem letu, kje se kažejo pravzaprav te ključne vrzeli in kakšen bo po vašem
               predvidevanju dejansko letos primanjkljaj te države. Zdaj še huje je gibanje domačih
               in tujih obresti. Zdaj kot vemo plačilo domačih in tujih obresti sodi med tako
               imenovane tekoče odhodke in te tekoči odhodki proračuna iz naslova plačil obresti, ki
               so se zdaj že povzpeli letos na preko milijardo evrov izničujejo praktično vse učinke
               že sprejetih učinkov za zmanjšanje tekočih odhodkov kot je bil ZUJF pa še kakšen
               drug, še kak drug zakon, ki je, katerega ambicija je bila poseči v odhodke in
               zmanjšati tekoče odhodke, trajno zmanjšati in sedaj nam obresti pravzaprav izničujejo
               vse te učinke sprejetih ukrepov, ki so bili boleči in sedaj pravzaprav učinka
               pričakovanega ni. Kar se domačih in tujih obresti tiče je potrebno poudariti tudi ta
               problem, da se naš dolg v glavnem ustvarja v tujini oziroma, da so tuji investitorji
               tisti in posledično bomo seveda obresti plačevali tudi v tujino. Kar pomeni, da bo
               šel denar tekoči prihodki v državni proračun za pokrivanje obresti to se pravi izven
               naših meja kar pomeni, da bo denar odšel ven. Če bi se mi zadolževali in plačevali
               obresti domačim finančnim institucijam pomeni, da bi ta denar vsaj krožil v Sloveniji
               bi ga te finančne institucije posojale nekomu naprej in tako dalje. Skratka bi bil
               tu, tega denarja  ne bo
               tu, ta denar odteka iz države in to je za mene ogromen problem tega zadolževanja. Še
               morebiti večji kot sam obseg obresti, čeprav je tudi ta izjemno, izjemno velik.
               Poglejte skrb zbujajoč je tudi ta trend mislim, ker sem tukaj čečkal nekaj. Glejte
               skrb zbujajočih je tudi ta trend to sem sam naredil ta grafikon, ga še ni bilo
               doslej. Govori pa o tem kako so se gibali tekoči prihodki in tekoči odhodki države.
               To se pravi zelo poenostavljeno povedano to kar mi z davki in nedavčnimi prihodki
               poberemo v državi in to kar porabimo za neko funkcioniranje brez investicij, brez
               evropskih sredstev, ukleščeno slehernega razvoja. In iz tega vidimo, da po letu 2008
               so nam tekoči prihodki bistveno padli iz 8,1 milijarde so nam padli na zdajšnjih
               slabih 7 milijard. Med tem, ko so nam tekoči odhodki zrastli iz 7 milijard preko 8
               milijard. Skratka edino leto, če vidite iz tega, edino leto je leto 2012, ko je bil
               sprejet ZUJF, ko smo vsaj delno ustavili trend padanja tekočih odhodkov. Takrat se je
               znižalo iz 8,13 milijarde na 7,68 milijarde in se je delno povečal tudi delež tekočih
               prihodkov. In potem so se trendi zopet poslabšali v letu 2013 in bog si ga vedi
               kakšni bodo letos, ker seveda ne vemo kako se bo proračun izvršil. Te številke so na
               podlagi zaključnih računov proračuna za lani pa na podlagi veljavnega proračuna, ker
               zaključnega računa še ni.</p>
               <p>Tako, da iz tega pravzaprav spoštovani vidimo v kakšni, kako bolne so slovenske javne
               finance. Mi tekoče porabimo za več kot 1 milijardo več kot pa tekoče ustvarimo. In,
               če ne bomo tu, te dve premici oziroma te dva grafa prekrili potem ne bomo naredili
               nič in ne bomo dolgoročno preživeli. Mi ne, da moramo to prekriti mi moramo
               pravzaprav ustvariti in s tekočimi prihodki zagotoviti več kot s tekočimi odhodki
               porabiti, če želimo odpravljati presežni primanjkljaj. Jaz mislim, da z enkratnimi
               akcijami kot je razformiranje slabe banke tudi kot je privatizacija mi ne bomo mogli
               zmanjševati presežnega javnega dolga. In zato me bodo še posebej zanimali od
               državnega sekretarja načrtovani ukrepi, ki morajo biti danes spoštovani na mizi, če
               jih želimo, da bodo prijeli naslednjo leto to je leta 2015, 2016. Če danes ne bo
               sprejetih teh ukrepov oziroma v letošnjem letu potem ne bodo učinkovali naslednje
               leto. Kaj šele, da bi jih izpogajali s kakšnimi socialnimi partnerji. Naj omenim to,
               da ima sedanja Vlada bistveno močnejši inštrumentarji na voljo kot so ga imele
               katerekoli Vlade doslej za dosego tega cilja. Prvič ima ustavno zavezo. Drugič ima
               odpravo referendumske blokade, kajti za te zakone ni možno sprožiti referenduma vsaj
               po spremembi referendumske zakonodaje. Kar pomeni za uravnoteženje javnih oziroma teh
               fiskalnih ciljev jaz mislim, da ima Vlada, da je od blokirana. Kar pomeni, da lahko
               to tudi izvede ne samo načrtuje in potem seveda to stvar pade, pade na referendumu.
               Naj spomnim, da Zakon o uravnoteženju javnih financ, ki je bil relativno zoprn zakon
               tudi vprašljivo sistemski in tako naprej je bil še pod referendumsko grožnjo.
               Takšnega zakona si skoraj ne znam predstavljati, da bi se ga dalo še enkrat sprejeti
               brez referenduma. Ampak od takrat dalje referendum odpade, odpravljen in imate
               spoštovani na Vladi inštrumentarji za rešitve, ki jih res pravzaprav potrebujemo.
               Zdaj jaz bi v nadaljevanju želel spomniti, da je računsko sodišče objavilo poročilo,
               revizijsko poročilo z naslovom zadolževanje, načrtovanje in poročanje o javnem dolgu,
               ki v katerem je obravnavalo obdobje od novembra 2008 do konca leta 2010. V tem
               poročilu je oktobra lani o tem poročilu tudi potekala razprava na  seji Komisije za nadzor javnih financ.
               In računsko sodišče ugotavlja, da ne Vlada kakor tudi ne Ministrstvo za finance nista
               izvedla nekaterih popravljalnih ukrepov iz tega revizijskega poročila in tudi nista
               upoštevala vseh priporočil. Zdaj vse to je bilo s strani Vlade in Ministrstva za
               finance obljubljeno ni bilo pa narejeno zato je tudi komisija takrat sprejela eno
               priporočilo, ki se glasi. Komisija za nadzor javnih financ ugotavlja, da Vlada in
               Ministrstvo za finance še nista pripravila ustreznih sprememb Zakona o javnih
               financah, ki bi zagotovile vzpostavitev ustreznejših procesov zadolževanju,
               upravljanju in poročanju o javnem dolgu. Enako velja tudi za Zakon o fiskalnem
               pravilu, ki mora razdeliti eno oziroma razdelati to temeljno fiskalno pravilo, ki smo
               ga vnesli v ustavo. Torej komisija je tudi ocenila, da razlogi, ki jih navaja
               Ministrstvo za finance niso utemeljeni saj so priporočila in navodila računskega
               sodišča jasna in nedvoumna. Komisija je tudi ugotovila, da zaradi zamud pri pripravi
               Zakona o javnih financah in Zakona o fiskalnem pravilu potekajo procesi zadolževanja
               in upravljanja z javnim dolgom ne nadzorovano, dolgoročno slabša gospodarski in
               finančni položaj Republike Slovenije. Komisija je zato predlagala Vladi, da predloge
               obeh zakonov naredi nemudoma oziroma v najkrajšem možnem času. Spoštovani od sprejema
               teh priporočil oziroma tega sklepa do danes se ni zgodilo nič bistvenega kar bi
               pravzaprav rezultiralo v bodisi nek akt, ki bi bil v neki proceduri. Zdaj še huje,
               lani koncem leta je potekel tudi ena zadolžitev na en specifičen javnosti in
               marsikomu prikrit način, ker smo 1 milijardo in pol evrov prodali neznanemu
               investitorju in to je pravzaprav ena res ena specifika. Zdaj moram povedati, da sem
               tudi sam aprila letos zastavil ministru za finance poslansko vprašanje na temo javno
               finančne konsolidacije zmanjševanja primanjkljaja in javnega dolga in od ministra za
               finance dobil en suhoparen, relativno splošen odgovor, ki ga v gradivu povzemam ga ne
               bi tukaj bral. Iz katerega pravzaprav je jasno samo to, da očitno Vladi ni jasno kako
               in s katerimi ukrepi se spopasti s temi problemi, ki jih danes tukaj navajam. Jaz
               mislim, da je več kot dovolj torej razlogov, da smo današnjo točko uvrstili na to
               sejo komisije z upanjem, da bomo dobili na že praktično skozi ta tekst zastavljena
               vprašanja in ne nazadnje tudi pričakovanja saj se sklepi komisije ne izvajajo, kakšne
               odgovore s strani pristojnih na Ministrstvu za finance. Zdaj se pravi mene izredno
               skrbi tudi razvoj dogodkov glede tekočega izvrševanja proračuna in kam nas bodo te
               pripeljali do konca letošnjega leta. Kajti več kot očitno je, da imamo nekatere
               težave z izvrševanjem. Omenil sem jih že nekaj to se pravi <gap n="…"/><stage>/nerazumljivo/</stage><gap n="…"/> naj
               omenim še eno, to je blokada, blokado dela evropskih sredstev, ki je veliko vprašanje
               ali bomo dobili povračila iz evropskega proračuna. Tam so stvari, ki so plačane
               vprašanje je kako bodo povrnjene. In jaz seveda ne bi želel dodatno poudarjati kaj to
               pomeni za vse, ki se bodo recimo, čez kakšen 1 mesec lotili reševanja teh problemov.
               Več kot očitno smo pred volitvami, več kot očitno bodo v jeseni prevzeli Vlado ali pa
               tudi ne drugi ljudje in prav je, da približno vedo kaj jih čaka. In iz tega kar se
               danes dogaja je ali pa iz tudi raznih tiskovnih konferenc ministru je pravzaprav
               nemogoče predvideti kaj jih čaka. Ker ne vemo kaj je vse skrito v proračunu in seveda
               kaj nas, kaj je še takšnega kar ne vemo danes. Zato spoštovani smo kot predlagatelji
               predlagali tudi nekaj sklepov.</p>
               <p>Prvi sklep je ta, da seveda komisija poziva Vlado, da ji v roku 30 dni  posreduje natančen program
               uravnoteženje javnih financ. To se pravi spoštovani, gospod Mavko mi želimo izvedeti
               kako v prihodnjem obdobju nameravate zmanjševati ta primanjkljaj države in seveda
               tudi proračuna Republike Slovenije in s katerimi ukrepi. Konkretnimi ukrepi in
               finančnimi učinki teh ukrepov. Saj predlagamo, da tak program naj vsebuje tudi ukrepe
               na prihodkovni strani proračuna in, da te ukrepi ne bodo dodatno zmanjševali
               konkurenčnosti slovenskega gospodarstva. Zdaj zadnje časa zelo veliko poslušamo o
               tem, da se nam izvoz krepi oziroma, da izvoz celo poganja gospodarsko rast v
               pozitivno. Jaz se sprašujem kakšen bi šele bil ta gospodarski razvoj v kolikor teh
               ukrepov Vlade ne bi bilo. Skoraj, če ne bi bilo teh imenskih kamnov, ki delajo
               slovensko gospodarstvo manj konkurenčno. Verjetno bi se delno krepila tudi domača
               potrošnja in s tem tudi dodatno vplivala na celotni izračun gospodarske aktivnosti
               oziroma rasti. V drugem sklepu seveda pa komisija pričakuje od Vlade, da pripravi
               natančen načrt odprave presežnega javnega dolga s katerimi ukrepi časovno, kdaj in s
               kakšnih finančnih okvirih Vlada danes vidi možnost v naslednjem obdobju odprave tega
               presežnega javnega dolga. To se pravi presežnega dolga nad 60% bruto domačega
               proizvoda kot sem omenil že letos bomo imeli najmanj 81% kar pomeni, da moramo za 20%
               bruto domačega proizvoda odpraviti v naslednjem obdobju ta javni dolg, če želimo
               izpolniti seveda pričakovanja oziroma, če želimo izpolniti tisto čemur smo se
               zavezali. Nenazadnje tudi kot članica Evropske unije in čisto na koncu zdaj to
               vprašanje seveda je pomembno politično vprašanje dan danes, še pomembnejše je pa za
               neko življenje v tej Sloveniji čez leta in perspektivnost tega življenja čez leta. In
               spoštovani, če teh odgovorov ne bo se bojim, da bomo imeli eskalacijo problemov, ki
               jih že danes slutimo kot je odhajanje ljudi, neperspektivnost življenja in dela v tej
               državi. Zato bi res pozval Vlado in vse odgovorne, da se teh problemov resno lotimo
               in, da jih ne pometamo pod preprogo.</p>
               <p>Za nami so tudi evropske volitve in s tem tudi neka prizanesljivost pa tudi ena mehka
               retorika evropskih institucij. Jaz verjamem, da v obdobju zadnjega pol leta, ko smo
               bili v pred evropskimi volitvami nobena evropska institucija čeprav je imela
               problematične članice to ni na glas povedala, ker bi to seveda še dodatno krepilo
               evroskepticizem in podčrtovala neko dejstvo, ki je v zraku ali so ukrepi Evropske
               unije iz Evropske komisije primerni ali dajejo rezultate. In, če bi imeli eno takšno,
               enega bolnika in bi ga pred evropskimi volitvami vlekli na plan in razglašali za
               problem verjetno bi imeli še drugačne, še večje težave v nekaterih državah z
               evroskeptiki pa še z tudi, z vprašanjem prihodnosti Evropske unije. Zdaj so te
               volitve za nami, te mirne retorike in te benevolence evropskih institucij bo v jeseni
               konec. Prišla bo tista močna retorika in pripravimo se nanjo in zato, zato se mi zdi,
               da je to dodaten razlog za skrb in jaz mislim ne samo za skrb bojim se tudi ustreznih
               ukrepov, ki sledijo tistim, ki ne izpolnjujejo svojih nalog. Tako, da jaz bi
               spoštovani na tem mestu zaključil. Od državnega sekretarja, ki mu najprej dajem
               besedo pričakujem kar se da konkretne odgovore, še bolj konkretno bi pa res
               pričakoval, da bomo dobili v predpisanem roku poročila, ki jih predlagamo z sklepi,
               ki so v tekstu tudi konkretno navedeni. Torej spoštovani državni sekretar, beseda je
               vaša.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p>Hvala lepa, gospod predsednik. In lep pozdrav vsem prisotnim.</p>
               <p>Jaz se zahvaljujem za to priliko za razpravo o javnofinančnem dolgu in pa
               javnofinančnem primanjkljaju. V naši državi se vsekakor strinjam, da je nujna in, da je koristna. Vidim pa to
               razpravo kot del nadaljevanja razprave, ki smo jo imeli v, na nekaj izrednih sejah v
               tem Državnem zboru v zvezi z sanacijo bančnega sistema v Sloveniji in pa predvsem kot
               nadaljevanje razprave, ki smo jo imeli v zvezi z nacionalnim reformnim programom in
               pa programom stabilnosti, ki smo jo ravno tako opravili v tem državnem zboru v
               zadnjih dveh mesecih. Zdaj vi, gospod predsednik ste pravilno ugotovili slovenski
               dolg se je v zadnjih letih krepko povečal. Po napovedih tudi s programa stabilnosti
               bo presegel raven 80% BDP. Ne želim, da bi ta številka zvenela kot neko neprijetno
               presenečenje, ki ga je Vlada privlekla na dan v zadnjem trenutku. To je številka v
               kateri smo večkrat javno govorili v času, ko smo obravnavni tudi ukrepe za krepitev
               bančnega sistema v Republiki Sloveniji. Mi smo jasno povedali konec leta 2013 pa v
               začetku 2014 na nekaj izrednih sejah, da je ključni razlog močno povišanega skoka
               javnega dolga v Slovenije iz naslova sanacije finančnega sektorja, bančnega sektorja
               specifično in je v svoji osnovi enkratne narave. Zdaj trditi, da, če je prišlo do
               bistvenega povečanja dolga zaradi enkratnega ukrepanja v bančnem sistemu in, da
               posledično z nekaterimi enkratnimi ukrepi tega javnega dolga ni mogoče znižati je
               vsaj deloma nekonsistentno. Torej Vlada v programu stabilnosti in nacionalnem
               reformnem programu jasno zapiše, da je del povečanja dolga enkratne narave, da bo
               tudi del zmanjšanja dolga enkratne narave. Seveda se pa strinjam z vami, da je
               bistveno bolj pomembno, da se osredotočimo na druge ukrepe, ki pa niso enkratne
               narave.</p>
               <p>Torej slovenski javni dolg se je povečeval vsa leta od leta 2008 naprej, če odmislimo
               leta 2013, ki je bilo z vidika obsega povečanja res enkratno se je povečal med koncem
               2008 in koncem 2012 za dobrih 30% BDP-ja. To pomeni približno 8% točk BDP-ja letno v
               povprečju in to skozi vsa leta se je povečeval. Skozi in v tem obdobju so bile
               različne Vlade na oblasti. Kar pomeni, da se moramo pogovarjati o javnofinančnih
               trendih brez enkratnih ukrepov. Na to pridejo pa tudi enkratni ukrepi, ki tudi lahko
               pripomorejo k znižanju dolga. Izpostavljena je bila primerjava z drugimi državami
               Evro območja. To bi vendarle vas želel nekoliko korigirati, Slovenija nikakor ni
               država v kateri bi se javni dolg najbolj povečal v območju evra. Praktično vse
               države, ki so morale ukrepati v bančnem sektorju se jim je dolg bistveno povečal
               recimo primer Irske kjer je bil pred krizo dolg naravni 60, 70% BDP-ja je danes blizu
               130% BDP-ja. Primer Španije kjer je bil na ravni približno 80% pred krizo je danes na
               130% BDP-ja. Primer Portugalske kjer je bil pred krizo na ravni 70% BDP-ja je danes
               na 130% BDP-ja. Jaz ne želim opravičevati tega s primerjavami, s primerjavo z drugimi
               državami Grčije pri tem ali pa Cipra pri tem niti ne omenjam. Želim pa postaviti naše
               številke v neko recimo evropsko perspektivo.  Zdaj, jasno, pri gibanju javnofinančnega dolga moramo
               gledati tako števec kot imenovalec, ko govorimo v razmerju do BDP in jasno, v letih
               ko smo imeli padajoči imenovalec, padajoč BDP v nominalnih številkah in to je bilo v
               preteklem in pred preteklem letu, nam jasno padajoči imenovalec ne pomaga pri tem
               razmerju. Zato eden izmed ključnih ukrepov vzdržnosti dolga vsekakor je gospodarska
               rast, ni edini, je pa zelo pomemben, ker nam pozitivni vpliva tako na števec, ker se
               zmanjšuje vsakokratni prirast zaradi boljših prihodkov in nižjih odhodkov, kot tudi
               na imenovalec, kadar merimo razmerje zadolženosti do BDP.</p>
               <p>Če nekoliko bolj podrobno razdelamo strategijo in jo ločimo med enkratne ukrepe in pa
               trajnejše ukrepe za znižanje dolga in obe vrsti ukrepov sta opisani in začrtani v
               sprejetem programu stabilnosti. Omenili smo, da je sanacija bančnega sektorja
               Slovenijo stala približno 15 odstotkov BDP, tisto, kar je že bilo izvedeno in tisto,
               kar se še načrtuje za dokončanje v letošnjem letu. Vi sami ste omenili, gospod
               predsednik, Abanko in pa Banko Celje, pri obeh je treba vedeti, kaj je vpliv
               dokapitalizacije in tu so številke razmeroma jasne, predviden vpliv preostale
               dokapitalizacije v A Banki je 243 milijonov evrov in v Banki Celje 160 milijonov
               evrov za dokapitalizacijo obeh dveh inštitucij. Skupaj približno 400 milijonov evrov
               iz naslova dokapitalizacije. Dodatno na raven dolga seveda vpliva predviden obseg
               prenosa tvegane aktive iz obeh dveh bank, iz Abanke in pa iz Banke Celje na družbo za
               upravljanje terjatev bank. Glede na to, da je družba za upravljanje terjatev bank v
               stoodstotni državni lasti in za svoje izdane obveznice s poroštvom države, in ima
               svoje obveznice zavarovane, garantirane preko poroštva države, se njena zadolženost
               vključuje v zadolženost širšega sektorja države. Torej, za dobro milijardo evrov
               izdanih obveznic, ki jih je DUTB izdala lani za namen prenosa tvegane aktive iz NLB
               in NKBM, se ta zadolženost že všteva v javni dolg iz leta 2013. Dodatno, ko bodo
               izdane obveznice za prenos tveganih postavk tudi iz Abanke in Banke Celje, se bo tudi
               ta zadolženost prištela javnemu dolgu Republike Slovenije. točno, kolikšna bo raven
               povečanja dolga iz tega naslova, trenutno še ne moremo, torej do zadnjega milijona
               natančno povedati, ker je pri tem pomembna, kakšna bo transferna cena tvegane aktive
               iz bank na slabo banko, transferno ceno pa določa Evropska komisija v postopku
               državnih pomoči. Ko bo ta od zunaj določena ocena podana, bo za ta obseg DUTB
               pripravil izdajo dodatne zadolžitve in za ta namen se poveča javnofinančni dolg v
               naših bilancah. Kot omenjeno, v programu stabilnosti je preostanek ukrepanja v
               bančnem sektorju v
               letošnjem letu predviden zato, ker nam v lanskem letu zaradi izvedenih, zaradi
               postopkov, ki so se vlekli dalj časa, kot smo predhodno načrtovali, nam ga v lanskem
               letu ni uspelo dokončati. Kot vsi dobro veste, načrti vlade so bili, da vzpostavitev
               slabe banke in pa prenos terjatev iz bank in pa dokapitalizacija bank lani izvede še,
               najprej pred poletjem, nato v začetku jeseni. Glede na to, da smo bili soočeni z
               zahtevo, da se pripravi drugačen tip obremenitvenih testov in pa skrbnih pregledov
               aktive, kot smo ga predhodno načrtovali, se je ukrepanje zavleklo, je bilo dokončano
               šele decembra in postopki odobritve državne pomoči pri Evropski komisiji terjajo svoj
               čas, vsaj v primeru dveh preostalih bank, Abanke in Banke Celje, se tako zaključujejo
               šele v letošnjem letu in zato so učinki tistega, kar bi moralo sicer biti izvedeno že
               v 2013, nekaj teh učinkov zapade v leto 2014. Vi ste sami dobro ugotovili, da brez
               dodatnega ukrepanja v bančnem sektorju, vlada v programu stabilnosti načrtuje
               javnofinančni primanjkljaj na ravni 3,2 odstotka BDP. To je popolnoma identično, kot
               smo ga načrtovali v lanskoletnem programu stabilnosti in je popolnoma skladno z
               začrtano postopno javnofinančno konsolidacijo. Mi smo pod obvezo, da znižamo
               primanjkljaj širšega sektorja države pod 3 odstotke BDP do leta 2015. Načrt v
               lanskoletnem programu stabilnosti je bil, da imamo v letu 2015 2,5 odstotka BDP
               primanjkljaja, v letošnjem programu stabilnosti smo to še nekoliko znižali, na 2,4
               odstotka BDP in mi menimo, da je iz tega vidika naša javnofinančna strategija
               popolnoma skladna s pričakovanji EU, z zahtevami EU in z našimi zavezami do EU, da
               bomo nekaj storili.</p>
               <p>Omenil sem enkratno povečanje dolga iz naslova sanacije bančnega sektorja. Zaradi
               tega enkratnega povečanja, kot omenjeno, na ravni približno 15 odstotkov BDP, lahko
               iz določenih enkratnih ukrepov pričakujemo tudi enkratno znižanje javnofinančnega
               dolga. Omenjeno je bilo že, preko razdolževanja Družbe za upravljanje terjatev bank,
               torej, preko odprodaje terjatev, ki so bile prenesene na Družbo za upravljanje
               terjatev bank in posledičnega poplačila obveznic Družbe za upravljanje terjatev bank,
               se javni dolg avtomatično znižuje. To je prvi enkraten ukrep. Drugi enkraten ukrep je
               zagotovo privatizacija. Najprej privatizacija bank, ki so zaradi ukrepanja v teh
               bankah, postale državne banke in kot vsi dobro veste, ima Republika Slovenija obvezo,
               da se iz lastništva teh bank v prihodnjih letih umakne. Ena izmed teh bank je že v
               postopku privatizacije, je že bil objavljen javni razpis za privatizacijo, ko bo ta
               privatizacija izvedena, ko bo država prejela kupnino iz naslova te banke, bo del
               enkratnega ukrepanja v tej banki, enkratnega vplačila v kapital te banke, tudi
               poplačan, in za ta del se bo znižaj javni dolg. Jaz mislim, da je nesmiselno danes
               špekulirati, koliko bo država prejela iz naslova privatizacije NKBM, privatizacija bo
               izvedena v skladu z nekim mednarodnim odprtim konkurenčnim postopkom, vsi se nadejamo
               dobrega, odprtega, transparentnega postopka in upamo na čim bolj konkurenčne ponudbe,
               ki bodo posledično  čim
               bolj znižale javni dolg.</p>
               <p>Dodaten vpliv, zopet, enkraten vpliv na znižanje javnega dolga bodo imele tudi ostale
               privatizacije, ki so v teku, vsaj v delu, kjer je lastnica država, vsi se lahko
               nadejamo, da ta delež znižanja dolga, ki lahko pritiče iz naslova privatizacij, ne bo
               neznaten. Na spisku za privatizacijo so dobre družbe, ki po vseh mednarodnih
               indikatorjih lahko dosežejo zelo solidne prodajne cene in iz tega naslova se javni
               dolg lahko znatno zniža.</p>
               <p>Bom zaključil z enkratnimi ukrepi, pa se raje usmerimo še na tiste ukrepe, ki so z
               vidika trajnosti zagotovo pomembnejši.</p>
               <p>Torej, ne glede na to, da je bilo v preteklem letu povečanje dolga izrazito, zaradi,
               kot omenjeno, enkratnega ukrepanja v bančnem sektorju, trend povečevanja dolga v
               preteklosti v Sloveniji ni bil ugoden. Deloma je to pričakovano zaradi učinka krize
               in tisti graf, ki ste ga vi prej kazali, razmika tekočih prihodkov in tekočih
               odhodkov je do neke mere popolnoma logičen, zaradi vpliva krize, zaradi delovanja
               avtomatičnih stabilizatorjev in drugih pojavov, ki se v recimo zaostrenih ekonomskih
               okoliščinah pojavijo v vseh državah.</p>
               <p>Ukrepi za stabilizacijo tega neugodnega trenda pri javnem dolgu v osnovi temeljijo na
               doseganje, najprej, v prvi fazi, pozitivnega primarnega salda javnih financ in nato
               nadaljnje konsolidacije javnih financ do doseganja izravnanega salda. Ti ukrepi so
               vpisani v programu stabilnosti in so podkrepljeni s številkami v programu
               stabilnosti. Vi boste videli, da se postopno javnofinančni primanjkljaj znižuje skozi
               vsa leta, omenil sem že, da je letošnji primanjkljaj brez ukrepanja v bančnem
               sektorju na ravni 3,2 odstotka, prihodnje leto pod 3 odstotke, torej na 2,4 in potem
               postopno do presežka v javnih financah, ki je načrtovan do leta 2018.</p>
               <p>Del teh ukrepov ste sami omenili in se nanašajo na restriktivno politiko plač v
               javnem sektorju, vlada v programu stabilnosti zapiše cilj te restriktivne politike
               plač v javnem sektorju, ki je na ravni minus 5 odstotkov, hkrati pa zapiše tudi, da
               bo ta cilj skušala uveljaviti preko elementov socialnega dialoga, ergo, pogajanj s
               sindikati.</p>
               <p>Ta pogajanja so se začela, ko bodo dokončana in ko bo dogovor dosežen, bomo lahko
               tudi konkretneje javnofinančno ovrednotili njihov učinek in ga ustrezno prilagodili
               tudi v javnofinančnih številkah na srednji rok.</p>
               <p>Sami ste omenili naraščajoče izdatke za obresti. Res je, izdatki za obresti v
               preteklih letih so se povečali, so se izrazito povečali in so se povečali zaradi dveh
               vzrokov. Prvič, zaradi precej zaostrenih razmer na mednarodnih finančnih trgih, ko je
               Slovenija  plačevala
               drage obresti za svoje zadolževanje, ali pa relativno drage, glede na dolgoletno
               povprečje, in drugič, zaradi naraščanja obsega dolga, ki ga je bilo potrebno
               servisirati preko teh obresti. Zadnje zadolžitve v letošnjem letu, v letu 2014, če
               vzamemo povprečno tehtano obrestno mero za izvedene zadolžitve v letošnjem letu in
               bili sta dve večji zadolžitvi, kot dobro veste, kažejo, da smo uspeli doseči obrestno
               mero, ki je nižja od obrestne mere, ki je bila za Slovenijo v veljavi pred krizo,
               nižja obrestna mera, kot je bila recimo v letu 2007, ko je bila recimo zadnja večja
               zadolžitev v zelo dobrih časih, pred krizo. Torej, ukrepi, ki narekujejo neko
               učinkovito upravljanje za javnim dolgom v Republiki Sloveniji in pa gospodarska
               politika, ki jo vodi aktualna vlada, so uspeli prepričati finančne trge do te mere,
               da so nam pripravljeni posojati po obrestni meri, ki je nižja od tiste pred krizo. Z
               nadaljnjimi ukrepi, optimizacija javnega dolga, računamo, da bomo uspeli tudi odhodke
               za obresti v prihodnjih letih postopno zniževati, torej, tako preko nižje obrestne
               mere za financiranje kot tudi preko postopnega zniževanja samega obsega
               zadolžitve.</p>
               <p>V zaključku zgolj še navedba, odziv na domnevno odsotnost javnofinančne
               konsolidacije, ali pa umanjkanje konsolidacije zaradi nesprejetega zakona o fiskalnem
               pravilu. Drži, zakon o fiskalnem pravilu bi moral biti sprejet, pa še ni bil, ne
               glede na to, da še ni bil sprejet, mi menimo, da je bila opravljena zelo koristna
               obravnava predloga zakona z vsemi poslanskimi skupinami, da so bila stališča do tega
               zakona razmeroma konstruktivno približana in to daje dobro podlago, da bo lahko Zakon
               o fiskalnem pravilu sprejet v najkrajšem možnem roku. Ne glede na to, da tega zakona
               še nimamo, pa je javnofinančna politika, kot tudi sledi iz programa stabilnosti,
               naravnana na postopno javnofinančno konsolidacijo in vlada je postopni javnofinančni
               konsolidaciji zavezana in jo tudi izvršuje preko sprejetih proračunov za 2014 in
               2015, zato je ta skrb, da se bodo javne finance razletele brez sprejetja tega zakona
               nekoliko pretirana.</p>
               <p>Zgolj mogoče še komentar izvrševanja proračuna v letošnjem letu. Vi sami ste bili
               dolga leta v vladi, vi veste, da niti en proračun se doslej še ni izvršil brez
               prerazporeditev med letom, vlada tekoče rešuje probleme, ki se v postopku izvrševanja
               proračuna pojavijo in ne dvomimo, da bomo tudi težave, ki ste jih vi citirali ali so
               bile omenjene s strani drugih ministrov, lahko uredili na primeren način, skozi
               postopke, ki jih omogoča Zakon o javnih financah.</p>
               <p>Hvala.
               </p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Torej, hvala lepa tudi vam.</p>
               <p>Bi dal še najprej besedo predsedniku računskega sodišča, v kolikor želi.
               Izvolite.</p>
            </sp>
            <sp who="SDT6:VeselTomaž">

               <speaker>TOMAŽ VESEL:</speaker>

               <p> Hvala lepa, gospod predsednik. Poskušal bom čim bolj kratko orisati vlogo
               računskega sodišča pri obvladovanju javnega dolga, ki sicer ni posebno velika, smo pa
               kar nekaj naporov vložili v to.</p>
               <p>Z zapisanim besedilom predlagatelja današnje seje se žal moramo v celoti strinjati,
               žal zaradi tega, ker so podatki takšni, da nas najbolj ne razveseljujejo, kar nekaj
               jih je tudi iz naših revizijskih poročil. Računsko sodišče vsekakor ni bilo pasivno
               na tem področju našega dela, bili smo pravzaprav nekoliko celo atipični za področje
               Evropske unije, naši kolegi so nas v vrhovnih revizijskih institucijah pravzaprav
               pogosto spraševali, zakaj toliko moči usmerjamo v revidiranje javnega dolga, zakaj
               toliko revizij, kajti opravili smo kar veliko revizij. Sami se seveda moramo pri sebi
               vprašati, ali smo bili neuspešni, ker popravljalni ukrepi niso zalegli, verjetno bo
               tudi to držalo, mogoče se ni dovolj resno pristopilo k temu vprašanju. Mi smo že prvo
               revizijo javnega dolga opravili za obdobje 2003-2006 in smo jo izdali v letu 2008,
               takrat, ko je bil javni dolg nekje na ravni 25, 27 odstotkov bruto domačega proizvoda
               in spomnim se takrat, ko smo izvajali operativno to revizijo, očitkov, da računsko
               sodišče bije plat zvona povsem po nepotrebnem in v bistvu ustvarja neke vrste umetni
               pritisk na ustvarjanje nekega problema, ki ni akuten in se v prihodnje ne bo izkazal
               kot problematičen. Tudi nekaj zapisov v tej smeri smo pripravljeni poiskati, pa bom
               pokazal, tako iz politike, kot seveda vlade same. Žal so bila naša predvidevanja
               pravilna, ker smo v priporočilih oziroma opozorili na nekatera tveganja, to se je
               potrdilo v tako imenovani <q>»follow up«</q> reviziji za leto 2010, ki smo jo izdali na
               začetku 2013, ko je bil pa dolg že seveda krepko večji. Zato smo se kasneje odločili
               tudi za revizijo učinkovitosti priprave proračunov za leto 2011 in 2013 in tudi vsako
               leto v reviziji izvrševanje državnega proračuna, opredelili pomen in vlogo obresti za
               seveda servisiranje javnega dolga in nekaterih drugih elementov, v eni od revizij smo
               jih eksplicitno zapisali v revizijsko poročilo, kljub temu, da morda to ni bilo
               enoznačno takrat na računskem sodišču sprejeto, pa vendarle zapisali potrebo po
               oblikovanju fiskalnega pravila in resnejšemu pristopu k obvladovanju javnega dolga.
               Zato smo lani in v letošnjem letu pri razmisleku o novi strategiji delovanja
               računskega sodišča do leta 2020 zapisali nekaj temeljnih poudarkov pri obvladovanju
               javnega dolga, kamor želimo in bomo usmerili svoje revizijske moči, v kolikor bomo
               sploh še imeli fleksibilno možnost razpolaganja z revizijskimi resursi, kajti vsakič
               dobimo neko obvezno revizijo, ne pa novih resursov, ampak o tej temi morda kdaj
               drugič.</p>
               <p>Kam želimo usmeriti in kam bomo usmerili naše moči v prihodnje. V nekaj elementov, ki
               jih tudi mi prepoznamo kot zelo pomembne za razgradnjo presežnega javnega dolga, pa
               tudi seveda osnovnega, če smem tako reči in to so privatizacija, kjer bomo bdeli nad
               prodajo državnega premoženja, v zadnjih dveh letih se na tem področju ni veliko
               naredilo, veliko se je govorilo, malo naredilo, torej tudi nismo mogli usmeriti
               revizije v to področje, jih bomo pa definitivno spremljali, praktično vsako
               pomembnejšo privatizacijo.</p>
               <p>Drugo področje je razgradnja terjatev bank, kjer seveda imamo obvezno revizijo vsako
               leto v Družbi za upravljanje terjatev bank, to revizijo izvajamo v tem trenutku,
               nekje jeseni bo ta revizija v takšni fazi, da bomo kasneje o njej lahko seveda
               poročali, v letošnjem obdobju se fokusiramo na vzpostavljanje pogojev za izvedbo
               aktivnosti na Družbi za upravljanje terjatev bank, v prihodnjih petih letih, najmanj,
               če seveda to obdobje ne bo podaljšano, pa na oceno učinkovitosti upravljanja, torej
               na efekte, in posledično oceno vpliva na tako imenovan enkraten učinek razgradnje
               javnega dolga.</p>
               <p>Definitivno nas bodo zanimali posegi v stroške javnega sektorja. Mi smo že revidirali
               sicer, in ocenili, efekt varčevalnih ukrepov v prejšnjih letih, žal ta ni bil tako
               velik, kot je bil načrtovan, pri varčevalnih ukrepih,  bolj problematično pa je, da so efekti
               vsakoletnih servisiranj javnega dolga in obresti, na nek način posredno izničujejo
               blagodejne ali pa pozitivne učinke zmanjševanja stroškov ožjega sektorja države in se
               nekako izničijo. Tu se bomo fokusirali na ne samo vprašanja plač, ki je seveda
               pomembno vprašanje, temveč tudi na vprašanja, ali organizacije javnega sektorja,
               optimizacijo organizacij javnega sektorja, kar nam predlagajo tudi drugi tuji kolegi,
               s katerimi se pogovarjamo in sicer v smislu presoje, ali so vse funkcije države ali
               pa javnega sektorja v širšem pomenu besede, de facto potrebne in ali si jih lahko,
               preprosto povedano, privoščimo. Kar bo morda v prihodnjem obdobju nekoliko
               problematično, vendar si bomo morali ta vprašanja odpirati, ne bo mogoče doseči
               varčevalne ukrepi oziroma zmanjševanja stroškov javnega sektorja samo s posegom v
               plačni sistem.</p>
               <p>Četrto pomembno področje pa je obstoj strukturnih reform. V zadnjem času seveda nismo
               mogli veliko moči usmeriti v to področje, ker do resnejših strukturnih reform seveda
               ni prihajalo ali pa je bilo težje oceniti njihove učinke, tu pa bo verjetno treba
               poseči v redefinicijo ali pa definicijo pojma socialne države, kajti strukturne
               reforme na koncu seveda vplivajo na definicijo pojma socialne države. Tega se bomo
               preprosto morali lotiti. Poglejte, stroški financiranja pokojninske blagajne,
               zdravstvene blagajne in vseh krepko naraščajo v zadnjem časovnem obdobju. Na tem
               področju bo seveda potrebno nekaj v prihodnje storiti in bomo gotovo merili te
               učinke.</p>
               <p>In pa peta, zelo pomembna točka, je pa vprašanje gospodarske rasti. V tem delu pa mi
               lahko participiramo seveda na merjenju tistih birokratskih ali pa drugih okoliščin,
               ki opredeljujejo našo konkurenčnost in pa predvsem učinkovitost vloženih tako
               imenovanih razvojnih sredstev, ki jih je pa seveda zaradi strukture proračuna čedalje
               manj. Ali so to skozi evropske projekte ali druge projekte, v tem delu bomo posebej
               poskušali nekaj povedati.</p>
               <p>To bi bile tudi temeljne točke naših aktivnosti, naše participacije pri razgradnji
               javnega dolga, kajti mislimo, da s tem, ko opozarjamo na problem, smo pravzaprav že
               toliko opozarjali in tudi opozarjali na neuspešne popravljalne ukrepe, neizvedena
               priporočila, o katerih sem mislil nekaj več povedati, ampak ste jih vi že povsem
               korektno povzel. Žal ocenjujemo, da je zamuda pri sprejetju Zakona o fiskalnem
               pravilu ali kakršenkoli pač seveda naziv ta predpis ima, ki bi operacionaliziral
               fiskalno pravilo in dal tudi novo vlogo računskega sodišča, ki bo verjetno moralo
               letno ali pa skozi daljše časovno obdobje spremljati izvajanje tega predpisa, ne
               ocenjujemo kot posebej pozitivno in težko sprejemamo razloge, zakaj do tega predpisa
               ne pride, ker je pač tudi posredno ustavna zaveza. To bomo poskušali preveriti tudi v
               kateri od revizij v prihodnje.</p>
               <p>Da ne stojimo ob strani navaja tudi dejstvo, da smo pred dnevi oziroma včeraj izdali
               sklep o uvedbi revizije, v kateri se bomo ukvarjali s smotrnostjo načrtovanja
               zadolževanja v letu 2013 in prvi polovici leta 2014. Torej tudi v tem delu praktično
               ne potrebujemo vaše pobude, čeprav smo jo pričakovali, ne zgolj na podlagi sklica te
               seje, ampak seveda drugih okoliščin, ki jih računsko sodišče pozna, kjer pa se bomo
               morali opredeliti in ukvarjati z vprašanji, ki jih vi v svojih sklepih opozarjate in
               jih ocenjujemo kot dobrodošle, ker ta vprašanja praktično identično postavlja
               računsko sodišče v prihodnjih mesecih ministru za finance in vladi.</p>
               <p>Hvala lepa.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Hvala tudi vam.</p>
               <p>Želi predstavnik Banke Slovenije? Zdaj, jaz mislim, da ti trendi, o katerih govorimo,
               sestavni del teh trendov so seveda tudi sanacijski ukrepi glede slovenskega
               bančništva, katerega ključni nadzornik ste, se mi zdi, da vas te teme tangirajo.</p>
               <p>Izvolite.</p>
            </sp>
            <sp who="SDT6:DelakordaAleš">

               <speaker>ALEŠ DELAKORDA:</speaker>

               <p> Ja, hvala lepa za besedo.</p>
               <p>Hvala, najprej v imenu guvernerja, tudi za povabilo na tole sejo.</p>
               <p>Jaz bi začel najprej z vlogo Banke Slovenije, sploh pri tej fiskalni politiki. Okej,
               ena je tale, ki ste jo omenili, torej za nadzornika bančnega sistema in potem
               stroškov, ki izhajajo iz te sanacije,  ampak tudi v okviru Evro sistema centralne banke služijo
               kot en opazovalec dogajanj na fiskalnem področju preprosto zaradi tega, ker pač
               učinki fiskalne politike vplivajo tudi na učinke oziroma delovanja denarne politike.
               Jaz bi rad samo spomnil na en dogovor, ki sta ga Banka Slovenije in Vlada podpisala
               pred dobrimi 10 leti in se je imenoval dokument program vstopa v <gap n="…"/><stage>/nerazumljivo/</stage><gap n="…"/> in
               prevzema evra. V tistem dokumentu je bilo zapisano, da oziroma je bilo, je bil dan
               takšen recimo napotek fiskalni in dohodkovnih politiki, da sta z prevzemom evra
               oziroma že vstopom v ERM 2, da sta torej fiskalna politika in dohodkovna politika
               tisti politiki, ki v državi članici evrskega območja skrbita zato, da se v državi ne
               pojavljajo neka presežna neravnotežja. Zdaj nastajanje javnih financ seveda vplivajo,
               nastajanje javnih financ vpliva seveda tako ekonomsko politični, ekonomski in
               politični ukrepi kot pa seveda tudi kar je tudi že državni sekretar omenil
               makroekonomska gibanja. Jaz se v razne ekonomske politične odločitve v preteklosti
               niti ne bi zelo spuščal. Bi samo podal recimo eno oceno Banke Slovenije, ki je tudi
               svet banke včeraj po svoji seji sporočil javnosti v trenutnem stanju v
               makroekonomiji. Banka Slovenije ocenjuje, da trenutna makroekonomska gibanja niso
               slaba. Torej, da se kažejo neki pozitivni trendi okrevanja po globoki krizi najprej
               po krizi seveda finančni krizi v 2008 v letih 2009, 2010 in potem tudi v letu še enem
               dodatnem šoku navzdol v letu 2012. Podatki so konec lanskega leta za drugo polovico
               lanskega leta in za začetek letošnjega leta tako imenovani trdi indikatorji. Torej o
               industrijski proizvodnji gradbeništvu, storitvah, trgovini in tako naprej kot tudi
               mehki indikatorji ter recimo kazalniki zaupanja kažejo na to, da gredo stvari na
               bolje. Bolj ali manj v vseh segmentih čeprav je dejstvo to kar ste predsednik
               opozoril na začetku, da tisto kar pogajanja dejansko trenutno gospodarsko rast je
               dejansko še vedno izvoz. Torej je še vedno zaostaja domače povpraševanja in to domače
               povpraševanje ima seveda svojo zavoro iz preteklosti. Torej domače povpraševanje je
               bilo tisto, ki je v obdobju pred krizo močno in prekomerno naraslo in še vedno se
               torej čutijo posledice tega udara navzdol, ki je potem sledilo po prekinitvi recimo
               prekinitvi financiranja iz tujine. Kajti to domače povpraševanje je pred krizo je
               saniral dejansko samo na <gap n="…"/><stage>/nerazumljivo/</stage><gap n="…"/> financiranju in to na <gap n="…"/><stage>/nerazumljivo/</stage><gap n="…"/>
               financiranju iz tujine. Manjkalo je Slovenije takrat v tistem obdobju in še vedno ji
               manjka lastninskega financiranja. Torej recimo financiranja preko neposrednih
               investicij včeraj je bila tudi seja ene od komisij Državnega zbora na to temo.</p>
               <p>Torej tisto kar je pa zaskrbljujoče v trenutni situaciji je kljub recimo relativno
               vhodnim trendom v ekonomiji je pa verjetno politična kriza. Jaz se tudi s tem ne bom
               ukvarjal, ker to ni moje področje ampak dejstvo samo in eno po včerajšnji seji Sveta
               Banke Slovenije je bilo, da v obdobju, ko Vlada opravlja samo tekoče posle torej do
               obdobja kreiranja naslednje Vlade je nujno potrebno zagotoviti to, da se izvršujejo
               dane zaveze tako v okviru predlaganih proračunov kot tudi v okviru danih zavez
               evropskih institucijam. Slovenija namreč že kar nekaj časa pod takim <gap n="…"/><stage>/nerazumljivo/</stage><gap n="…"/>
               zelo natančnim drobnogledom tako finančnih trgov kot tudi bonitetnih agencij. In
               dejstvo je, da smo dejansko nekje na meji med tem, da država se <gap n="…"/><stage>/nerazumljivo/</stage><gap n="…"/>
               prekine kar je bilo seveda uspešno preprečeno z reformami, ki so bile sprejete ob
               koncu lanskega leta. To kar je povedal državni sekretar drži in dejstvo je, da
               obrestna mera po kateri se država zadolžila v začetku letošnjega leta se pravi
               strošek financiranja zadolževanja je nekje v območju, ki bi mu lahko rekli dolgoročno
               vzdržno. Torej tukaj je bil dejansko dosežen z zelo visokih ravni stroškov
               financiranja precejšen napredek na kar je so vplivale torej še enkrat reforme, ki so
               bile sprejete in dokaj ugodna makroekonomska gibanja. Tisto kar lahko najprej prekine
               takšen trend, ugoden trend v smeri ugodnejšega zadolževanja oziroma relativno ugodne
               slike Slovenije na mednarodnih trgih in v očeh bonitetnih agencij je ravno to
               obdobje, tole vmesno obdobje, ki bo trajalo do volitev in tukaj je dejansko se mora Vlada in parlament
               verjetno zavedati, da je to zelo kritično obdobje kjer bo potrebno paziti na to in
               kaj govorimo in kaj se naredi, da ne bodo finančni trgi, ki berejo vse kar tukaj
               povemo verjetno upam, da tudi kaj do tega ampak ne vsega ampak vse tisto kar je
               napisano v časopisih. Torej tam finančni trgi dejansko spremljajo vse kar se dogaja v
               Sloveniji in tukaj je potrebno res biti zelo previden o tem kaj se govori in kaj se
               počne še enkrat. Torej to vmesno obdobje je zelo pomembno bi pa rekel samo še to, to
               kar sta tudi že moja dva predhodnika omenila tisto kar, tisto bistveno kar bo
               Slovenijo na dolgi rok popeljalo iz krize javnih financ v katere recimo, da se
               Slovenija nekako po pričakovanjih tudi nahaja po vseh, po vsem kar se je dogajalo v
               preteklosti je rast dolgoročnega potenciala gospodarstva. Če Slovenija ne bo
               zagotovila, če Slovenije ne bo zagotovila tega, da bo gospodarska rast se vrnila na
               neke dolgoročno vzdržne in stabilne na ravni tega izhoda iz krize javnih financ ne
               bo. To je seveda možno doseči na različne načine, ki pa so bolj dolgoročne narave.
               Torej tukaj ne gre samo za instrumente, ki bodo od danes do naslednjega leta
               povzročili, da se bo dolgoročni potencial ekonomije <gap n="…"/><stage>/nerazumljivo/</stage><gap n="…"/> ampak gre tudi
               za ukrepe, ki so dolgoročne narave recimo izobraževanje vlaganje v razvoj in tako
               naprej.</p>
               <p>Torej tukaj je potrebno gledati seveda na eni strani na te kratkoročne učinke
               instrumentov, ki jih ima Vlada na razpolago in hkrati tudi si postaviti strategijo
               kot je začrtano nekako tudi že v nacionalnem reformnem programu za dolgi rok. Torej
               ne samo letos in naslednje leto ampak tudi čez 10 let. Kaj se bo dogajalo s to
               ekonomijo in tudi kakšno bo seveda s tem kot ste omenili predsednik tudi perspektive
               mladih generacij v tej državi. In potem bi opozoril samo še na eno stvar, ki je tukaj
               tudi zelo pomembna z vidika dolgoročne vzdržnosti javnih financ. To sta dve reformi,
               ki Slovenijo še čakata oziroma ena je bila že narejena v pred dobrim letom in pol, to
               je pokojninska reforma, ki jo očitno Slovenije še čaka. Mislim, da bi bilo potrebno
               in je prav, da se čim prej začne tudi z pripravo dodatnih ukrepov na tem področju.
               Namreč ti ukrepi so bili ocenjeni kot vzdržni samo oziroma kot tisti, ki zagotavljajo
               vzdržnost javnofinančne blagajne samo do leta 2020 potem naprej pa ne in torej tukaj
               dejansko kljub temu, da danes zgleda to še veliko časa do 2020 ga dejansko ni, ker je
               treba stvar spraviti skozi vsa usklajevanja. In druga seveda reforma je reforma
               zdravstvenega sistema. Po našem sta to dve temeljni reformi, ki lahko prispevata k
               dolgoročni vzdržnosti javnih financ. Zdaj kar se tiče vprašanja, ki ste ga pa
               namenili direktno Banki Slovenije je pa to seveda kar, se po navadi strinjam s tem
               kar je že državni sekretar povedal. Torej ukrepi, ki so bili narejeni v smislu
               sanacije bančnega sistema so bili po našem mnenju ustrezni, so bili učinkoviti,
               kažejo neki znaki vračanja zaupanja v bančni sistem. Tudi ankete recimo gospodarstva,
               če jih gledate po vse tako rekoč po vseh dejavnosti kažejo, da se omejitveni
               dejavniki s strani financiranja umirjajo. Torej tukaj je bilo dejansko nekaj
               narejenega. Je pa seveda še enkrat dejstvo tako je tudi guverner velikokrat v svojih
               nastopih poudari, da sama sanacija bank tega gospodarstva ne bo pripeljala iz krize.
               Poleg tega bo seveda potrebno sprejeti še ukrepe, ki sem jih prej navedel in seveda
               tudi prestrukturirati gospodarstvo, ki je kot ste omenili na začetku močno zadolženo
               iz razlogov, ki sem jih sam omenil torej iz obdobja pred krizo. Tako, da mislim, da
               še enkrat, če samo povzamem to kar sem povedal zdaj na začetku stanje, trenutno
               stanje v javnih financah po našem mnenju je trenutno pričakovano glede na stvari, ki
               so se dogajale v preteklosti. Izgledi za reševanje te situacije se je makroekonomsko
               gledano iz vidika celotnega gospodarstva so relativno ugodni in to kar je
               najpomembneje je to, da si ta država ne sme več in ne more več privoščiti, da bi ta
               trend recimo rahlo, relativno pozitiven trend prekinila z kakršnimikoli ukrepi,
               izjavami vseh verjetno vseh nas prisotnih in tudi širše. Toliko za začetek. Hvala
               lepa.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Preden dam besedo članom komisije bi sam kot predlagatelj želel pravzaprav počrtati
               nekaj stvari. Prva je ta, da spoštovani državni sekretar  res je, da je Vlada sprejela oziroma poslala že
               nacionalni reformni program vendar to ni noben reformni program notri so neki cilji
               našteti niti ene reforme z konkretnimi ukrepi in učinki tega ni notri zapisano.
               Napisali ste cilj je zmanjšati maso za plače za 5%, zdaj vidimo, da se minister
               Virant pogajal o 3% že kot pogajalsko izhodišče kar pomeni, da bo na koncu dosegel
               nulo ali 1, če bo sploh kaj dosegel kajti sindikati so pravzaprav tukaj zelo togi. Ni
               duha ne sluha o tem kar je tudi predsednik računskega sodišča povedal o reformi
               javnega sektorja, da bi se enkrat začelo vpraševati ali vse te institucije, agencije
               in zavode v tej državi potrebujemo. In skratka na področju javnega sektorja v tem
               reformnem programu ni nič takšnega kar bi dalo vsaj drobec k učinkom, da se zmanjša
               ta primanjkljaj med tekočimi prihodki in tekočimi odhodki, ki sem ga omenil. Mi imamo
               tukaj primanjkljajev 1 milijardo evrov na letni ravni. Mi tekoče porabimo 1 milijardo
               več kot tekoče ustvarimo in jaz mislim, da moramo imeti zelo jasen program z učinki
               kako bomo to izravnali v nekem srednjeročnem obdobju. In zmanjšati plačo tako, da se
               začnete pogajati in seveda verjetno tudi končujete kar je, gospod Virant in ta Vlada
               na odhajanju se mi zdi, da je pravzaprav izredno jalovo spopadanje. Drugega
               konkretnega učinka kako doseči zmanjševanje tekočih odhodkov niste navedli notri. Jaz
               ga ne najdem glejte ta dokument imam pred seboj notri so napisani cilji,
               racionalizacije delovanje javnih zavodov. Ja fino kakšna, kako s katerimi ukrepi. Vi,
               če ne boste spremenili normativo in standardov recimo predšolske vzgoje tudi šolstva
               in tako naprej ne boste nobene stvari racionalizirali, ker se ne da. In želim vam
               povedati, da ta reformni program je spisek nekih ciljev z nekimi floskulami, ki ne bo
               deloval tako kot še ni nikoli do zdaj deloval. In ne mi govoriti, da je to tisto kar
               mi na tej komisiji terjamo od Vlade. Konkreten program ukrepov za zmanjševanje
               primanjkljaja in presežnega javnega dolga, konkretno. Jaz se z vami strinjam, da kar
               se tiče enkratnih ukrepov tako povečevanje javnega dolga kot zmanjševanja ajde je
               lahko zadeva bolj elastična. Težko je res napovedali po čem boste prodali NKBM, če jo
               boste sploh prodali ali pa NLB in tako dalje. Čeprav so tudi tu okvirno lahko znane
               številke in tudi so neka pričakovanja države saj ne nazadnje se ve koliko pričakuje
               in tudi tukaj bi bilo lahko kaj več jasnega. Ampak okej to še zastopim, ne zastopim
               pa, da nimate oziroma, da ne znate povedati ali pa mi jih prosim v nadaljevanju
               povejte 5 do 10 konkretnih ukrepov s konkretnimi finančnimi učinki na odhodkovni
               strani proračuna. Da bomo znižali tekočo porabo te države in to se pravi takih, ki
               jih je možno tudi sprejeti in uveljaviti v roku 1 leta saj ne govorim v roku 1
               meseca, 1 leta, da bo dajalo učinke. To je ena stvar.</p>
               <p>Druga stvar je, da pravzaprav prav nič niste povedali kaj je z novelo Zakona o javnih
               financah o kateri je bilo govora tudi s strani računskega sodišče in ste bili
               opozorjeni na to. Potem glejte spoštovani predstavnik Banke Slovenije jaz menim, da
               lahko mednarodna finančna bančna in siceršnja politična javnost samo z naklonjenostjo
               spremlja to, da slovenska Vlada začrta konkreten program ukrepov za reševanje teh
               vprašanj. In bolj kot so te odgovori splošni slabše je za državo in bolj, ko so
               konkretni bolje je za državo. In spoštovani državni sekretar verjamete mi, če imate
               kdaj podporo v opoziciji zato, da se javne finance konsolidirajo jo imate zdaj. Tudi,
               če bodo in vemo, da bodo prišli nepopularni ukrepi. In, ko ste prej začeli govoriti o
               tem in posploševati, da sodi to naraščanje javnega dolga v vse mandate in, da se je
               pravzaprav tu odgovornost od leta 2008 porazdeljena naj vas še enkrat spomnim na
               ukrepe, ki jih je sprejela v roku 1 leta Janševa Vlada v tej smeri. To je Zakon o
               uravnoteženju javnih financ, ki ga še vedno vlečete v svojih reformnih programih kot
               nekaj kar daje rezultate in tako naprej. Ampak vsi vemo, da to ni dovolj in smo to že
               takrat povedali, da to ni dovolj to je bil pač prvi rukar ukrep, ki je bil spomladi
               leta 2012 sprejet in je bila prva faza tega poglavja. Prvi list knjige, ki mora imeti
               najmanj enih 100 listov in jaz sem pravzaprav razočaran, da ni naslednjih listov
               nikjer in eden izmed temeljnih je ta reforma javnega sektorja saj jaz mislim, da ne
               govorimo tudi o podsistemu zdravstva, ki je  prav tako pomemben, ker tam se pa bi dalo še skozi
               sisteme javnega naročanja nekaj nemogoče prakse teh posrednikov doseči tudi brez
               samega posega. Jaz sem zadnjič zastavil poslansko vprašanje glede zaposlovanja ne
               zdravstvenega kadra v zdravstvu in sem prišel do presenetljivih številk, da je nekaj
               1.000 ljudi v slovenskem zdravstvu ne zdravstvenih delavcev. To in drugače dela in je
               veliko vprašanje ali je to optimalno. Drugo je vprašanje normativo in standardov
               predšolske vzgoje. Veste koliko predšolska vzgoja recimo stane v tej državi in je
               vprašanje ali je optimalno organizirano oziroma ali je organizirana do te mere, da jo
               lahko mi financiramo. Saj lahko je super najboljše, da ima vsak otrok enega
               vzgojitelja ali pa vsak bi rekel učitelj 1 učenca. To je po moje fino samo ne vem ali
               si to lahko privoščimo, ali to lahko naše gospodarstvo. In jaz se pravzaprav
               spoštovani z vami strinjam, da je alfa in omega vsega dvig gospodarstva in se
               sprašujem ali z ukrepi, ki jih Vlada sprejema to delamo ali to zaviramo. In kateri so
               dodatni ukrepi, da bomo rešili vitalne probleme slovenskega gospodarstva. Jaz
               smatram, da je eden ključnih problemov prezadolženost slovenskega gospodarstva, ki z
               delno saniranimi bankami dela eno eksplozivno zmes, ki bo lahko čez leto ali dve
               potrebovala novo sanacijo. In se sprašujem ali se tega zavedamo in ali smo res banke
               sanirali ali smo res te puščene slabe terjatve v banki pravzaprav pustili zavestno
               ali bomo potrebovali še eno sanacijo bank in dodaten skok, enkratni sunek v smislu
               sanacije, sanacije bank. Tako, da ne misliti državni sekretar, da nismo prebrali
               programa stabilnosti in reformnega programa ampak tega kar pričakujem notri našli
               nismo. Notri smo našli neke zapise, ki nam ne dajejo upanja, da bo čez 1 leto kaj
               bolje na konsolidaciji javnih financ kot danes. In zanimiva je tudi vaša trditev zdaj
               jo bomo se spomnili čez 1 leto ali pa že prej, da stojite na izvrševanju proračuna
               kot je zastavljeno, da bo takšen in nikakršen drugačen. In primanjkljaj takšen kot
               ste ga zapisali na začetku leta in me zanima, ko bo nekdo pogledal v vse omare in, da
               bodo vsi okostnjaki ven padli kaj bo tamle, kaj bo tamle našel. Dobro jaz bi zdaj
               odprl prvi krog pa boste imel potem možnost odgovoriti. Ja poslanec Šircelj potem pa
               Horvat, Ribič in tako dalje.</p>
            </sp>
            <sp who="SDT6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, predsednik. Spoštovani predstavniki Vlade, Banke Slovenije, kolegi in
               kolegice.</p>
               <p>Jaz bom začel pri enem stavku, ki ga je izrekel predstavnik Banke Slovenije. Da nas
               finančni trgi gledajo, opazujejo in, da je zelo važno kaj bomo mi zdaj tukaj
               povedali. Zdaj glejte, če bom jaz povedal kaj takega kar ne bo v redu za finančne
               trge me prekiniti in zaprite sejo za javnost. In zdaj, če smo mi toliko odvisni od
               teh finančnih trgov kolikor kaže, da smo potem verjetno položaj ni najboljši in
               položaj ni dober. Če bo neka napačna beseda zdaj pa morda bo veste, ko bom kaj
               vprašal pomenila to, da bodo obresti šle v nebo potem ne vem koliko smo trdni. Tako,
               da zdaj tukaj seveda to veliko pomeni kar je povedal predstavnik Banke Slovenije.
               Prav je, da je povedal in to kaže tudi naš položaj. Zdaj seveda v teh predstavitvah,
               ki so bile tukaj podane je seveda uporabljen predvsem pasje. Skratka brez osebe, ki
               je nekaj naredila se zadolžujemo. Ne kdo se zadolžuje točno se ve kdo se zadolžuje,
               Vlada se zadolžuje osebe, vladni uradniki se zadolžujejo, minister se zadolžuje,
               podpisujejo se pogodbe in tukaj gre za popolnoma jasno, da gre za osebe z imeni in
               priimki. Tako, da, da ne bi bilo to bilo neka virtualna zadolževanja kako se to zgodi
               in pač Alenka Bratušek in njena Vlada se je zadolžila v zadnjem letu kot sama prava
               za 11,9 milijarde. Zdaj tukaj je seveda vprašanje zakaj, za bančni sistem in kaj
               imajo ljudje od tega bančnega sistema. In kaj ima gospodarstvo od tega bančnega sistema in ali
               je to dejansko najboljša rešitev, da seveda v Sloveniji se zadolžujemo zato, da
               rešujemo vse banke vključno s privatnimi bankami, z zasebnimi bankami čeprav oni
               potem seveda malo še izplačujejo kakšne dividende posameznikom in tako naprej. In to
               je zdaj strateško vprašanje za banke. Druga famozna besedna zveza je enkratno
               zadolževanje, enkratna narava, enkratnosti dolg enkratne narave. Veste ljudje, ki
               bodo z davki plačevali obresti ne bodo plačevali enkratnih obrestnih ampak bodo
               plačevali stalne obresti. Stalno bodo morali plačevati in enkratni dolg in enkratni
               primanjkljaj in tako naprej. Glejte gospe in gospodje to je pač primanjkljaj, to pač
               pomeni, da smo toliko vrgli v banke toliko denarja, smo se zadolžili imamo pa še
               vedno krizo. Smo sicer mogoče malo ven iz krize ni več tako huda kot je bila ampak ta
               enkratnost bo pomenila, da bodo pač otroci, vnuki plačevali obresti. In seveda tukaj
               gre za, ne samo za finančno vprašanje ampak gre v bistvu za moralni hazard. Gre
               dejansko za moralno, finančni hazard, ki se ga gredo, če želite in Slovenija in tudi
               druge države in tako naprej zato, da rešujemo banke. Še enkrat kaj bodo ljudje od
               tega imeli, kajti oni bodo to dejansko plačevali. In tukaj je seveda bistvo tega, da
               seveda mi lahko govorimo ja saj evropske države so se še bolj zadolžile in tako
               naprej. Ampak tiste evropske države so dejansko že ven iz krize, Irska je ven iz
               krize, Portugalska je na dobri poti bodo sprejeli in tako naprej in tako naprej.
               Skratka tam je že gospodarska rast pa še vedno tudi za njih obstaja tukaj moralno
               finančni hazard, ki se ga pač nekateri ljudje v tej državi in tudi po Evropi lahko
               gredo na račun drugih. Tukaj je dejansko to vprašanje, če želite ali ima nekdo
               pravico zadolžiti drugega in tukaj država zadolžuje pač ljudi. Tako, da tukaj je
               treba seveda tudi malo s tega zornega kota in jaz bi seveda zaradi tega pričakoval,
               da bi se natančno povedalo z natančnimi številkami koliko je tega in pri komu smo se
               zadolžili. Jaz želim in pa zelo natančne podatke kdo je tisti, ki nam posoja in komu
               bomo vračali. Na primer to je tudi značilno seveda ne povedati in nismo povedali pri
               komu smo se zadolžili za 1,5 milijarde. Nismo povedali Vlada ni hotela povedati,
               predstavniki Ministrstva za finance, ljudje niso hoteli povedati dokler ni bilo
               ministrstvo prisiljeno, da to pove. Na eni strani seveda finančni trgi, kdo pa so
               finančni trgi, to so velike mednarodne korporacije. Tako, da to so spet ljudje, to ni
               virtualno nekaj to so ljudje, ki vodijo mednarodne finančne trge in enostavno recite
               glejte pazite kaj boste govorili drugače bodo šle obresti gor. Tako to približno je
               čim bolj bodite tiho pa lepo govorite o nas. In seveda katere so mednarodne finančne
               organizacije, ker to je malo tako ali veste tukaj je pa zdaj nek big brother gleda na
               nas in kaj bomo mi zdaj tukaj povedali. Zdaj čakam kdaj se bo zaprla, poziv, da se
               zapre seja za javnost. Tako, da to je malo ali veste za poslanca nekoliko
               zaskrbljujoče, če se pač v to gre. In zdaj seveda katere so te mednarodne finančne
               organizacije pri kateri smo se zadolžili. Zadnjič je bila omenjena pri kateri smo se
               zadolžili po 3 mesecih in za koliko smo se pri posameznih zadolžili, kakšne so
               obrestne mere in kakšna je povprečna obrestna mera, to me zanima. Podatke verjetno
               imate in ni nobenih težav, da seveda vemo komu bomo vračali in seveda katere so
               mednarodne finančne organizacije, ki nam dejansko vodijo to zadolževanje. Zdaj
               omenjene tisto kar je bilo v časopisu upam, da ne bo prehudo zatreslo zdaj mednarodne finančne trge je
               bil na primer J. P. Morgan. Koliko se mi zadolžujemo preko J. P. Morgana in koliko
               preko drugih. In seveda koliko nam oni diktirajo to zadolževanje. Ampak želim res
               podatke. Lahko se zapre seja za javnost. Naslednje vprašanje, ki je, je zakaj pa
               prosim ne s trojko, zakaj se ne zadolžimo v okviru evropskega reševalnega sklada in
               zakaj se tam ne zadolžujemo in ali je res, da bi bila obrestna mera tam lahko za 2 do
               3% ali pa 1 do 2% točke nižja kot bi se, kot je sedanja obrestna mera oziroma kot bi,
               je bila obrestna mera pred 1 letom recimo. Zakaj se zadolžujemo toliko na takšen
               način in koliko provizije plačamo pri tem in komu. Jaz bi rad pač tukaj podatke, ker
               navsezadnje na eni strani sem lahko tresejo finančni trgi na drugi strani pa
               davkoplačevalci morajo vedeti, ker bodo oni to plačevali. Te ljudje bodo to plačevali
               to ti je popolnoma jasno. Zdaj kaj se bo dejansko dogajalo me seveda zanima zdaj, da
               bo prek družbe za upravljanje terjatev bank in tako naprej je bilo omenjeno kaj se bo
               tukaj dogajalo. Bila je omenjena tudi revizija, ki opravlja računsko sodišče. Tisto
               kar je presenetljivo je nerevidirano poslovno poročilo DUTB-ja zaradi tega, ker so
               bile napačno ocene narejene ocene in zaradi tega, ker Ministrstvo za finance in Banka
               Slovenije ni posredovalo zadosti hitro podatkov. Zanima me zakaj je pravzaprav prišlo
               do tega in ampak zelo natančno zakaj je bilo za 100 milijonov ali 91 milijonov
               napačna ocena teh prenosov in ima seveda zaradi tega zdaj DUTB zgubo že v prvem letu
               ne glede na dokapitalizacijo. In seveda v tej povezavi kaj se je pravzaprav dogajalo
               oziroma navsezadnje dobro računsko sodišče bo dajalo ta odnos upam tudi Banke
               Slovenije in Ministrstva za finance do DUTB-ja skozi celotno obdobje in zakaj ni
               prišlo do prenosa teh podatkov, ki so bili na Banki Slovenije in na DUTB-ju. In tukaj
               je seveda potem vprašanje kako bo DUTB v tem okviru dejansko potem posloval, če v
               svojem poslovnem poročilu že piše o tem česa dejansko nima in zakaj je do tega
               dejansko prišlo. Zdaj glede primanjkljajev o čemer se tudi pogovarjamo. Glejte mene
               zanima na zadnji možni dan letošnji koliko so prihodki, koliko so odhodki pa koliko
               je neplačanih računov. Ali je res, da so odhodki presegli že več kot 500 milijonov
               načrtovanih.</p>
               <p>Ampak glejte na zadnji možen dan ne vem ali je to 27. 5. ali je to 15. 5. ali je to
               1. 5. prihodki, odhodki pa neplačani računi države. Kakšno je dejansko stanje v
               javnih financah. Zaradi tega, ker tukaj je zelo veliko leporečja pa kako bo v tem
               programu zapisano pa tako naprej ampak mene zanimajo res dejanski podatki kaj se
               tukaj dela. Zdaj glede bank me zanima kakšno je strategija upravljanja teh bank.
               Ljudje so zmetali v banke kar precej milijard ali pa bom tako rekel, Vlada je v imenu
               ljudi dokapitalizirala banke. In koliko se je spremenilo upravljanje in vodenje teh
               bank glede tega in zakaj ni Banka Slovenije podprla začetni predlog, ki je bil, da bi
               DUTB dokapitalizirala banke in seveda jih s tem tudi upravljala in vodila. Zakaj je
               situacija, to lahko naredi v okviru obstoječega zakona v družbi za upravljanje
               terjatev bank. Zakaj vodi tako politiko in strategijo upravljanja bank, državnih bank
               kot jo vodi. Zdaj nekje je bilo rečeno, da bo Abanka pa tako naprej dokapitalizirana
               preko DUTB-ja.  Zanima
               me, zakaj obstaja enostavno enaka struktura dokapitalizacij in se tukaj ne koristi
               DUTB, če vemo, da če država dokapitalizira, je kdo potem lastnik, država, ker se
               vedno potem naredi kot nekaj malo imaginarnega, malo se odgovornost malo porazdeli in
               potem seveda ni tega, ampak zakaj ne koristi za to DUTB, kjer bi verjetno nekoliko
               drugače upravljali in vodili banke. Ali so tukaj zadaj kateri interesi in kakšni
               interesi so? Vprašanj je ogromno, vprašanj je ogromno, mi sicer gremo na boljše
               strukture, pač ostajajo približno enake, tisti, ki so podeljevali slabih kreditov in
               tisti, ki so jih prejemali in seveda tukaj je veliko moralnega hazarda v zvezi s tem
               in me zanima, zakaj se to ni nič spremenilo.</p>
               <p>Omenjen je bil tudi Zakon o fiskalnem pravilu in glede Zakona o fiskalnem pravilu bi
               vprašal državnega sekretarja, kdo blokira ta zakon. Zakon o fiskalnem pravilu je bil
               narejen in je bil pripravljen in celo opozicijske stranke niso imele takšnih
               predlogov, vsaj Slovenska demokratska stranka ni imela takšnih predlogov, da dejansko
               ne bi mogel iti zakon naprej. In zakon, je bilo tako rečeno, se bo sprejel in tako
               naprej, glejte, na vladi je ta zakon, da ne bi slučajno ljudje, tisti, ki nas morda
               zdaj poslušajo, mislili, da je v državnem zboru ali pa parlamentu, pač, Ministrstvo
               za finance ga ni spravilo naprej in zanima me, povejte imena in priimke, kdo ga
               blokira. Slovenska demokratska stranka ga ne blokira, Slovenska demokratska stranka
               ima eno glavno pripombo, o kateri se lahko pogovarjamo, to je glede vloge fiskalnega
               sveta in to je to. Kdo ga blokira in na katerih točkah oziroma kdo ne želi, da bi
               imeli v Sloveniji zdrave javne finance. Katere stranke, imena in priimki, ve se tudi,
               kdo so bili člani te skupine, ki je pripravljala ta zakon, tudi jaz sem bil. Tako, da
               bi seveda zelo konkretno želel te odgovore.</p>
               <p>Zdaj, pri prodaji NKBM, ali je narejena analiza, koliko denarja je dano v NKBM,
               dokapitalizacij, in kakšna je možna cena. Mislim, da smo dali predlansko leto 800
               milijonov, če se ne motim, 870 milijonov v NKBM, verjetno smo že prej kakšnih pet let
               tudi dali notri tudi, če gledamo nazaj in kakšna cena se dejansko predvideva, ali pa
               navsezadnje, kakšna je cena na podlagi bilance, vsaj eno imamo, recimo, če ni
               narejena seveda na podlagi prihodnih donosov in tako naprej. Tako, da vemo, ali bomo
               zdaj kaj dobili, ali ne.</p>
               <p>Zdaj, tudi glede, ampak jaz to sprašujem zato, da bomo imeli dejansko stanje, da bomo
               imeli stvarno stanje, kje smo, brez leporečja, brez olepševanj, brez uporabe pasiva,
               da se bo nekaj zgodilo in tako naprej.</p>
               <p>Tako, da ne vem, za začetek bi prosil, predsednik, če nam lahko predstavniki vlade to
               odgovorijo.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Ja, hvala lepa.</p>
               <p>Najprej bomo opravili en krog diskusije, zdaj je na vrsti, potem bomo pa dali besedo
               državnemu sekretarju, poslanec Jožef Horvat, prosim.</p>
            </sp>
            <sp who="SDT6:HorvatJožef">

               <speaker>JOŽEF HORVAT (PS NSi):</speaker>

               <p>: Hvala lepa, gospod predsednik. Spoštovana kolegica, spoštovani kolegi, spoštovani
               predstavniki vlade, Banke Slovenije, ostali prisotni, lepo vas pozdravljam.</p>
               <p>Ocenjujem, da je ta vsebina na današnji seji Komisije za nadzor javnih financ izjemno
               pomembna, mislim, da bi jo morali spraviti tudi na dnevni red državnega zbora in ne
               želim biti prevelik pesimist ali zadeve dramatizirati, želim biti realist, bojim se
               namreč, da obstajajo črni scenariji za javne finance do nastopa nove vlade, ker
               Alenka Bratušek, ne vem sploh, kje je, nima več zadev, vajeti nima več v rokah,
               pravzaprav sploh ne vem, kaj dela. Mi je pa, moram na začetku povedati,  nekoliko žal, da mora vse
               to poslušati samo in samo državni sekretar, gospod Mavko, ki ga osebno in seveda po
               strokovni plati cenim, opažam pa zdaj, ko nekako izzveneva ta vlada in ta koalicija,
               da je zanjo med drugim značilno tudi to, da so ministri, kar poglejmo statistiko, da
               so ministri izjemno ignorirali državni zbor. Vem na pamet statistiko za odbor, ki mu
               predsedujem, to je Odbor za zadeve Evropske unije, ministra, ki je nekako pristojen
               za Odbor za zadeve Evropske unije, to je gospod Karl Erjavec, od lanskega marca, ko
               je vlada nastopila, niti enkrat ni bilo na sejo. Ampak, bo dovolj o tem.</p>
               <p>Zdaj, bilo je na začetku, ko je zlahka nastopila Alenka Bratušek, s svojo koalicijo
               in svojo ministrsko ekipo, so bile dane neke zaveze, obljube, ki so se dobro slišale.
               Seveda bom govoril zdaj samo o zavezah in načrtih na področju javnih financ, o
               katerih tokrat govorimo. Bilo je povedano, da bodo ukrepi zbrani tako, da bodo
               učinkovali z eno tretjino na prihodkovni strani, z dvema tretjinama na odhodkovni
               ravni. Se pravi, če zdaj na prihodkovni strani to pomeni, da bodo dvignili prihodke,
               če pa na odhodkovni se razume pa, vsaj jaz sem tako razumel, upam, da je tako vlada
               tudi oziroma Alenka Bratušek sporočala javnosti, dve tretjini na odhodkovni strani pa
               seveda, da se bodo odhodki znižali. Ker potem, če to seštejete, ena tretjina minus,
               minus dve tretjini, dobite eno celoto, kar, če z eno celoto merim učinke ukrepov na
               področju javnih financ. Od tega ni bilo nič. Nič. Ko sem predsednico vlade spraševal,
               ko se je nekako hvalila in lastni svoji vladi, Vladi Alenke Bratušek pripisovala dvig
               gospodarske aktivnosti v zadnjem kvartalu 2013, kateri ukrepi so bili tisti, torej
               ukrepi njene vlade, ki so pripomogli k dvigu gospodarske rasti, ni znala odgovoriti.
               Seveda, ali je pa znala, pa tudi vsi mi vemo, kateri ukrepi. Nobeden, ker nobenega ni
               bilo za dvig gospodarstva s strani Vlade Alenke Bratušek, nobenega ni bilo. Tako, da
               se bojim, bojim se, da bo po Vladi Alenke Bratušek dejansko nastalo eno veliko
               pogorišče in na drugi strani vidimo tudi, če že govorim odnos vlada-državni zbor, da
               predsednica vlade v odhajanju, Alenka Bratušek, v zadnjih dneh žuga državnemu zboru,
               češ, državni zbor je sprejel zakon o, oziroma Novelo zakona o izvrševanju proračuna
               Republike Slovenije in tam nekatere postavke oklestil in zdaj Alenka Bratušek,
               predsednica vlade žuga temu državnemu zboru. Narobe svet! Ta gospa ne pozna ustavne
               ureditve in očitno ne pozna, kdo postavlja vlado, da vlado postavlja državni
               zbor.</p>
               <p>Zdaj, morda, zdaj ne želim biti preveč oseben, ampak mislim, da je Alenka Bratušek
               nekako zbrala kot povod za njen sestop nek kongres politične stranke, v bistvu pa je
               ozadje bolj tehtno, ker je sama videla, da se kolesje ustavlja in da ni več tudi
               pravega razvojnega potenciala v sami koaliciji, da bi sprejeli neke ukrepe, ki bi
               prijeli in pozitivno učinkovali na področju javnih financ.</p>
               <p>Zdaj, seveda, kolega Šircelj je prosil državnega sekretarja podatke, jaz seveda berem
               spletne portale, konkretno MMC, in ugotavljam, to bodo seveda uradni podatki,
               pričakujem, seveda, da jih  dobimo. Zdaj, mediji seveda poročajo, da je proračunska luknja, da se
               veča iz meseca v mesec, poročajo, da je primanjkljaja po prvih 4 mesecih 722
               milijonov evrov, kar je tri četrtine dovoljenega v proračunskih dokumentih. To mene
               močno skrbi, upam, da ni res, da bo vlada oziroma Ministrstvo za finance z uradnimi
               podatki to ovrglo. Tako, da bi tudi moral svojo večkrat ponovljeno trditev, da je
               hitrost zadolževanja Vlade Alenke Bratušek, to je ta hitrost 1 milijon evrov na uro,
               moram zdaj to korigirati in temu nekaj prišteti, nisem natančno še izračunal, bo več
               kot 1 milijon evrov na uro.</p>
               <p>Omenjali ste pravzaprav že vsi uvodničarji in razpravljavci tudi fiskalni zakon. Nova
               Slovenija – Krščanski demokrati ga ne blokiramo, imamo veliko stroke na tem področju,
               veliko smo se znotraj stranke o teh zadevah posvetovali, imeli tudi predstavnika v
               ekipi, ki je sooblikovala ta zakon, ne vem, zakaj tega zakona še ni. mislim, da nihče
               ne bo očital državnemu zboru, da je tik pred razpustom, državni zbor nima statusa, da
               opravlja tekoče posle, državni zbor ima vedno, vedno, polne in vse pristojnosti.
               Sedaj v tej sestavi, ko bo konstituiran novi, v tistem trenutku pa seveda novi, od
               tistega trenutka naprej.</p>
               <p>Zdaj, seveda me številke skrbijo, ker tu se pogovarjamo o številkah in evrih,
               odstotkih in tako naprej, moram pa reči, da me izjemno, izjemno skrbi tudi neka druga
               zadeva, to so pa razne izjave pomembnih politikov, ali pa mnenjskih voditeljev, če
               hočete in te imajo izjemne negativne sociološke učinke na ljudi, na davkoplačevalce.
               Prav pozoren sem bil na kampanjo pred evropskimi volitvami, ko so nekateri znani
               ljudje, kandidati, seveda, hvala bogu, da je pri volivcih obveljala zdrava pamet, da
               so jim dali premalo glasov, čeprav si enega samcatega niso zaslužili, in govorijo, da
               je varčevanju treba narediti konec, da Evropa itak drugega ne zna, kot da samo
               zateguje pas, da varčuje in tako naprej in tako naprej. V parlamentu smo celo slišali
               s strani ene koalicijskih strank, da zdaj pač imamo Evropo in imamo Angelo Merkel, ki
               stiska Evropo in Slovenijo in celi svet in tako naprej. Jaz pa vendarle mislim, da je
               Benjamin Franklin imel prav, da je za bogastvo ali pa če hočete za blaginjo ljudi,
               potrebno realizirati samo dve besedi, varčnost in podjetnost. Varčnost in
               podjetnost.</p>
               <p>In jaz seveda nisem, da se razumemo, nek evro-fanatični vernik, EU fanatični vernik,
               sem EU realist in mislim, da je Evropska unija zaenkrat še edina priložnost za
               Slovenijo. In tukaj se s predsednikom strinjam, ki pravi, da, ker sem tudi včeraj že
               na plenarni seji povedal, da je bilo opazno, da je bila s strani funkcionarjev
               evropske zveze pred evropskimi volitvami do Slovenije relativno mehka retorika. Se je
               pa nekako zaznalo, da so komisarji, odgovorni za finančni segment, oziroma komisar,
               odgovoren za finančni segment, bančništvo in tako naprej, tudi predsednik komisije,
               kakšno izjavo, da so dejali s stisnjenimi zobmi.</p>
               <p>Zdaj, kar se tiče tujih investicij, bi jaz tukaj, razprava na Odboru za gospodarstvo
               še teče, sam mislim, da bi morali tu z enimi odločnimi ukrepi na široko odpreti vrata
               in okna za tuje investitorje, to seveda ne pomeni, da mi v Novi Sloveniji domačih ne
               spoštujemo, pa še kako jih  spoštujemo, ne vemo pa, kako in kje najti 6 milijard evrov, to je
               številka, o kateri govori gospodarstvo, to je številka, ki jo gospodarstvo ta
               trenutek potrebuje za nek malo bolj aktivnejši zagon.</p>
               <p>In glede tujih investicij in privabljanja tujih investitorjev se mi je pravzaprav
               zdela dobra ideja guvernerja Banke Slovenije, gospoda Jazbeca, ki je povedal, da,
               vendar zgleda, da na vladi ni dovolj ljudi prepričal, da bi naj upravljanje
               Slovenskega državnega holdinga nekako zaupali oziroma <q>»out source-ali«</q> tujim, ampak
               seveda znanim, zelo znanim strokovnjakom, ki bi naj preko svojega zaupanja, ki ga v
               finančnem svetu uživajo, privabili tudi tuje investitorje k nam. Ne vem, kako daleč
               je s to zadevo, Vlada Alenke Bratušek in ona sama najbrž nima prav interesa, da bi
               Slovenski državni holding oziroma bolj točno Zakon o Slovenskem državnem holdingu
               sploh zaživel.</p>
               <p>Na področju Nacionalnega reformnega programa, ja, obetavno je bilo videti, da ima
               vlada cilj zmanjšati maso plač v javnem sektorju, vendar trdim, da za takšno
               zmanjšanje mase pravzaprav skoraj da ne rabite pogajanj, rabite samo politiko
               zaposlovanja, tako, da rečete, da se naravni odlivi ne bodo nadomeščali, jaz
               verjamem, da v nekaterih primerih je potrebno in nujno nadomestiti, vseh pa gotovo
               ne. In se tudi strinjam, to smo bili zelo kritični, ko smo obravnavali ta dokument,
               da je Nacionalni reformni program izjemno, izjemno medel in da praktično v njem ne
               najdete nobene reforme, prav nobene.</p>
               <p>Jaz si samo želim nekaj, kar bomo pa tudi na Odboru za zadeve Evropske unije govorili
               v petek. Kljub temu, da se primanjkljaj veča, iz meseca v mesec, da bo pa država
               kljub vsemu zagotovila lastni delež za kohezijske projekte, ki so v teku z namenom,
               oziroma, ki bi že morali štartati, z namenom, da dejansko ta edina sredstva, ki jih
               imamo v evropskih skladih, posebej mislim tukaj na kohezijski sklad, na kohezijska
               sredstva, da ta edina nepovratna sredstva in edina razvojna sredstva, da jih vendarle
               pokoristimo, počrpamo do zadnjega centa. Jaz upam, da bo vsaj toliko moči in toliko
               zdrave pameti in toliko volje, da se bodo dejansko ti projekti lahko odprli, ker če
               bomo pa sami lastne slovenske projekte <q>»bremzali«</q>, potem pa res ne vem, kje
               živimo.</p>
               <p>Hvala lepa.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Ja, hvala tudi vam. Če se izklopite, prosim,</p>
               <p>Naslednji ima besedo podpredsednik Ribič, potem gospa Hočevar in potem še Marko
               Pogačnik.</p>
            </sp>
            <sp who="SDT6:RibičJanez">

               <speaker>JANEZ RIBIČ (PS SLS):</speaker>

               <p> Hvala za besedo, spoštovani prisotni, lepo pozdravljeni.</p>
               <p>Tako pomembna tema, kot se danes odvija tukaj na odboru oziroma na Komisiji za nadzor
               javnih financ, se pravi stabilizacija javnih financ in pa odprava presežnega javnega
               dolga, se mi zdi, da bi morali biti najmanj prisotni predsednica vlade v odstopu in
               pa seveda tudi finančni minister in še kdo. Namreč, zakaj? Mislim, da je to naša
               največja bolečina, naša največja skrb v tem trenutku. Danes je tukaj bilo povedanega
               že veliko, tudi nekaj odgovorov, tudi veliko vprašanj, ki se nam seveda venomer
               ponavljajo.</p>
               <p>Sam bi vprašal, recimo, bilo je povedano, da povečanje in zmanjšanje dolga, da bo
               enkratne narave. Nekako se mi zdi to zelo lahko povedano, da bo enkratne narave. Se
               pravi, greš po svetu, dobiš kredit, zadolžiš državo, je to enkratne narave, in potem
               boš šel zopet, boš pa to nekako vrnil, je to zopet enkratne narave. To se mi zdi
               nekako,  ne vem, glede
               na to, koliko je država zadolžena, nekako prelahko povedano in bi rad slišal še
               kakšen odgovor več na to temo.</p>
               <p>Izdatki za obresti, je bilo prej povedano, da so bili, da so sedaj obresti nižje, kot
               so bile pred krizo, to je pohvalno, mogoče bi tudi še kakšen odgovor več na to
               vprašanje.</p>
               <p>Bilo je rečeno rast gospodarstva, ja seveda, dokapitalizirali smo banke in smo
               pričakovali sedaj, da bodo te banke sledile podjetjem, ampak podjetja danes, ko se
               borijo za kakšne kredite, tudi manjše, saj vsi tisti, ki naj bi danes odobravali
               kreditov na bankah, se bojijo že svojih senc, seveda iz preteklosti, kar pa je nekako
               zamujeno in jaz vidim samo preko tega, če smo v te banke toliko sredstev vložili,
               zakaj ne bi sedaj sledili tudi podjetjem.</p>
               <p>Stanje v javnih financah je pričakovano, je bil odgovor predstavnika bank, to se mi
               nekako zdi premalo, kaj pa zdaj mi vemo o tem, stanje je bilo pričakovano in to je
               odgovor.</p>
               <p>Potem, nič ni bilo povedanega o reformah javnega sektorja, tu je toliko govora in tu
               na nek način vsi vidimo toliko rezerv in me zanima, na kakšen način ali pa kakšna je
               vizija, program, ali kako se boste lotili tega, tudi reform v zdravstvu, to zdravstvo
               je tako, kot da nobeden v državi si ga ne upa lotiti ali pa dregniti v to.</p>
               <p>Potem, zmanjševanje javnih odhodkov, tudi ni bilo nič prav povedanega na vseh teh
               področjih. Konkretni ukrepi za sanacijo javnih financ, me res zanima, kateri so, če
               nam jih mogoče lahko naštejete, namreč skrbi me, da je vsak državljan zadolžen za 15
               tisoč evrov, tudi moji 4 vnuki, tudi ta zadnja vnukica, stara 3 tedne, pa se človek
               vpraša, kaj mi delamo. Kje so zdaj vsi tisti eksperti, pa dragi svetovalci in tako
               naprej, ki so nas na nek način pahnili v to stanje.</p>
               <p>Zanima me tudi, kakšno je dejansko stanje javnih financ v tem trenutku, resnično,
               kakšno je dejansko stanje, ker se bojim, da se nekaj prikriva, da se nekaj skriva, da
               se nekaj nekako odlaga in pričakuje, da bo pač neka naslednja vlada to razreševala,
               ampak zanima me res, kakšno je dejansko stanje v tem trenutku.</p>
               <p>Če bi lahko dobil nekaj odgovorov na ta vprašanja. Hvala.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa.</p>
               <p>Gospa Hočevar, izvolite.</p>
            </sp>
            <sp who="SDT6:HočevarKatarina">

               <speaker>MAG. KATARINA HOČEVAR (PS DL):</speaker>

               <p> Hvala za besedo in tudi z moje strani lep pozdrav vsem prisotnim.</p>
               <p>Zdaj, glede predlaganega sklepa na današnjo temo bi rekla, da je najbrž pričakovati
               kakšen reformni naboj oziroma se pogovarjati ali pa zahtevati od vlade kakšne
               reformne ukrepe, je seveda račun brez krčmarja oziroma v tem trenutku to ni smiselno.
               Jaz današnjo sejo, čeprav kot nadomestna članica sodelujem, razumem kot pač odprtje
               ene debate, kaj čaka oziroma kateri so tisti nujni ukrepi, ki bodo morali biti na
               mizi, ko bo posle prevzela nova vlada oziroma tista ekipa, ki ji bodo slovenski
               državljani in državljanke zaupali prihodnost Slovenije za naslednja 4 leta.</p>
               <p>Zdaj, ko govorimo o tem javnem dolgu in njenem povišanju zaradi bančne luknje, je pač
               treba povedati, da bi to morala narediti katerakoli vlada. Jaz sem pač bila tudi
               koalicijska poslanka v vladi gospoda Janeza Janše in tudi takrat smo se pogovarjali,
               da bo leta 2013 oziroma 2014 težko, ker bo treba zagotoviti milijarde za sanacijo
               bančnega sistema. Poleti 2012 sem tudi sama sodelovala v tistih delovnih skupinah za
               fiskalno pravilo bančni sistem in pa Slovenski državni holding. Enkrat sem bila
               prisotna tudi za sanacijo bančnega sistema in tam so strokovnjaki lepo povedali, 4
               modele imamo za njihovo rešitev, po kateri poti gremo, bili smo predstavniki prav
                   vseh
               parlamentarnih skupin in odločili smo se za eno rešitev, za vzpostavitev tako
               imenovane Slabe banke in pač ta vlada je to zgodbo nadaljevala. Jaz mislim, da z
               gotovino pač ne bi mogli sanirati bančnega sistema, ampak tisto, kar je ključno, ta
               denar je bilo treba dati, je pa tisto, kar mene moti, tudi zdaj pri tej vladi, takoj
               bi morali banke prodati. Se strinjam, NKBM je postopek in to seveda v Državljanski
               listi pozdravljamo, ampak samo privatizacija, samo umik države iz bank je garancija,
               je recept, da ne bodo naši otroci oziroma vnuki, o katerih je govoril moj predhodnik,
               ne bodo spet enkrat imeli takšno rak rano na slovenskih javnih financah.</p>
               <p>Tudi zapis fiskalnega pravila v ustavo, dejansko v Državljanski listi ga podpiramo od
               vsega začetka, njen avtor je bil takratni naš minister, gospod Šušteršič, tudi danes
               smo vedno dali glas oziroma spodbujali to vlado, predsednico vlade, da je izvedbeni
               zakon nujen. Sama sem imela za predsednico vlade tudi poslansko vprašanje na to temo.
               In zdaj, jaz štejem kot velik uspeh že sam zapis v ustavo, ker ustava je le najvišji
               pravni akt, seveda tudi izvedbeni zakon bo treba spraviti skozi, ampak kar je pač
               tudi problem v političnem sistemu v Sloveniji je to, da je pač ustavno večino malo
               težje doseči in jaz to razumem kot tisto, kar je mogoče šla vlada malce bolj
               previdno, da ne bi mogoče dobila kakšno košarico na opozicijski strani.</p>
               <p>Dejstvo je, da horizontalni ukrepi so se izpeli in da potrebujemo strukturne. Kar je
               problem je to, da o njih govorimo že vse od leta 2000 in da so seveda nujni, da imamo
               nevzdržno pokojninsko in zdravstveno reformo in ne glede na to, v kateri vladi smo
               bili, sem sama zagovarjala ZUJF 1 in zagovarjam tudi ZUJF 2 oziroma če to komu ni
               povšeči, ga lahko imenujemo tudi naslednji drugi ali pa tretji varčevalni paket.</p>
               <p>Privatizacija, je pa treba priznati, da je bilo na tej temi pod Vlado Alenke
               Bratušek, vsaj na izvedbeni ravni, narejeno več kot v Janševi, to se je ne nazadnje
               strinjala tudi ožja ekipa takratnega finančnega ministra, vsaj začelo se je s tem
               paketom 15 in dejstvo je, da privatizacija je nujna ne zato, ker je dobra sama po
               sebi, ampak zato, ker jo v Državljanski listi vidimo tudi kot eno vabo za
               privabljanje svežega kapitala in ki bo, upam, pripomogel tudi k večjemu zagonu
               notranje potrošnje.</p>
               <p>In bom rekla tako, na pol v šali, tudi če Državljanska lista ne bo več v parlamentu,
               ampak ključno se mi pa zdi, da smo v tem mandatu tudi malce pripomogli k temu, da
               razblinimo ta mit, da je umik države iz gospodarstva nujen, iz bank in da je v bistvu
               privatizacija tista prava pot. Jaz, če se spomnim tudi svojih predvolilnih shodov, ko
               sem o tej temi začela govoriti, prej so vsi rekli, kako sem super, ko sem pa to
               omenila, je pa pomagalo samo to, da sem potico ponudila, pa kakšen kozarček cvička,
               so se pa vsi začeli razburjati. Danes temu ni več tako in to je v bistvu tisto
               ključno, da so ljudje počasi začeli spoznavati, kaj je državno lastništvo, kakšna
               greznica je bila kakšna gnojnica, tudi tale naš zakon o dostopu do informacij javnega
               značaja bo šele čas pokazal in razblinil, po mojem mnenju, bom rekla to rak rano
               slovenske družbe in pa naših institucij, tako, da katerakoli vlada bo to nadaljevala,
               katerakoli ekipa, je pač privatizacija nujna.</p>
               <p>Kar se tiče pa zagona gospodarstva, ki je se mora vzporedno z zdravljenjem oziroma
               stabilizacijo javnih financ nadaljevati, je pa to, čeprav bom zdaj izpadla
               neoliberalka, ampak če bi imela Državljanska lista pod okriljem gospodarsko
               ministrstvo oziroma večji vpliv, bi sigurno predlagali, da gre področje trga dela pod
               gospodarski resor. Ker kdo pa  daje ne nazadnje kruh delovna mesta kot gospodarstvo.
               Zdaj seveda bo takšno večino je najbrž bom rekla za takšno idejo bo tudi v novem
               klicu, sklicu po mojem mnenju iluzija pričakovati takšno večino v parlamentu, da bo
               takšno pobudo podprla ampak večja fleksibilizacija delovnih razmerjev, bolj korenita
               reforma trga dela kot smo jo bili sposobni speljati čeprav smo se trudili pod Vlado,
               pod prejšnjo Vlado in pa seveda vse na enem mestu potuje in za tuje investitorje. To
               je pa po mojem mnenju pač tisti zadnji vzporedni korak, ki bo pripomogel k vsemu
               temu, k ciljem oziroma, da realiziramo to kar je po mojem mnenju cilj današnje seje.
               Hvala.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Glejte jaz moram na nekatere netočnosti res tu odgovoriti, da ne bi izpadlo, da je to
               kar je, gospa Hočevar povedala res. Zdaj, gospa Hočevar je povedala, da je ta Vlada
               Alenke Bratušek naredila ogromno ali pa bistveno več na področju privatizacije, ker
               je začela s prodajo 15 podjetij s tega paketa. Edini dve podjetji, ki sta bili
               prodani to je Helios in Fotona sta se začeli prodajati pred več kot 3 leti. Kar
               pomeni, da je zgolj sklepno dejanje postopka prodaje padlo v obdobju Vlade Alenke
               Bratušek. Helios in Fotona sta se prodajali bistveno prej in je seveda postopek
               potekal tri leta ali dobra tri leta in se je zaključil seveda in še nekaj. Od Heliosa
               od prodaje Heliosa in Fotone državni proračun in cilj tega s čimer danes govorimo ni
               imela čisto nič kajti v Heliosu in Fotoni so bili posredni državni lastniki ne pa
               državni, država kot taka. To je ena stvar.</p>
               <p>Druga stvar je seznam 15 podjetjih, ki jih je sprejela Alenka Bratušek za
               privatizacijo in korak nazaj k tistemu kar je prejšnja Vlada sprejela. Se pravi
               strategijo in smernice upravljanja, ki bi bile podlaga za privatizacijske postopke
               velike večine gospodarskih subjektov. Se pravi ne sedanja Vlada Alenke Bratušek je v
               parlamentu zavrnila oba dokumenta, ki sta bila že v parlamentu namesto, da bi jih
               sprejela in prišla z nekim selektivnim in nihče ne ve zakaj je teh 15 podjetij gor s
               tem seznamom. In to je za mene korak nazaj nego korak naprej. To je ena stvar.
               Omenili ste nezadostno pokojninsko reformo. Glejte Vlada Alenke Bratušek je sprejela
               na eni izmed zadnjih sej oceno učinkov pokojninske reforme in je v tej oceni učinku
               pokojninske reforme povedala, da so učinki pričakovani, da je kar za 40% v letu 2013
               manj upokojitev kot je bilo v letu 2012, 40% se je ustavil pretok novih upokojencev
               in, da ne predlaga, ne predlaga kakršnihkoli posegov preden se ne izzvenijo predhodna
               obdobja pokojninske reforme. To je do leta 2018 in vi tu govorite, jaz ne vem kdo,
               kot član ali kot del bivše koalicije ali kot Državljanska lista proti temu kar je
               vaša stranka pravzaprav sprejemala in na Vladi in seveda tudi je atikuirala navzven.
               In govorite o nezadostni reformi trga dela. In vas sprašujem s katerim korakom, enim
               samim je Vlada Alenke Bratušek ali Državljanska lita prišla zato, da bi se odprla ta
               tema ponovno in, da bi se začelo kakršnokoli pogajanje, kakšen predlog je na mizi do
               socialnih partnerjev. Nobenega predloga ni zato, ker veste, da je to trd oreh in je
               fino tukaj govoriti in je fino tukaj na splošno govoriti in hkrati nič narediti, 0,0.
               Namreč, če povzamem Vlada Alenke Bratušek na področju pokojninske reforme in reforme
               dela ni nič drugega naredila kot formirala delovne skupine za spremljanje učinkov
               reforme in pred 14 dnevi podala eno poročilo pri čemer si še redko kdo zna
               predstavljati kaj sploh bi, bom predlagal v recimo novo pokojninsko reformo. In tudi
               to mogoče predstavnika Banke Slovenije, ki je prej govoril o pokojninski reformi vas
               sprašujem kaj bi vi postavili v ospredje. Ali to, da naredi Vlada maksimalen napor in
               vsi skupaj za dosego večjega števila plačevalcev v pokojninsko blagajno. To se pravi,
               da naredimo na prihodkovni strani pokojninske blagajne več z novimi delovnimi mesti
               in z gospodarsko aktivnostjo. Ali menite, da bi bilo možno pred letom 20 v Sloveniji
               uvesti tudi višjo, višje vstopne pogoje za penzijo. Na primer 42, 41, 42 let delovne dobe za
               polno pokojnino dvig starosti iz ne vem 65 na 66 ali 67 let. Kaj menite, da bi bilo
               prioriteta pri reševanju pokojninske blagajne. Želel je še, gospod Pogačnik potem pa
               dam vabljenim besedo.</p>
            </sp>
            <sp who="SDT6:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Ja spoštovani predsednik, hvala za dano besedo. Spoštovani predstavniki Ministrstva
               za finance, predstavnik Banke Slovenije.</p>
               <p>Zdaj jaz bom tole razpravo začel z pozivom predstavnika Banke Slovenije, da naj ne
               govorimo o finančnih problemih. Mislim, da je ta stvar zaskrbljujoča. Ste pozvali
               tako nas poslance, poslanke kot se mi zdi, da tudi medije. Zdaj glede na to, da bi
               rekel Banka Slovenije trdo zagovarja bančno skrivnost, bančno tajnost tudi tam, kjer
               smo davkoplačevalci sanirali zadevo. No jaz ne izključujem možnosti, da bo Banka
               Slovenije v naslednjem obdobju predlagala instrument selencija stampa. Verjetno bi
               bilo za vas najboljše, da ne bi nič govorili, da ne bi razpravljali o problemih. No
               jaz sem prepričan, da so mednarodne institucije imajo verjetno marsikateri podatek še
               pred predstavniki Ministrstva za finance in, da je to skrajno neresno od regulatorja
               bančnega sistema. Predstavnika Banke Slovenije, da tukaj pozivate poslance in
               poslanke, da naj ne razpravljamo o finančnih problemih, ker to ni dobro za Republiko
               Slovenijo, če se nam bodo znižale bonitetnosti. Verjetno bi bili najbolj zadovoljni,
               da bi vsi mediji pa vse pisalo kako se cedita med in mleko, kako imamo gospodarsko
               rast, kako imamo te zadeve. Mislim, da je to zelo neodgovorna izjava kot predstavnika
               Banke Slovenije, regulator, institucij. In mislim, da to ne pelje nikamor dobro in,
               da s tem samo na nek način poveste kakšno slabo stanje v Sloveniji je, da si niti ne
               upamo, da niti nebi spregovorili o teh težavah. Zdaj mislim, da se že moji kolegi
               predhodno povedali ključne zadeve, ključne probleme s katerimi se srečujemo in teh
               zadev jaz ne bi šel ponavljati. Mi imamo pa konkretna vprašanja za predstavnike
               Ministrstva za finance in pa verjetno potem tudi kasneje še za predstavnika Banke
               Slovenije. In sicer stanje javnih financ v Sloveniji je zaskrbljujoče, zaskrbljujoč
               je predvsem ta dolg in pa seveda obresti, ki jih plačujemo. Te obresti letno
               presegajo že 12 milijardo evrov. Pri tem, da ima slovenski proračun prihodkov
               približno 8 milijard in, da samo za obresti plačujemo takšen znesek mislim, da je to
               zaskrbljujoče in glede na dinamiko zadolževanja Vladi Alenke Bratušek, Ministrstvo za
               finance ocenjujemo, da se bo ta znesek v nadaljevanju še povečal. Saj mene konkretno
               <gap n="…"/><stage>/nerazumljivo/</stage><gap n="…"/> kakšne so obveznosti države Republike Slovenije. V letu 2014, v letu
               2015, v letu 2016 z vračilom dolgov. Da se pove dinamika kakšne so obveznosti in
               dinamika poplačila teh dolgov in pa seveda ali Ministrstvo za finance že razmišlja
               kdaj se bo država morala ponovno zadolžiti. Ali bo to še pred letošnjim poletjem ali
               to pred jesenjo in kakšen bo ta znesek. Predvsem pa v primeru, da je plan zadolžitve
               zakaj se bodo ta sredstva tudi seveda uporabila. S strani predstavnikov Ministrstva
               za finance in pa seveda tudi predstavnika Banke Slovenije smo lahko poslušali kakšen
               velik uspeh je Slovenija doživela, da se zadolžujemo po nižji obrestni meri kot se je
               Slovenija zadolževala predhodno in pa, da te obrestne mere na trgu sorazmerno v
               primerjavi z preteklostjo se tudi zmanjšujejo.  Zdaj me pa zanima, za predstavnika Banke Slovenije
               vprašanje, ali ste vi primerjali obrestno mero, po kateri se Slovenija zadolžuje na
               trgu in pa obrestno mero, ki jo ponuja ESM sklad, ki bi se Slovenija lahko
               zadolževala pri tem skladu, da tako govorite, kako ugodno obrestno mero Slovenija v
               tem trenutku ima. Isto vprašanje pa seveda za predstavnike Ministrstva za finance.
               Kakšna bi bila obrestna mera, če bi se Slovenija zadolžila pri skladu ESM za sanacijo
               bančnega sistema in kakšna bi seveda bila ta razlika.</p>
               <p>Zdaj, sanacija bančnega sistema na nek način, kot poslušamo s strani predstavnikov
               Ministrstva za finance in pa Banke Slovenije, je bila narejena. Jaz dvomim v to
               zadevo, edina zadeva, ki je bila narejena je bila to, da je država vplačala v banke
               potrebni kapital, naredilo se je potrebno dokapitalizacijo, to bo slovenske
               davkoplačevalce stalo približno 6 milijard evrov, nedvomno je pa to, da je Slovenija
               edina tranzicijska država, ki je že drugič sanirala bančni sistem na račun
               davkoplačevalcev. Kaj jaz tukaj pogrešam, jaz pogrešam predvsem, vsaj v javnosti
               nisem zasledil, da bi država kot lastnica in pa Ministrstvo za finance in pa seveda
               tudi regulator, pri tej zadevi povedal, kako pa zdaj naprej in tem bankam, ki smo jih
               sanirali na račun davkoplačevalcev, postavila tudi neke pogoje, neke cilje, kako naj
               bi poslovali v prihodnosti. Ali bomo davkoplačevalci dobili kdaj ta denar nazaj?
               Ampak ne mi povedati, da ga bomo dobili s prodajo deleža banke, ker to smo imeli že
               prej. Primerjava teh bank, ki so se sanirale v tujini, je bilo tako, da je država,
               recimo primer Continental Bank ponudila kar precej milijard, ampak ta banka jih je v
               relativno kratkem roku, pol leta, enem letu, vsa ta sredstva, skupaj z obrestmi, tudi
               vrnila. A lahko pričakujemo, da bi te banke iz naslova uspešnega poslovanja,
               izplačevanja dividend, poskušale ta sredstva sanirati? Ne mi prodat zgodbe, da boste
               vi zdaj prodali banko, pa da bomo kupnino dobili nazaj, ampak iz poslovanja. Ali
               danes slovenska podjetja, glede na to, da imamo zdaj po besedah predsednice vlade,
               Alenke Bratušek, bi rekel ene izmed najbolj zdravih bank v Evropi? Ponujamo za
               slovenska podjetja nižje obrestne mere kot konkurenčne banke v tujini? sanacija
               bančnega sistema pa je Slovenijo stala približno 6 milijard evrov, kaj se bo dogajalo
               z Gorenjsko banko? Koliko bo slovenske davkoplačevalce stal še sanacija Gorenjske
               banke, danes se pogovarjamo samo o sanaciji Celjske banke, Abanke, od Gorenjske banke
               nismo zasledili še nič. Kaj je naredila Banka Slovenije, da se napake iz preteklosti
               ne bodo odpravile? A je bil ponujen kakšen odstop, ali je bila narejena kakšna
               razrešitev, ni bila. Davkoplačevalci smo dali denar in zadeva gre naprej.</p>
               <p>Zanima me, kaj se bo naredilo na tem področju. In tudi regulator, ali je postavil
               kakšne nove mejnike, ali je postavil kakšno novo regulativo, ali bo zahteval od teh
               bank, ali je prišlo do kakšnih sprememb v sestavi nadzornih svetov? Ni prišlo, država
               ima pa vse možnosti. Glede na lastniško strukturo, država ima možnost sklicati v enem
               dnevu univerzalno skupščino. Te zadeve pogrešam, eno sanacijo smo naredili, ampak po
               tej uspešno izvedeni sanaciji v letu 1996 so bili vsaj postavljeni neki okvirji, neki
               cilji, kaj se naj bi v teh bankah dogodilo. Je bila organizacijska prestrukturiranja
               bank in pa privatizacija in nobeden izmed teh dveh ciljev takrat ni bil, danes pa še
               teh ciljev niste postavili, kaj se pričakuje od teh bank.</p>
               <p>Zdaj, Banka Slovenije govori, da slovensko gospodarstvo okreva, okreva na račun
               izvoza. Zdaj me zanima, ali je Banka Slovenija naredila primerjavo, kako se izvoz
                   povečuje recimo na
               Poljskem, na Slovaškem, na Češkem? Jaz predvidevam, da je rast izvoza bistveno višja
               kot v Sloveniji in da Slovenija okreva v tem delu zgolj na račun dobre in pa
               pozitivne gospodarske krize v evropskih državah, ne pa zaradi okolja, v katerem
               slovensko gospodarstvo posluje. Kajti, če bi izboljšala vlada, kar bi moral biti
               glavni cilj, poslovno okolje, potem predvidevam, da bi se tudi domača proizvodnja
               okrepila, ne pa samo izvoz. In tako vehementne razlage, da rast gospodarstva je edini
               dolgoročni ukrep, ki bo Slovenijo iz financ izpeljal, govorite o pozitivnih učinkih,
               potem je pa prejšnji teden prišla objava švicarskega mednarodnega instituta, kjer so
               objavili lestvico konkurenčnosti, svetovne, in Slovenija je na 55. mestu. Zanima me,
               če so, predstavnik Banke Slovenije je omenil, da je včeraj ali predvčerajšnjem
               zasedal svet banke, ali so to poročilo tudi obravnavali. Pri tem poročilu je
               zaskrbljujoča predvsem ena stvar, Slovenija je bila leta 2008, ko se je končeval
               mandat Vlade Janeza Janše, na 32. mestu. Potem sta pa prišla gospod Borut Pahor in
               gospa Alenka Bratušek in Slovenija je padla na 55. mesto. Če si podrobneje pogledate
               to poročilo, kje so ključne težave Slovenije, vladna učinkovitost in pa poslovna
               učinkovitost. Pri poslovni učinkovitosti smo na 59. mestu, od 60. In tukaj
               predstavniki Ministrstva za finance in pa Banke Slovenije razlagate, kako se cedita
               med in mleko. To pomeni, ukrepi, ki jih je sprejemala ta vlada niso zadovoljivi in
               mednarodne inštitucije poznajo, kljub temu, da v parlamentu ne govorimo, verjetno ta
               mednarodni inštitut, švicarski, ima podatke in če bi bila tako dobra, verjetno ne bi
               Slovenije uvrstil na 55. mesto in Slovenija od vseh držav je od leta 2008 doživela
               največji padec, iz 32. mesta smo pristali na 55. mestu, za poslovno učinkovitost smo
               pa na 59., to pomeni, da ni bilo ukrepov, ki bi tukaj zagotovili normalno rast
               naprej.</p>
               <p>Hvala.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa.</p>
               <p>Gospa Hočevar je želela repliko.</p>
            </sp>
            <sp who="SDT6:HočevarKatarina">

               <speaker>MAG. KATARINA HOČEVAR (PS DL):</speaker>

               <p> Ja, saj bom zelo kratka.</p>
               <p>Gospod Vizjak, jaz nisem želela, oziroma nisem kritizirala vaših reform, ampak sem v
               svoji razpravi poudarila, da so bile prvi korak, Slovenija pa po mojem mnenju
               potrebuje dva koraka, to se pravi, premalo korenite, se pa zavedam, glede na
               situacijo, glede na pogajanja, da je s korenitimi reformami težko, čeprav sem prej
               pozabila omeniti, pa je bilo že prej omenjeno, da imamo spremembo referendumske
               oziroma zakonodaje, spremenili smo člen ustave, kjer smo omejili, o katerih
               vprašanjih volivci lahko odločajo na referendumu in to upam, da bo vsaj ena dobra
               popotnica novi vladi, da se bo tega resno lotila.</p>
               <p>Kar se tiče pa privatizacije, sem pa prepričana, da bo gospod Mavko znal bolj
               povedati in pa odgovoriti na tisto, kar sem sama mislila.</p>
               <p>Hvala.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Ja, hvala lepa.</p>
               <p>Samo toliko, da ne bi gojili kakšnega upanja, da ni možno razpisati referenduma o
               delovnopravni zakonodaji. Tisti, ki to misli, seveda ne pozna ne ustave, ne ničesar.
               O Zakonu o delovnih razmerjih bo vedno možno imeti referendum in sindikati ga bodo
               vedno dobili, dokler so tako organizirani v Sloveniji, kot so. Toliko glede tega.</p>
               <p>Zdaj bi pa jaz predlagal, da damo besedo državnemu sekretarju.</p>
               <p>Replika, ali kako? Ja, prav.</p>
            </sp>
            <sp who="SDT6:PogačnikMarko">

               <speaker>MAG. MARKO POGAČNIK (PS SDS):</speaker>

               <p> Hvala, predsednik.</p>
               <p>Glede na to, da je tukaj predstavnik računskega sodišča, bi imel pa eno vprašanje še
               za njega.</p>
               <p>In sicer, kot smo že prej govorili od te privatizacije, zdaj jaz osebno vidim, da
               kupnine iz naslova privatizacije naj bi bilo prvenstveno namenjene zgolj poplačevanju
               starega dolga, ali pa za krepitev bilance. Zdaj, ta vlada in pa koalicija je pa
               sprejela v ZIPru, to
               je dokument, ki je bil pri rebalansu proračuna 2014-2015, določene podstavke noter,
               kjer se naj bi kupnine od privatizacije podjetij uporabljale tudi za, če se zdaj še
               prav spomnim, krepitev nekih podjetniških skladov. Zanima me tukaj mnenje računskega
               sodišča. Ali je to dovoljeno, ali to ni dovoljeno?</p>
               <p>Hvala.</p>
            </sp>
            <sp who="SDT6:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa.</p>
               <p>Državni sekretar Mavko, izvolite.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p> Ja, hvala za besedo. Lahko mogoče zgolj kratek stavek na to zadnje vprašanje kolega
               Pogačnika, čeprav je bilo naslovljeno na računsko sodišče, ampak ZJF jasno določa,
               čemu je lahko namenjen priliv iz privatizacije in tam sta jasno napisana dva namena,
               en je odplačilo dolga, drugo je pa za druge finančne naložbe, se pravi pretvorba ene
               oblike premoženja v drugo obliko premoženja. To je v skladu z ZJF-jem mogoče, velja
               pa zaveza vlade, ki jo je dala in ki je izpostavljena tudi v obeh dokumentih, ki sem
               jih že uvodoma citiral, da bodo kupnine iz naslova privatizacije uporabljene za
               zniževanje dolga.</p>
               <p>Kar nekaj vprašanj se je nabralo v razpravi, jaz bi jih nekako lahko strukturiral v
               štiri tematske sklope. Eno je konsolidacija proračuna in ukrepi, drugo je dolg in
               upravljanje dolga, tretji sklop banke in četrti sklop, privatizacija.</p>
               <p>Zdaj, če gremo na konsolidacijo in vašo razmeroma ostro kritiko, da ni nikjer nobenih
               konkretnih ukrepov v programskih dokumentih. Nacionalni reformni program in pa
               program stabilnosti sta, kot rečeno, programska dokumenta, ki napovesta, kakšna bo
               politika v prihodnjem obdobju. Nacionalni reformni program konkretno za dve leti,
               torej trenutno veljavni za letošnje leto in pa za 2015 in se bo prihodnjega aprila
               2015 ponovno revidiral, program stabilnosti pa za 4-letno obdobje. To pomeni, da so v
               njih opisani ukrepi, ki so bodisi že bili izvedeni, so bili pred kratkim izvedeni, so
               v izvajanju ali pa jih bo vlada še predlagala v parlamentu. Zato bost razumeli, da
               verjetno vseh ukrepov, do zadnje vejice natančno v teh dokumentih ni mogoče
               predstaviti, niti ni namen tega dokumenta, da bi bil vsak ukrep do vejice natančno
               predstavljen. Ne strinjam pa se s tezo, da ni nobenih konkretnih ukrepov navedenih na
               področju konsolidacije. Pa gremo lahko po vrsti.</p>
               <p>Recimo, stran 9 nacionalnega reformnega programa govori, sprememba sistema
               financiranja občin in tudi piše, kako. Tako, da se bo primerna poraba določila na
               način, da ne bo več temeljila na nestandardizirani porabi vseh občin v preteklih
               štirih letih, temveč skozi standardiziran in omejen delež odhodkov za delovanje
               občine. In ko bomo s takim predlogom prišli v parlament jaz upam, da bomo lahko
               računali na vašo besedo, da boste podprli tovrstne ukrepe.</p>
               <p>Naslednji primer, financiranje javnih skladov. Nedolgo tega je ta državni zbor
               obravnaval predlog zakona o izvrševanju proračuna, ki bi omogočil določeno
               racionalizacijo javnih skladov, ki bi omogočil uporabo presežkov javnih skladov in
               zavodov iz preteklih let za financiranje tekočih potreb. Da ne bomo govorili samo o
               pasivu, pa o tem, kdo je in kdo ni, to kar je gospod Šircelj očital vladi, da ne želi
               biti zelo konkretna, predlagam, da se vsak zase vprašate, kdo je tak predlog vlade
               podprl. Pa je zelo konkreten konsolidacijski ukrep. In tak zakon žal ni bil
               izglasovan. Torej, ta zaveza h konsolidaciji ni mogla biti izvršena. Konkreten ukrep na tej isti,
               8 strani nacionalnega reformnega programa, so ukrepi za omejevanje sive ekonomije. In
               tu z ukrepi predvsem preko davčne uprave, pa tudi carinske uprave in drugih
               inšpekcijskih služb, že vidimo, da dajejo določene pozitivne rezultate. So ti
               pozitivni rezultati v dokumentu tudi finančno ovrednoteni, v obdobju avgust 2013 do
               februar 2014 so okrepi za omejevanje sive ekonomije po naši oceni prinesli dodatnih
               69 milijonov evrov, pretežno iz naslova višjih vplačil davka na dodano vrednost.</p>
               <p>Gospod predsednik je omenil tudi zdravstvo, ukrepe na področju zdravstva, zdravstveno
               reformo in tudi omenil skupno javno naročanje v zdravstvu. Mi se zelo strinjamo, da
               je to nujen ukrep, potreben ukrep, smo tudi predlagali spremembo zakona o javnem
               naročanju, v ta namen je bila sprememba sprejeta, vi se pa vprašajte, ali ste to
               spremembo podprli. Niste je. Ampak kljub temu bo skupni sistem javnega naročanja v
               zdravstvu izveden in bo dal prihranke in ti so upoštevani v javnofinančnih
               projekcijah v programu stabilnosti in pa v nacionalnem reformnem programu.</p>
               <p>Kar se tiče javnofinančnega primanjkljaja oziroma v tem primeru proračunskega
               primanjkljaja, je bilo konkretno vprašanje poslanca Širclja, kakšno je stanje na
               zadnji razpoložljivi dan prihodkov, odhodkov in primanjkljaja. Na dan 27. maj je bilo
               prihodkov v državnem proračunu za 3 milijarde 21 milijonov, odhodkov za 3 milijarde
               968 milijonov, kar pomeni, da je na včerajšnji dan, 27. maj, deficit na ravni 947
               milijonov. Zdaj, ker ste vprašali na zadnji razpoložljivi dan, je seveda treba
               povedati, da vrsta davkov ali pa davščin se obračunava konec meseca, zato je treba
               vendarle povedati, da vsaj prilivi iz naslova davka na dodano vrednost in pa trošarin
               v tem znesku niso zajeti in bodo razpoložljivi na dan 30. oziroma 31. maj, torej
               recimo naslednji teden bomo lahko to številko ažurirali, če boste želeli.</p>
               <p><stage>/Oglašanje iz dvorane./</stage> Tega podatka žal nimam, lahko pa preverimo, pa vam naknadno
               posredujemo.</p>
               <p>Naslednji sklop vprašanj se je nanašal na raven dolga in pa upravljanje s tem dolgom.
               Torej, zelo konkretno vprašanje je bilo, pri kom se zadolžujemo in komu plačujemo
               obresti. Struktura imetnikov slovenskega dolga in pretežno naše zadolževanje se
               izvaja preko izdaj obveznic, je skozi leta razmeroma stabilna. Torej, kadar gre za
               izdaje obveznic, denominiranih v dolarjih, je struktura investitorjev v dolarske
               obveznice popolnoma primerljiva s strukturo investitorjev, ki so vlagali v dolarske
               obveznice ob izdaji leta 2012, ko je prejšnja vlada izdala dolarske obveznice,
               struktura vlagateljev v evrske obveznice, slovenske, je danes popolnoma primerljiva s
               tisto, ki je bila med vlagatelji leta 2007, ko se je država na zadnje pred krizo
               zadolžila v evrih. S tega vidika mi ne opažamo nekih,  recimo velikih premikov na strani naših
               investitorjev.</p>
               <p>Kolega Pogačnik je želel točen podatek o plačilih obresti v zadnjih nekaj letih pa v
               letih za naprej na podlagi programa stabilnosti in tu je potrebno vedeti, da gre za
               obresti, za celotni širši sektor države, se pravi javnofinančne<gap n="…"/> <stage>/ Oglašanje iz
               klopi./</stage></p>
            </sp>
            <sp who="SDT6:PogačnikMarko">

               <speaker>MAG. MARKO POGAČNIK:</speaker>

               <p>Obveznosti! Zanimajo me obveznosti 2014, 2015, 2016, predvsem za dinamiko
               poplačevanja, ne z obrestmi.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p>Zapadlosti glavnic? Dobro, ta podatek vam tudi lahko damo.</p>
               <p>Torej, v letu 2014 je bila obveznost poplačila glavnic na ravni približno 3,4
               milijarde evrov, v letu 2015 1,7 milijarde, v let 2016 malo manj kot 2,8 milijarde.
               To so obveznosti za poplačila glavnic.</p>
               <p>Vprašanj je bilo tudi ali se država namerava letos se zadolžiti. Pri nas tovrstnih
               načrtov nimamo razen tekočega zadolževanja uravnavanja likvidnosti preko izdaje
               zakladnih menic, tekočih avkcij, novih izdaj obveznic vlada v temu trenutku ne
               načrtuje, ker je stanje enotnega zakladnega računa države visoko likvidno in je
               država pred financirana, tudi za del zapadlih obveznosti v prihodnjem letu.</p>
               <p>Vprašanje je bilo, konkretne obrestne mere na naš dolg, omenil sem, da so izdaje v
               letu 2014 izvedena povprečna tehtana obrestna mera vseh izdaj v letošnjem letu, znaša
               3,21 %. Torej povprečna tehtana obrestna mera danes znaša približno 3,21 %, kar je
               nižje kot v obdobju pred krizo.</p>
               <p>Kolega Šircelj je spraševal tudi glede provizij. Tistim, ki sodelujejo pri izdaji
               naših obveznic kot veste v preteklosti in to je standardna mednarodna praksa so se
               uporabljali konzorciji investicijskih bank, ki sodelujejo pri izdaji obveznic,
               običajno so to dve, tri, včasih tudi štiri investicijske banke, ki so del konzorcija.
               Provizija tem bankam, plačilo tem bankam je odvisno od ročnosti izdanega instrumenta
               in je razmeroma standardno določeno na mednarodnih trgih in znaša za triletno ročnost
               0,1 % od nominalne izdaje, za petletne ročnosti 0,125, za sedemletne 0,15 in pa za
               desetletne 0,175 %. Jasno, če je v konzorciju več bank si pač več bank razdeli ta
               znesek, ne pomeni, da takšen znesek pripada vsaki izmed sodelujočih bank.</p>
               <p>Prehajam na področje bank in pa ukrepanja v bankah; očitek je bil način ukrepanja v
               bankah in pa domnevno nezadostnih rezultatov tega ukrepanja. Vsi ukrepi, ki jih je
               Vlada izvedla v bančnem sektorju, bodisi v namen krepitve stabilnosti bank, ki bodo
               ostale na trgu, bodisi namen 
               postopne kontrolirane likvidacije bank, kot je to v primeru Factor in pa Probanke so
               bili izvedeni na podlagi Zakona za krepitev stabilnosti bank, ki vemo, kdaj je bil
               sprejet.</p>
               <p>Drži, potrebna sredstva za dokapitalizacijo bank so bila višja od predvidevanj s
               katerimi smo bili soočeni v letu 2012 zato, ker so bile ocene kapitalskega
               primanjkljaja v letu 2012 podcenjene. Po opravljenih obremenitvenih testih in skrbnih
               pregledih aktiv je bilo ugotovljeno, da je kapitalski primanjkljaj bistveno višji
               zato je bilo potrebno ukrepanje v bankah višje od predhodnih predvidevanj.</p>
               <p>Zato, ker je bilo potrebno ukrepanje preko kapitala višje, preko bank, pa ni bila v
               polnosti izkoriščena kvota zadolževanja Družbe za upravljanje terjatev bank v višini
               štiri milijarde, ki je sicer zapisana v zakonu. Torej v letu 2012, ko se je
               pripravljal zakon je bilo predvideno, da bo bistveno višji delež sanacije potekal
               preko odkupa terjatev bank preko Družbe za upravljanje terjatev bank, da bo v ta
               namen Družba za upravljanje terjatev bank morala izdati več obveznic in bo država
               morala s poroštvom garantirati za višji delež teh izdanih obveznosti in bi se dolg
               povečal preko Družbe za upravljanje terjatev bank. Pri ugotovljenem kapitalskem
               primanjkljaju pa smo ugotovili, da je večji del tega odpadel na zagotavljanje višje
               kapitalske ustreznosti.</p>
               <p>Vprašanje, i je bilo postavljeno se nanaša na nerevidirano poročilo Družbe za
               upravljanje terjatev bank. Drži, poročilo je nerevidirano ne zaradi nedejavnosti
               Ministrstva za finance ali Banke Slovenije ampak zato, ker revizor Družbe za
               upravljanje terjatev bank v postavljenem roku ni mogel podati mnenja. Revizor je
               zaprosil za podaljšan rok in mi računamo, da bo do konca junija revizor podal mnenje
               ne izkaze Družbe za upravljanje terjatev bank.</p>
               <p>Vprašanje se je nanašalo tudi na realizirano izgubo Družbe za upravljanje terjatev
               bank v preteklem letu. Drži, izvedeni so bili dodatni odpisi v breme kapitala na
               ravni enaindevetdeset milijonov evrov. To ne pomeni, da je ta denar kakor koli
               izpuhtel iz Družbe za upravljanje terjatev bank. V ta namen so ustvarjene rezervacije
               v računovodskih izkazih, so pa te rezervacije na podlagi priporočila teh istih
               revizorjev Družbe za upravljanje terjatev bank in to je Družba KPMG po katerih bi
               bilo primerno opraviti slabitve za tiste dele aktive, kjer je poplačilo, kjer se
               pričakuje po mnenju Družbe za upravljanje terjatev bank nižje poplačilo ne prizna pa
               se v izkazih nekih pričakovanih prihodnjih donosov v tistih segmentih aktive, kjer
               Družbe za upravljanje terjatev bank pričakuje višjo ceno od realizirane pri prenosu
               iz bank. Torej, v skladu z načelom konservativnosti poslovanja je Družbe za
               upravljanje terjatev bank izkazala popravke tam, kjer je revizor menil, da je to
               potrebno.</p>
               <p>Zadnji sklop na temo privatizacije, strinjam se s kolegico Hočevarjevo, da  je banke potrebno prodati, takšna
               je ne nazadnje tudi zaveza države v postopku državne pomoči, da se bo postopoma
               umikala iz lastništva bank. Vprašanje pa je kdaj in s kakšnimi metodami. Mi, se boste
               verjetno dobro spomnili, smo v preteklosti že imeli en postopek privatizacij bank in
               to je bilo leta 2001 in 2002 ko sta se vzporedno privatizirali NLB in NKBM. In nauk
               tiste zgodbe je, da dveh največjih bank v državi ni pametno privatizirati v istem
               času vzporedno. Ker gre za konkurenčna si postopka. In ena banka odžira potencialno
               konkurenco drugi banki.</p>
               <p>Zato je bila zavestna odločitev Vlade, da privatiziramo najprej drugo največjo banko,
               NKBM, postopek je v teku. Jaz res ne bi želel špekulirati glede predvidenega izplena,
               ker ne bi želeli dajati kakršnih koli cenovnih signalov v trgu v temu času. Kot
               omenjeno prej uvodoma, pričakujemo, da bo konkurenčen in odprt transparenten postopek
               pokazal čim višji izplen in posledično čim višje znižanje dolga iz naslova
               prilivov.</p>
               <p>Toliko z moje strani, če sem pa še kaj pozabil pa še odgovorim.</p>
            </sp>
            <sp who="SDT6:RibičJanez">

               <speaker>PODPREDSEDNIK JANEZ RIBIČ:</speaker>

               <p> Hvala. Ja, izvolite gospod Šircelj.</p>
            </sp>
            <sp who="SDT6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Spoštovani predsednik, jaz predlagam, da prekinemo to točko in da od
               Ministrstva za finance oziroma od Vlade pridobimo še podatke ki jih danes nismo
               dobili, to je podatke o neplačanih računih in seveda tudi o tistih prilivih, ki bodo
               prišli konec meseca recimo na dan 30. 5. in da potem s to točko dejansko nadaljujemo.
               Poleg tega pa predlagam, da pridobimo še podatke o imenih vlagateljev v slovenske
               obveznice. Tako iz evrskega kot iz dolarskega področja ter seveda o zneskih, ki jih
               moramo dejansko plačati in skupaj z obrestmi v naslednjih desetih letih. Prosim, če
               lahko o tem odločamo.</p>
            </sp>
            <sp who="SDT6:RibičJanez">

               <speaker>PODPREDSEDNIK JANEZ RIBIČ:</speaker>

               <p> Hvala.</p>
               <p>Če je to bil predlog sklepa, vaš, potem dajem to na glasovanje in pričenjam
               glasovanje.</p>
               <p>Glasujemo, kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo sprejeli sklep in bomo točko dnevnega reda današnjo nadaljevali na
               prihodnji seji.</p>
               <p>Hvala, se zahvaljujem in boste lahko dali odgovore na prihodnji seji.</p>
               <p>Sedaj bi rad sporočil da na mesto poslanca gospoda Andreja Vizjaka bo na komisiji
               prisotna Mateja Pučnik, jo lepo pozdravljam.</p>
               <p>In prehajamo na nadaljevanje obravnave <title>1. TOČKE DNEVNEGA REDA – TO PA JE
                  SMOTRNOST PORABE JAVNIH SREDSTEV PRI IZVAJANJU PROJEKTA DRŽAVLJANSKA VZGOJA.</title>
               </p>
               <p>Gradivo za to točko, zahteva za sklic nujne seje komisije z dnem 28. 4. 2014 je bilo
               objavljeno na spletni strani Državnega zbora s sklicem. Naknadno smo vam 22. 5. 2014
               posredovali še gradivo, ki ga je v skladu s sklepom komisije na prvem delu seje
               pripravilo Ministrstvo za izobraževanje, znanost in šport. K tej točki so bili na
               sejo povabljeni Jože Tanko, vodja Poslanske skupine SDS, predlagatelj zahteve, ki ni
               prisoten. Potem dr. Jernej Pikalo, ki opravlja tekoče posle, minister za
               izobraževanje, znanost in šport, ki je prisoten, ga lepo pozdravljam.  Dr. Igor Lukšič, nekdanji
               minister za šolstvo in šport, ki tudi ni prisoten. Dr. Bojko Bučar, dekan FDV, ki se
               je 22. 5. opravičil<gap n="…"/> <stage>/ Oglašanje iz klopi./</stage> Aha, je prisoten, lepo pozdravljeni. Urad
               za nadzor proračuna je prisoten kdo? Računsko sodišče? Tudi ne. Ministrstvo za
               izobraževanje, znanost in šport ter ostali prisotni in v sami razpravi boste seveda
               zaradi magnetograma povedali ime in priimek in vašo funkcijo.</p>
               <p>Predlagam, da uvod poda predstavnik predlagatelja za sklic nujne seje, nato bomo
               zaprosili za razpravo ministra in pa gospoda dekana, za tem bomo prišli na razpravo
               ostalih prisotnih in članov komisije. Uvod v imenu Poslanske skupine Slovenske
               demokratske stranke bo podala gospa Mateja Pučnik, izvolite, beseda je vaša.</p>
            </sp>
            <sp who="SDT6:PučnikMateja">

               <speaker>MATEJA PUČNIK (PS SDS):</speaker>

               <p>Hvala lepa za besedo, spoštovani predsednik komisije, spoštovani minister, gospod
               dekan, državni sekretar, kolegice in kolegi, lepo pozdravljeni.</p>
               <p>Meni je sicer žal, da moram danes še enkrat tale uvodni del ponoviti, navsezadnje smo
               že v prejšnjem tednu na prvemu delu te komisije že o tem precej razpravljali čeprav
               takrat brez pravih sogovornikov, zato sem danes tudi toliko bolj vesela, da je z nami
               vendarle minister dr. Pikalo, ki bo pa neke odgovore na naša vprašanja danes
               vendarle, vsaj upam, tudi podal.</p>
               <p>Dovolite mi, da na kratko predstavim zakaj smo se v Slovenski demokratski stranki
               odločili za sklic te nujne seje komisije; ker želimo spregovoriti o smotrnosti porabe
               javnih sredstev pri izvajanju projekta Državljanska vzgoja.</p>
               <p>Kot se verjetno še vsi zelo dobro spomnite je ta Državljanska vzgoja, projekt
               Državljanska vzgoja buri duhove po Sloveniji, vznemirja tudi univerzitetno sfero vse
               od začetka tega leta in v Poslanski skupini Slovenske demokratske stranke smo vložili
               v začetku februarja tudi interpelacijo o delu in odgovornosti ministra za
               izobraževanje, znanost in šport, dr. Jerneja Pikala zaradi suma nepravilnosti in
               korupcije pri javnem razpisu Ministrstva za šolstvo iz leta 2009, ko ga je takrat
               vodil minister Lukšič, kjer je s projektom Državljanstvo v novi dobi zmagala
               Fakulteta za družbene vede in prejela malo manj kot sedemsto tisoč evrov. Mi smo
               takrat v interpelacij porabili več kot sedem ur časa za razpravo ampak žal tudi v
               teku teh sedmih ur nismo dobili odgovora na mnoga postavljena vprašanja, tudi tisto
               kar je minister zanikal ni podprl z nobenimi dokumenti, ki bi kakor koli drugače
               dokazovali potek finančnih tokov pri izvedbi tega projekta. Koalicija je stopila
               seveda ministru v bran, minister je ohranil svojo pozicijo ampak zadeva pa nikakor še
               ni bila zaključena.</p>
               <p>Nekaj dni po tistem, po zaključeni interpelacij so v medijih prišle na dan
               informacije, da pa sredstva iz tega naslova, torej projekta Državljanstvo v novi dobi
               niso bila do leta 2011, torej do konca projekta dokončno izkoriščena in da naj bi v
               zvezi s tem projektom minister sredstva koristil tudi v letu 2012 in 2013 se pravi
               tudi takrat, ko je bil že minister.</p>
               <p>Jaz sem takrat ministru v začetku aprila postavila poslansko vprašanje in zato sem
               tudi danes tukaj v vlogi predlagateljice, kjer sem ministra o vsem tem, kar se je
               dogajalo na oddaji Epilog, kjer je dejansko, voditelji so operirali z nekimi
               dokumenti, podpisanimi s strani ministra dr. Pikala, tudi s strani dr. Bučarja kot
               dekana fakultete za družbene vede. Oba sta istovetnost in pristnost teh dokumentov
               potrdila in mi smo želeli, da se o teh dokumentih pogovorimo tudi v Državnem zboru in
               tako sem takrat za uvod tudi postavila poslansko vprašanje na to temo. To je bilo 8.
               aprila ampak do današnjega dne, torej do 27. maja jaz odgovora na to vprašanje nisem
               dobila. Minister je vmes res enkrat naslovil očitno dopis na predsednik Državnega
               zbora, gospoda Vebra, kjer je predlagal, da se naj to moje poslansko zavrne, češ da
               ni bilo vloženo v skladu s Poslovnikom in da je podobno vprašanju ki ga je vložil in
               naslovil na ministra Viranta glede letalskih vozovnic, kolega Pukšič.</p>
               <p>Ampak, jaz še zmeraj vztrajam pri tem, da je bilo moje poslansko vprašanje  primerno, da je še zmeraj
               primerno in tudi zelo aktualno glede na vse to kar se zadnje čase dogaja in da je
               bilo vloženo v skladu s Poslovnikom. Ker verjemite, če ne bi bilo tako, bi tudi jaz
               verjetno dobila kakšen dopis od gospoda Vebra, predsednika Državnega zbora, ker bi on
               zavrnil to moje poslansko vprašanje, tako pa se to ni zgodilo in jaz tega da nisem
               dobila odgovora na to poslansko vprašanje ne morem ignorirati in si mislim, da je
               minister vendarle dolžan odgovoriti, tudi v uradniškem roku na poslanska vprašanja
               četudi mu poslanska vprašanja niso všeč.</p>
               <p>Jaz bom še vseeno enkrat, ker smo danes v malce drugačni sestavi, prebrala vsebino,
               če dovolite, predsednik tega poslanskega vprašanja, ki sem ga naslovila in sicer se
               vsebina glasi takole: »Spoštovani, dne 3. aprila 2014 je komercialna televizija v
               svoji oddaji Epilog objavila pogovor z vami in dekanom Fakultete za družbene vede. V
               oddaji je bil predstavljen dokument z vašim podpisom in podpisom dekana. Istovetnost
               obeh podpisov sta oba z dekanom potrdila. Dokument dokazuje prenos sredstev iz konta
               projekta Državljanska vzgoja, financiranega s sredstvi Evropske unije, na konto
               Fakultete za družbene vede na povsem drug slovenski projekt.</p>
               <p>Zato vas sprašujem, prvič, koliko sredstev ste vi oziroma Fakulteta za družbene vede
               prenesli iz evropskega projekta Državljanska vzgoja, financiranega z razpisom
               formalne oblike izobraževanja za državljanstvo v multikulturni družbi namenjenega
               oblikovanju strokovnih podlag za formalne oblike izobraževanja, kar je lahko zgolj
               obvezni predmet z vsebinami državljanske in domovinske vzgoje v osnovni šoli oziroma
               izbirnih vsebin v srednji šoli na drugi projekt v okviru Fakultete za družbene vede.
               Prosim, da nam odstopite dokumente, ki smo jih gledalci lahko videli na televiziji.
               Če menite, da je vse v redu s prenosom teh sredstev vam dokumentov ne bo težko
               odstopiti.</p>
               <p>Drugič: kaj v zvezi z oblikovanjem predmeta ali izbirne vsebine je bilo v Los
               Angelesu, kamor ste potovali na račun zgoraj omenjenih evropskih sredstev. Prosimo za
               natančen opis strokovnih dejavnosti, ki ste jih opravili v Los Angelesu.</p>
               <p>Tretjič: za katere nujne telefonske pogovore v zvezi z Državljansko vzgojo ste
               namenili sto oseminosemdeset evrov, kot dokazujejo dokumenti, prikazani v oddaji
               Epilog?</p>
               <p>Četrtič: Koliko je še ne porabljenega denarja iz razpisa formalne oblike
               izobraževanja za državljanstvo v multikulturni družbi.</p>
               <p>In zadnjič: Prosim, da tudi vsebinsko pojasnite vse vsote ki ste jih prenesli preko
               formalne oblike izobraževanja za državljanstvo v multikulturni družbi na drugi
               projekt.«</p>
               <p>Če bi minister odgovoril na ta vprašanja mi danes zagotovo ne bi sedeli tukaj, tako
               pa je minister to vprašanje to vprašanje zavrnil, nanj ni odgovoril in mi smo potem
               predlagali sklic te izredne seje oziroma nujne seje Komisije za nadzor javnih
               financ.</p>
               <p>Bi pa želela še pa potem počasi zaključim, povedati, da zadnjič v razpravi pa je
               vendarle prodekadnja dr. Bučarjeva povedala, da v sklopu tega projekta, v sklopu teh
               sedemsto tisoč evrov namenjenih za ta projekt na Fakulteti za družbene vede. Obstaja
               tudi pavšalni stroški, tako imenovani režijski stroški, kot se je izrazila ki
               predstavljajo do 15 %. In teh režijskih stroškov v temu projektu naj bi nastalo
               petinsedemdeset tisoč evrov. In, če sem prav razumela prodekanjo na prejšnji komisiji
               se lahko ta sredstva koristijo tudi naknadno, so lahko tudi naknadno porabljena.</p>
               <p>Zato smo mi prejšnjič, po prekinjeni tej točki izglasovali sklep s katerim smo
               zahtevali oziroma prosili tako ministrstvo kot Fakulteto za družbene vede, da nam
               podajo natančno specifikacijo in prikaz porabe teh javnofinančnih sredstev in smo
               posebej zapisali tudi tistih 15 % pavšalnih stroškov oziroma režijskih stroškov. Mi
               smo sicer res v temu tednu dobili, jaz sem si tudi to sprintala, dobili preglednice,
               ki prikazujejo porabo teh sredstev po priimkih in imenih, po določenih kontih ampak
               odgovora na vprašanje iz tega jaz žal ne morem razbrati. Zato, ker tukaj so
               predstavljene razpredelnice, ki vključujejo porabo sredstev samo do leta 2011.</p>
               <p>Jaz bi pa vendarle želela odgovore in mislim, da si tudi zaslužimo to, kar sem
               spraševala tudi v poslanskem vprašanju. Če so bila ta režijska sredstva res
               porabljena in koriščena še v letu 2012 in 2013 in tudi očitno ni nič narobe, če bi
               bila, nas pa vendarle zanima, kaj v zvezi s tem projektom državljanstvo v
               multikulturni družbi ali kakor koli, da ne bom spet se narobe izrazila, saj sem
               prepričana da minister ve za kateri projekt gre, je bilo po evropskih prestolnicah pa
               v Ameriki in tako naprej, da je lahko minister koristil ta sredstva iz tega fonda.
               Toliko zaenkrat, hvala lepa.</p>
            </sp>
            <sp who="SDT6:RibičJanez">

               <speaker>PODPREDSEDNIK JANEZ RIBIČ:</speaker>

               <p> Zahvaljujem se gospe Mateji Pučnik za  predstavitev, za osvetlitev problema zaradi katerega
               smo se danes zbrali. Sprašujem gospoda ministra dr. Pikala ali želite oziroma bi
               prosil za mogoče nekaj odgovorov.</p>
            </sp>
            <sp who="SDT6:PikaloJernej">

               <speaker>DR. JERNEJ PIKALO:</speaker>

               <p>Hvala lepa, gospod predsednik!</p>
               <p>Mene veseli, da smo danes tule ampak tako, kot sem že rekel zadnjič v interpelaciji,
               bom ponovno vam povedal. Danes nisem tule v funkciji ministra in zato ker ste, ko ste
               me zadnjič vabili v funkciji ministra, jaz seveda takrat nisem bil in tako sem tudi
               danes zapisal na listo prisotnosti, da sem danes ponovno tule na drugi interpelaciji
               kot raziskovalec, čeprav vi dobro veste, da ne morete v isti zadevi dvakrat vlagati
               interpelacije ampak očitno v tem Državnem zboru se to lahko zgodi.</p>
               <p>Torej, danes sem tule kot raziskovalec, pa da naj bo tudi kristalno jasno zakaj sem
               tule. Tule sem kot v funkciji koordinatorja projekta pri prijavitelju. Prijavitelj ni
               Jernej Pikalo, niti ne Fakulteta za družbene vede ampak Univerza v Ljubljani. Tako,
               da če se želite iti resno delo, potem vas tudi pozivam, da se ga seveda resno lotite
               in v skladu z vsemi tistimi smernicami, ki so in veljajo za ta projekt, da seveda
               tudi to upoštevate in temu primerno naslavljate. Zdaj z vidika ministrstva je tule
               nekdo drug in boste lahko tudi njega vprašali kaj so glede vidika ministrstva. Jaz
               vam bom pa zato, ker seveda tega v javnosti ni in tega v javnosti seveda tudi nihče
               noče pojasniti, vam bom prebral celotno sporočilo za javnost Fakultete za družbene
               vede kot je bilo že izdano 4. aprila 2014.</p>
               <p>Glede na zlonamerne in pa zavajajoče podatke, ki so bili podani v oddaji Epilog na
               Pop tv, dne 3.4.2014, Fakulteta za družbene vede podaja naslednja pojasnila. Prvič,
               projekt državljanstvo v novi dobi je bil zaključen 31.8.2011. To je odgovor na eno od
               vaših vprašanj, ki ste jih dali. Upravičene stroške porabe je na podlagi rednih
               finančnih poročil in vseh potrebnih dokazil preverila tako imenovana prvostopenjska
               kontrola na takratnem ministrstvu za šolstvo in šport ter izdala izkaz o upravičenih
               stroških. Ministrstvo je na tej osnovi nazadnje nakazalo finančno kontribucijo
               28.10.2011. V naslednji fazi je te stroške preverila Evropska komisija in kolikor je
               meni znano, je seveda Sloveniji ta denar po preverjanju tudi že bil povrnjen.</p>
               <p>Drugič. V skladu z internimi akti Fakultete za družbene vede Univerze v Ljubljani, so
               režijski stroški fakultete ocenjeni na 14,5% od vseh prejetih sredstev, ki jih
               nosilci projektov pridobijo na nacionalnih in mednarodnih razpisih ob pogoju, da
               režijski stroški v taki višini, da so sestavni del financiranja projektov. Ta
               sredstva, 14,5% pri vsakem projektu fakulteta uporablja za svoje poslovanje. To so
               torej sredstva fakultete. In to je odgovor na vaše drugo in ključno vprašanje. Tako
               je bilo iz teh sredstev pokritih tudi nekaj materialnih stroškov zame takrat, ko sem
               bil še polno zaposlen kot raziskovalec in pa pedagog na Fakulteti za družbene vede.
               Nikakor ne drži in je tendenciozna vaša trditev, da sem jih koristil takrat, ko sem
               bil minister. Poglejte datume, ne samo leta in ne zavajajte ljudi.</p>
               <p>Tretjič. Stroške iz druge točke in pa stroške, ki z vidika določenega projekta niso
               priznana – govorim o tem, niso priznani in upravičeni s strani financerja. Fakulteta
               zaradi sledljivosti denarnih tokov vodi tudi po zaključku projektov pod imenom teh
               projektov. Upam, da to razumete. Zaradi nepoznavanja in tako, kot ste vi rekli,
               namreč, če ne poznate kako poteka financiranje oziroma kako poteka povračilo stroškov
               za evropske projekte, potem tudi ni prav, da  seveda zavajate ljudi. Zadeva poteka vedno tako, da
               najprej nastane strošek in šele kasneje, če seveda organ upravljanja in vsi ostali v
               verigi ugotovijo, da je ta strošek priznan, šele kasneje se ta denar povrne. Torej
               nikakor se ne dobi denarja vnaprej.</p>
               <p>Četrtič. Zaradi nepoznavanja internega, v oklepaju knjigovodskega označevanja izvora
               sredstev, so novinarji napačno sklepali, da gre za prenos in tudi vi napačno
               sklepate, da je šlo za prenos sredstev iz projekta državljanstvo v novi dobi za
               potrebe materialnih in drugih stroškov raziskovalca, četudi je bil projekt že
               zaključen, vsi neposredni in posredni stroški projekta pa pravilno zavedeni ter
               ustrezno dokumentirani, kar je seveda naročnik raziskave tudi potrdil.</p>
               <p>Jaz mislim, da v teh štirih točkah, v tem obvestilu za javnost, ki je na spletni
               strani Fakultete za družbene vede in bi si ga lahko že skoraj dva meseca prebrali, v
               teh štirih točkah so zbrani vsi odgovori na tisto o čemer sedaj govorite. Zdaj, meni
               je seveda v veselje, da sem danes tule zato, ker z neosnovanimi napadi in z zadevami,
               ki jih pač tendenciozno širite, na žalost se oziroma na mojo srečo lahko rečem se pač
               vedno bolj krepi prepričanje, da s tem projektom seveda ni bilo nič narobe in za tem
               kot raziskovalec tudi stojim. Hvala lepa zaenkrat.</p>
            </sp>
            <sp who="SDT6:RibičJanez">

               <speaker>PODPREDSEDNIK JANEZ RIBIČ:</speaker>

               <p>Hvala gospod minister! Želi besedo še dr. Vojko Bučar, dekan Fakultete za družbene
               vede? Izvolite.</p>
            </sp>
            <sp who="SDT6:BučarBojko">

               <speaker>DR. BOJKO BUČAR:</speaker>

               <p>Ja, hvala lepa za besedo. Lepo pozdravljeni vsi prisotni!</p>
               <p>No, to kar je kolega Pikalo prebral, je bila izjava za javnost Fakultete za družbene
               vede. Naj poudarim, da fakulteta ima pravzaprav na vsako vprašanje, ki ga je dobila,
               ima vprašanja in odgovore objavljene na spletni strani. Tu, kar sem slišal, bi edino
               imel pripombo k temu, da je bilo pač dvakrat rečeno, da smo za ta projekt dobili malo
               manj, kot 700 tisoč evrov, kar je malo boljša ocena kot tisto, kar se običajno piše –
               milijon 400 tisoč, ampak dejstvo je, da nismo dobili niti 600 tisoč evrov za ta
               projekt. Dobili smo natančno 588.814 evrov za ta projekt. Od tega si je fakulteta
               odvzela posredne stroške v višini 73.324,75 evrov za torej tako imenovane posredne
               stroške, ostalo so bili pa torej neposredni stroški projekta in pa seveda plače in
               avtorski honorarji. Kdo je koliko dobil, je razvidno iz<gap n="…"/> torej je na spletni strani
               objavljeno.</p>
               <p>Druga zadeva, ki je bila seveda s tem v zvezi rečena, da do 2011 sredstva niso bila
               do konca izkoriščena. Lahko zagotovim, da so bila do konca izkoriščena, s tem, da smo
               seveda odvedli tiste tako imenovane posredne stroške. Jaz berem tudi v sredstvih
               javnega obveščanja, da<gap n="…"/> ne vem koliko to drži, da naj bi prišli predstavniki komisije
               v revizijo na ta projekt na Fakulteto za družbene vede. Mi to seveda lahko mirno
               pričakujemo. Mi imamo revizijo Evropske komisije večkrat pri različnih projektih.
               Vsakega seveda pregledajo v Bruslju ampak potem včasih se zgodi, pa pridejo še v
               Ljubljano in nam pogledajo tu pod prste. Doslej nikoli ni bil problem pravzaprav z
               obračunavanjem stroškov, ki so potrebni za določene projekte. Samo v enem primeru nam
               je komisija očitala in zahtevala vrnitev 30 tisoč evrov, pa še tu smo potem v bistvu,
               torej dosegli na koncu, da nam je komisija priznala tiste stroške, ki smo jih imeli
               in odstopila od zahteve po povračilu sredstev.  Jaz verjamem seveda, da bo enaka usoda doletela tudi
               ta projekt. Zdaj, kar je bilo tu rečeno, da naj bi mi sprovocirali tisti dokument, ki
               se je pojavil na televiziji. Jaz moram reči – tam sem jaz potrdil svoj podpis na
               dokumentu. Sem pa prosil kolege novinarje, da mi dajo fotokopijo tega dokumenta, ki
               ga imajo, pa mi ga niso želeli dati. Tako, da v bistvu ne vem čisto natančno za
               kateri dokument gre in če bi ga kdo potem želel dobiti, seveda, ko smo mi ga
               pripravili sprovocirati ampak nekdo nam mora najprej dati pravzaprav ta dokument, da
               nam pove za katerega gre.</p>
               <p>Kar se posrednih stroškov tiče, jih fakulteta uporablja za najrazličnejše načine, za
               najrazličnejše potrebe, za kar itak potrebuje, pa včasih prikazuje to kot lastna
               sredstva, ki jih mora imeti takrat, kadar se prijavlja na druge projekte. Včasih jih
               da za druge namene, kar pač meni, da so potrebe njenega poslovanja, predvsem pa
               raziskovanja in delovanja naših profesorjev in raziskovalcev. Toliko morda.</p>
            </sp>
            <sp who="SDT6:RibičJanez">

               <speaker>PODPREDSEDNIK JANEZ RIBIČ:</speaker>

               <p>Gospod Bučar, hvala za pojasnila. Potem odpiram razpravo članov Komisije za nadzor
               nad javnimi financami in pa seveda ostalih prisotnih. K besedi se je prijavil
               poslanec gospod Matjaž Frangež. Izvolite, beseda je vaša.</p>
            </sp>
            <sp who="SDT6:FrangežMatevž">

               <speaker>MATJAŽ FRANGEŽ (PS SD):</speaker>

               <p>Spoštovani gospod predsedujoči, v bistvu zelo na kratko, ker se bom ponovno moral
               opravičiti zaradi drugih obveznosti ampak zdaj drugič sedimo ob tej priložnosti in
               tej temi pred Komisijo za nadzor javnih financ. In vendarle je potrebno ugotoviti.
               Jaz sem najprej prepričan, da ta projekt pravzaprav ne ob interpelaciji in ne danes
               ni usmerjen zoper ministra, dr. Jerneja Pikala ampak je bil pravzaprav ustvarjen kot
               en pripraven politični konstrukt. Za politični napad na nekdanjega ministra za
               izobraževanje, ki je bil ob nastanku tega konstrukta pravzaprav <q>»leader«</q> po anketah
               takrat najmočnejše politične sile. Odpira pa seveda to vprašanje vrsto resnih dilem,
               na katere bi se moralo v državi odgovoriti.</p>
               <p>Mi imamo na vrsti točk težave pri učinkovitem črpanju evropskih sredstev. Imamo vrsto
               projektov, kjer uspešno kandidiramo za projekt, pa nato zaradi napak v postopkih
               pravzaprav ne pride do povračila evropskih sredstev v nacionalni proračun. To je
               problem, ki bi moral resno zanimati tudi Komisijo za nadzor javnih financ. Zakaj
               prihaja do napak, zakaj prihaja do drobljenja javnih naročil in drugih razlogov
               zaradi katerih krog črpanja evropskih sredstev ni zaključen. V tem primeru je šlo za
               realizacijo projekta pri katerem so vse preverke zaradi katerega<gap n="…"/> ki so potrebne za
               to, da pride sploh do sprožitve, aktivacije denarnega toka, bile opravljene. To niso
               enostavne preverke. Slovenija ima zaradi teh preverk organov upravljanja najprej v
               lastni državi, proračunske inšpekcije in ne nazadnje tudi evropskih mehanizmov
               kontrole. Kar nekaj težav pri mnogih projektih. Pri tem projektu je bilo izkazano, da
               je bilo poročanje ustrezno, izvedba projekta v skladu s pravili ob njegovi prijavi in
               sredstva so bila povrnjena. Ne samo Fakulteti za družbene vede, kot izvajalcu
               projekta, pač pa tudi Republiki Sloveniji iz evropskih sredstev. V tem pogledu se mi
               zdi, da bi bilo seveda smotrneje, da komisija obravnava tiste projekte, pri katerih
               pa zaradi napak, mestoma pa tudi neodgovornosti in kvalifikaciji, torej, ki imajo
               tudi značaj kriminala in korupcije, ne pride. Ker tisto je dejansko oškodovanje javnega interesa in
               tisto je oškodovanje javnega premoženja. Pri tem projektu so vse kontrole, ki so bile
               projektu namenjene, zaenkrat izkazane, da je bil projekt pravilno izveden in zaradi
               tega je Fakulteta za družbene vede na končni instanci dobila tudi denar. Če pa<gap n="…"/>
               Poudarjam pa, da ima Komisija za nadzor javnih financ – pravzaprav ima tudi vsak
               opozicijski poslanec možnost računskemu sodišču predlagati tudi revizijo Računskega
               sodišča. O tem bo seveda Računsko sodišče odločilo ali bo to uvrstilo v svoj letni
               program ampak jaz bi vendarle priporočal, da se tudi do institucije Računskega
               sodišča in velikega števila uporabnikov javnih sredstev obnašamo racionalno in
               njihove kontrole usmerimo tja, kjer imamo kakšen indic in argument več, da je bilo
               pri financiranju projekta kaj narobe. V tem projektu mislim, da tej indiciji niso
               izkazani in zato gre pač za nek neposreden politični manever in soglašam z oceno dr.
               Pikala, da pravzaprav ob velikem medijskem haloju, ki je bil ob tem sprožen, danes
               bom rekel racionalni del javnosti ve, da s tem projektom ni bilo nič narobe.</p>
            </sp>
            <sp who="SDT6:RibičJanez">

               <speaker>PODPREDSEDNIK JANEZ RIBIČ:</speaker>

               <p>Hvala. Odpiram naprej razpravo. Želi kdo še besedo? Izvolite, gospa Pučnik.</p>
            </sp>
            <sp who="SDT6:PučnikMateja">

               <speaker>MATEJA PUČNIK (PS SDS):</speaker>

               <p>Hvala lepa za besedo še enkrat. Jaz bi vendarle želela ministru povedati, da ni to
               nikakor ponovna interpelacija. Jaz sem tudi že povedala, da če bi bil minister toliko
               prijazen in odgovoril na poslansko vprašanje, mogoče tudi s tem, kar je zdajle
               povedal, pa kar je povedal gospod dekan, mi danes ne bi tukaj sedeli. In o resnosti
               dela očitati meni, da nismo resni ali kakorkoli ste se prej že izrazili, mislim, da
               je bolj problem, da vi tega svojega dela ne jemljete resno, ker če bi ga vzeli resno,
               veste da ste tudi odgovorni odgovoriti poslancu na poslansko vprašanje. Jaz nikakor
               nikogar ne napadam in nikogar ne želim zavajati. Govorim tisto, o čemer govorijo v
               medijih. Saj mi drugih podatkov nimamo. In takrat smo za nekaj sekund vendarle videli
               dokument s podpisom, katerega sta oba z dekanom potrdila, da so to vajini podpisi in
               tam, na tem dokumentu je pisalo, da je šlo za prenos sredstev. In zato mene zdaj
               čudi, da na univerzi oziroma na fakulteti tega dokumenta nimate, da zdaj dvomite
               celo, če je to sploh vaš uradni podpis ali ne. <gap n="…"/><stage>/Govor v ozadju./</stage><gap n="…"/></p>
            </sp>
            <sp who="SDT6:RibičJanez">

               <speaker>PODPREDSEDNIK JANEZ RIBIČ:</speaker>

               <p>Boste dobili besedo, samo malo<gap n="…"/></p>
            </sp>
            <sp who="SDT6:PučnikMateja">

               <speaker>MATEJA PUČNIK (PS SDS):</speaker>

               <p>Ja. Saj bo še povedal gospod dekan. Tako, da tudi glede na to, če veste kateri
               dokument je ali kateri dokument ni, jaz upam, da ga boste poiskali. Ker tudi za ta
               dokument sem tudi jaz kot poslanka prosila za vpogled, če ni nič narobe z njim, bi ga
               verjetno lahko videla. Tako, da jaz upam, da se ta dokument tudi najde. Še vseeno pa
               mi minister niste odgovorili na vprašanje. Jaz še zmeraj iz te specifikacije ne morem
               razbrati kateri so tisti režijski stroški. In če sem prav razumela, vi pravite, da v
               sklopu teh režijskih stroškov niste vi potovali po teh prestolnicah. Torej vaša
               potovanja niso bila vezana na projekt državljanska vzgoja. Ker tako je bilo namreč v
               medijih sproducirano, zato mi zdaj to tukaj sprašujemo.</p>
               <p>Zdaj jaz resnično upam, da s projektom ni kaj narobe, da bo prestal tako presojo
               oziroma revizijo s strani Evropske komisije, tudi s strani organov pregona, ker si
               resnično ne bi želela, da bi kakršnakoli sredstva naša univerza morala Evropi
               vračati. Bi pa vseeno predlagala, predsednik, da vendarle glasujemo o prvem sklepu,
               ki je bil predlagan že na prejšnji komisiji oziroma v prvem delu, da vendarle
               Komisija za nadzor javnih financ predlaga Računskemu sodišču Republike Slovenije, da
               v letni revizijski program dela uvrsti tudi revizijo smotrnosti in revizijo
               pravilnosti poslovanja Univerze v Ljubljani, Fakultete za družbene vede. Če bi se
               tako<gap n="…"/> Hvala lepa.</p>
            </sp>
            <sp who="SDT6:RibičJanez">

               <speaker>PODPREDSEDNIK JANEZ RIBIČ:</speaker>

               <p>Hvala. Gospod dekan, gospod Bučar, izvolite.</p>
            </sp>
            <sp who="SDT6:BučarBojko">

               <speaker>DR. BOJKO BUČAR:</speaker>

               <p>Ja, samo še enkrat za pojasnilo. Dokument, ki se je pojavil na televiziji, sem ga
               zaprosil, da mi ga dajo v fotokopijo zato, da bi ga mi tudi našli. Vsaka raziskava
               ima precej več dokumentov, kot ležijo tu pred kolegom na mizi. In zdaj seveda<gap n="…"/> Vsak
               dokument je podpisan. In zdaj za katerega gre, mi ga pač niso hoteli dati. Jaz pa
               rabim cel dokument, ne samo to, da potrdim svoj podpis ampak rabim cel dokument, da
               ga jaz najdem v arhivu.
               Ja<gap n="…"/> Torej samo za to gre. In če uspete, da nam ga seveda novinarji dajo fotokopijo,
               ostalo naj zadržijo, bo prvič, boste prišli do dokumenta in drugič seveda potem nam
               ni težko ugotoviti natančno kateri dokument je. Samo to sem hotel reči.</p>
            </sp>
            <sp who="SDT6:RibičJanez">

               <speaker>PODPREDSEDNIK JANEZ RIBIČ:</speaker>

               <p>Hvala. Želi še kdo besedo? Če ne, potem bi sklenil to razpravo in bi predlagal sklep
               – enkrat je že bil povedan. Se pravi: Komisija za nadzor javnih financ predlaga
               Računskemu sodišču Republike Slovenije, da v letni revizijski program dela uvrsti
               tudi revizijo smotrnosti in pravilnosti poslovanja Fakultete za družbene vede. Takšen
               sklep dajem na glasovanje. Pričenjam z glasovanjem. Zaključujem glasovanje.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Sklep smo izglasovali.</p>
               <p>S tem tudi zaključujem to točko dnevnega reda. Se zahvaljujem seveda prisotnim za
               udeležbo in zaključujem 8. nujno sejo Komisije za nadzor nad javnimi financami.
               Hvala. <stage type="time">Seja je bila končana 28. maja 2014 ob 12.31.</stage>
               </p>
            </sp>
         </div>
      </body>
   </text>
</TEI>