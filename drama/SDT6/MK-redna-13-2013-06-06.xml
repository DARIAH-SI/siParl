<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-MK-redna-13-2013-06-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">08F51580A72EAF8BC1257D1F005A7436</idno>
               <idno type="custom" subtype="day">CFE243876EC15ECFC1257CA9003CCC0F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=CFE243876EC15ECFC1257CA9003CCC0F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-MK-redna-13-2013-06-06.MK" n="13">
               <name>redna seja</name>
               <date when="2013-06-06"/>
            </setting>
         </settingDesc>
         <particDesc>
            <listOrg>
               <org xml:id="SDT6-MK-redna-13-2013-06-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-MK-redna-13-2013-06-06.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR MANDATNO-VOLILNA KOMISIJA</stage>
            <stage type="session">1. nadaljevanje 13. seje</stage>
            <stage type="date">(6. junij 2013)</stage>
            <stage type="chairman">Sejo je vodila mag. Melita Župevc, predsednic komisije.</stage>
            <stage type="time">Seja se je pričela ob 13.03. </stage>
            


            <sp xml:id="SDT6-MK-redna-13-2013-06-06.sp1">

               <speaker>PREDSEDNICA MAG. MELITA ŽUPEVC:</speaker>

               <p>Spoštovani, lepo pozdravljeni! Pričenjam 1. nadaljevanje 13. seje Mandatno-volilne
               komisije.</p>
               <p>Na današnji seji s pooblastili sodelujejo: gospa Aleksandra Osterman namesto gospoda
               Janija Möderndorferja in gospo Ivan Hršak namesto gospoda Franca Jurše. Lepo
               pozdravljeni!</p>
               <p>Obveščam vas, da sem na sejo povabila Zakonodajno-pravno službo. Seje se udeležuje
               gospod Božo Strle, vodja Zakonodajno-pravne službe.</p>
               <p>S sklicem seje ste prejeli naslednji dnevni red: 1. točka, nadzor nad premoženjskim
               stanjem predsednika Komisije za preprečevanje korupcije mag. Gorana Klemenčiča.</p>
               <p>Prehajamo na <title>1. TOČKO DNEVNEGA REDA.</title>
               </p>
               <p>13. sejo Mandatno-volilne komisije smo prejšnji četrtek prekinili pri predlogu, da se
               imenuje delovno skupino, ker so člani Poslanske skupine Slovenske demokratske stranke
               vztrajali, da glede postopka nadzora in delovne skupine najprej prediskutirajo v
               poslanski skupini in da se na to sejo povabi tudi Zakonodajno-pravno službo. Delovno
               gradivo ste na zahtevo članice in člani prejeli preko sistema Udis.</p>
               <p>Odpiram razpravo. Gospa Ramšak, prosim.</p>
            </sp>
            <sp xml:id="SDT6-MK-redna-13-2013-06-06.sp2">

               <speaker>SONJA RAMŠAK (PS SDS):</speaker>

               <p>Hvala lepa, spoštovana predsednica. Spoštovane kolegice in kolegi!</p>
               <p>Najprej ugotavljam, da se nekateri poslanci svoje poslanske funkcije zelo dobro
               zavedamo, nekaterih pa, žal, danes na tej seji ni. Meni je žal, da kolegic in kolegov
               iz nekaterih strank ni prisotnih, ampak pustimo to, pojdimo k vsebini.</p>
               <p>Kot veste, smo na seji 30.5.2013, kot je bilo predstavljeno z vaše strani nekako
               strokovni zaključek, ki sta ga podali tako strokovna služba Mandatno-volilne komisije
               in Zakonodajno-pravna služba, predlagali, da se ustanovi posebno delovno skupino.
               Podrobno sem si pogledala magnetogram te seje, ki je bila zaprta, tako kot današnja
               seja, in v vašem izvajanju sem zasledila dve stvari. In sicer, opozorili ste, da
               nadzor nad premoženjskim stanjem predsednika Komisije za preprečevanje korupcije
               lahko nadziramo od 1.10.2010, čemu seveda v Poslanski skupini Slovenske demokratske
               stranke ne osporavamo oziroma ne nasprotujemo. Normalno, gospod Goran Klemenčič je
               svojo funkcijo nastopi 1.10.2010 in potem postal tudi funkcionar v smislu, da nadzor
               nad njim izvaja Mandatno-volilna komisija. Glede ugotovitev, da če bi želeli
               preiskovati njegovo premoženjsko stanje, tako razumem iz magnetograma, bi pa morali
               ustanoviti oziroma izdati nek poseben poslovnik. Vi ste na seji predlagali, da se
               ustanovi delovno skupino. Mislim, da se stališče Slovenske demokratske stranke v tem
               delu ne spreminja. V Slovenski demokratski stranki še vedno menimo, da je
               Mandatno-volilna komisija tista, ki lahko nadzoruje premoženjsko stanje predsednika
               Komisije za preprečevanje korupcije, kajti v smislu delovne skupine si pa ne znam
               predstavljati, če ustanovimo delovno skupino, bo to samo pomenilo zavlačevanje
               postopka. Naj opozorim na to, da je zahteva za nadzor nad premoženjskim stanjem bila
               vložena s strani naše poslanske skupine 24.1.2013 in da smo danes dejansko 6.6.2013
               in se praktično zaradi raznih proceduralnih zapletov ni zgodilo še nič. Pa bi šlo
               lahko zelo hitro, če bi bili usklajeni in če bi se znali pogovarjati ali slišati. Za
               kaj gre? Če bi ustanovili delovno skupino, čemur v naši poslanski skupini odločno
               nasprotujemo, bi to pomenilo, da bi bila ta delovna skupina brez tistih pristojnosti,
               kot jih ima, kot jaz razumem, zakon in tudi Poslovnik Državnega zbora. Ta skupina
               dejansko ne bi imela tistih pristojnosti, kot jih ima Mandatno-volilna komisija, kar
               pomeni, da v vsakem primeru, karkoli bi zahtevali, da gospod Klemenčič predloži
               komisiji ali da Mandatno-volilna komisija pridobi podatke, direktno delovna skupina
               jih ne bi mogla pridobivati, kar bi pomenilo, da bi se morala zopet sestajati
               Mandatno-volilna komisija in v tem vidimo samo zavlačevanje postopka, ne pa tistega,
               kar si vsi želimo, da se ugotovi, ali obstajajo sumi koruptivnih dejanj oziroma  tega, kar naša poslanska skupina zahteva. Veste, da v naši
               zahtevi gre samo za to, ali je gospod Klemenčič opustil dolžna ravnanja s tem, ko v
               svoji vlogi, kjer podaja svoje premoženjsko stanje, navaja, da je solastnik družinske
               hiše in pripadajočih nepremičnin in da te nepremičnine niso vpisane v GURS oziroma
               niso ocenjene, in ali je opustil dolžno ravnanje vpisa v GURS. In pa, seveda, kot
               izhaja iz nekaterih javno dostopnih evidenc, kar je bilo vidno že takoj pri vložitvi
               te zahteve, da dejansko ni ocene, in potem ostaja vprašanje tudi, na kakšen način so
               bili v zvezi s to nepremičnino pridobljeni krediti. Vemo, da je isti del dvojčka po
               prvotni oceni, ko je bila to enotna hiša, je bilo 115.000 evrov, potem ko se je ta
               zadeva razdružila in postala kot dvojček, je bil pridobljen kredit v višini 175.000
               evrov. Da je aro za to nepremičnino plačal gospod Klemenčič. Vse to smo povedali že v
               svojih uvodnih pojasnilih, zakaj smo zahtevali, da se opravi ta nadzor.</p>
               <p>Iz vsega tega želimo samo to, da smatramo, da je Mandatno-volilna komisija edina
               pristojna za nadzor nad tem in nobena delovna skupina. Seveda pa lahko
               Zakonodajno-pravna služba nas prepriča in ugotovi, da je to drugače. Ampak glede na
               odkimavanje gospoda Strleta, mislim, da se bo zelo težko opredelil do tega. In zdaj,
               če boste izglasovali delovno skupino, naj povem, da v Slovenski demokratski stranki v
               tej delovni skupini ne bomo sodelovali, ker smatramo, da gre samo za postopek
               zavlačevanja, ne pa za ugotavljanje dejanskega stanja, ki bi se moral ravno v primeru
               predsednika Komisije za preprečevanje korupcije kot najvišje integritete v Republiki
               Sloveniji odviti hitro in ovreči vse sume ali potrditi in iti v podrobnejši nadzor
               njegovega premoženjskega stanja.</p>
               <p>Toliko z naše strani. Hvala.</p>
            </sp>
            <sp xml:id="SDT6-MK-redna-13-2013-06-06.sp3">

               <speaker>PREDSEDNICA MAG. MELITA ŽUPEVC:</speaker>

               <p>Ja, zdaj, gospa Ramšak, res ne vem, očitno res ne razumete, kajne. Ne vem, kako naj
               vam drugače razložim. Tudi sporočilo, ki ste ga dali prejšnjič po seji
               Mandatno-volilne komisije, je bilo - samo to bom rekla - nekorektno. Prejšnjim sem
               vam na seji povedala, da lahko začnete z delom takoj. Vi ste bili tisti, ki ste
               zahtevali prekinitev. Vi ste zahtevali, da pride Zakonodajno-pravna služba na sejo
               Mandatno-volilne komisije. Vi ste bili tisti, ki ste se odločili, da ne bomo začeli
               delati takoj. In zdaj bom še zadnjič povedala, ker drugače ne znam povedati - to ni
               neka zunanja delovna skupina, ampak so to člani MVK. Če temu nasprotujete, potem vsi
               začnite izvajati nadzor. Napišite, kaj točno želite nadzirati, katere dokumente naj
               Mandatno-volilna komisija pridobi. Jaz bom kot predsednica Mandatno-volilne komisije
               pošiljala ven dopise, s čimer nimam nobenih težav, in potem začnite izvajati nadzor
               na način, kot si ga predstavljate vi. In to, kar govorite, je res - mislim, da ne bom
               uporabila takega izraza. Očitno res ne razumete. Jaz drugače povedati kot to, da je
               bil izglasovan sklep, da se opravi nadzor in da vam preberem, kaj je pripravila
               Zakonodajno-pravna služba v sodelovanju s strokovnimi službami, ne znam povedati. Vi
               povejte fizično, kako naj se to izvede, in tako bomo tudi storili. Jaz vam drugače
               tega ne znam povedati. In jaz ničesar ne osporavam, ničesar ne blokiram, in to, če to
               poveste še tisočkrat, je tisočkrat izrečena laž! In mene tudi počasi mineva
               potrpljenje. ...<stage>/Oglašanje v ozadju./</stage>... Vam bom dala besedo, gospod Tanko. Ali lahko
               povem do konca? Si pa ne dovolim, da vsakič kot lajna ponavljate iste stvari, ki ne
               držijo. Jaz sem vam prejšnjič povedala, odprta imate vrata, povejte, na kakšen način!
               Jaz sem vam prebrala, kaj je napisala Zakonodajno-pravna služba in strokovna služba.
               Jaz ne morem poneveriti stvari, ki so jih oni predlagali. Jaz sem dala predlog in to
               je bil njihov predlog. Če vi pač temu nasprotujete, okej, temu nasprotujete. Potem
               vas prosim, da predlagate fizično, na kakšen način naj se to izvede. Gospod Strle je
               že na eni izmed prejšnjih sej dal dobro opozorilo oziroma priporočilo, da verjetno
               dvajset ljudi procesnih stvari ne more delati. Lahko pa to počne dvajset ljudi,  jaz nimam nobenih težav. Mi lahko začnemo danes, kot rečeno. Ne,
               glejte, res, ker ne pristajam na to, da se mi očita, da zavlačujem. Ste bili
               predsednica, ste vse dokumente dobili, lahko bi izvedli stvari do konca - pa jih
               niste. In si ne dovolim, da na takšen način ves čas širite neke neresnice, ne samo na
               zaprti seji, ampak tudi javno. Jaz vam več kot iskreno in pošteno povedati, kaj je
               napisala Zakonodajno-pravna služba, ne morem. Če pa mislite, da svoje delo opravljam
               slabo, pa predlagajte mojo razrešitev. Jaz sem vam prejšnjič povedala, lahko
               imenujete delovno skupino, lahko je ne, lahko to dela cela Mandatno-volilna komisija,
               da pa govorite, da bo ta delovna skupina - kakšne pristojnosti bo imela. Ja, dajte si
               prebrat! Edina pristojna za nadzor je seveda Mandatno-volilna komisija. In delovna
               skupina pripravi gradiva, na podlagi katerih potem Mandatno-volilna komisija to dela.
               Tako da mislim, glejte, jaz vam drugače ne znam tega povedati. Če ne razumete, je to
               vaš problem. Jaz sem vam povedala, tu imate gospoda Strleta, zahtevali ste, da danes
               pride na sejo, taka da pričakujem, ker je prejšnjič gospod Hrovat povedal, da imate
               veliko dilem, kar se tiče tako delovne skupine, njenih pristojnosti, nadzora in tako
               naprej, da zdaj vprašate Zakonodajno-pravno službo. Tarča, na katero naslavljate
               svojo kritiko, je neprava, ker je ni.</p>
               <p>Gospa Ramšak, replika, potem gospod Tanko. Gospod Strle, bi se želeli javiti k besedi
               ali boste počakali na vprašanja, kajne? Izvolite.</p>
            </sp>
            <sp xml:id="SDT6-MK-redna-13-2013-06-06.sp4">

               <speaker>SONJA RAMŠAK (PS SDS):</speaker>

               <p>Hvala za besedo. Spoštovana predsednica, ni potrebno, da povzdigujete glas.
               ...<stage>/Oglašanje v ozadju./</stage>... Jaz imam besedo in vas prosim, da mi ne skačete v besedo.
               V svojem izvajanju sem bila izredno spoštljiva tako do vas kot do vseh članov
               Mandatno-volilne komisije. Nikoli si ne bi dovolila izbruhov, tako kot ste si jih vi
               zdajle na tej seji. Nihče vam ne daje pravice, da verbalno obračunavate s poslankami
               in poslanci. Mi smo vsi kolegi, smo vsi v enakem položaju. Res ste predsednica
               Mandatno-volilne komisije, vendar vam tudi to ne daje pravice, da se obnašate na tak
               način, ampak tega načina smo s strani Pozitivne Slovenije, žal, v Slovenski
               demokratski stranki že vajeni in nas tudi ne čudi. Jaz zelo dobro razumem, kaj je
               pristojnost Mandatno-volilne komisije. V svojem uvodu sem, in lahko si preberete
               magnetogram, samo povedala, kakšno je stališče Poslanske skupine Slovenske
               demokratske stranke. Mene veseli, da je danes gospod Strle z nami in da nam te dileme
               lahko razjasni. In vi nimate nobene pravice, da nam to, kar ste počeli v svojem
               uvodnem izvajanju, očitate. Kar se tiče pa mojih izjav, pa mislim, da če bi imeli
               možnost pogledati izjavo od začetka do konca, bi seveda lahko videli, da je bila moja
               izjava iztrgana iz konteksta, ampak mediji imajo vso pravico, da objavijo to, kar
               njim paše. Zato bi bilo več kot korektno, da bi mene vprašali, kaj sem izjavila, da
               bi zahtevali celotno izjavo in potem napadali mene kot članico oziroma podpredsednico
               Mandatno-volilne komisije. Nihče vam noče vzeti položaja predsednice Mandatno-volilne
               komisije. Naša naloga je, da ugotovimo, kdo in na kakšen način je pristojen in na
               kakšen način lahko čim prej razrešimo to situacijo. Ko pa govorite o zavlačevanju, pa
               če boste pogledali vse magnetograme sej Mandatno-volilne komisije od vložitve do
               danes, pa poglejmo, kdo je zahteval raznorazne proceduralne predloge in kdo je tisti,
               ki je dejansko s postopkom zavlačeval, s kakšnim namenom, me ne zanima. Zanima me pa
               to, da želim, da ugotovi Mandatno-volilna komisija, ali obstajajo razlogi, da je
               gospod Klemenčič opustil dolžna ravnanja, zakaj jih je opustil, ali si je morda na
               račun tega pridobil kakšno premoženjsko korist, ampak v zaščito integritete
               predsednika Komisije za preprečevanje korupcije in tudi zaradi zaščite vseh nas, ki
               smo funkcionarji. Ker danes si javnost in marsikdo lahko dovoli vse in mislim, da je
               prav, da imamo ravno v tem hramu demokracije pravico ugotoviti dejansko stanje, kadar
               nam to dovoljuje zakon in nam nalaga zakon. Hvala.</p>
            </sp>
            <sp xml:id="SDT6-MK-redna-13-2013-06-06.sp5">

               <speaker>PREDSEDNICA MAG. MELITA ŽUPEVC:</speaker>

               <p>Hvala.</p>
               <p>Gospod Tanko, izvolite.</p>
            </sp>
            <sp xml:id="SDT6-MK-redna-13-2013-06-06.sp6">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>No, najprej bi rad povedal, da sem prišel na sejo Mandatno-volilne komisije na osnovi
               vabila. Nisem prišel  niti v prvi niti tretji razred osnovne šole, da me kdo tu nadiral
               in poučeval, kaj naj si preberem pa kaj naj razumem, česa ne razumem pa kaj moram
               doma ponoviti. Tako da to, kar se je zgodilo, je nedostojno za nivo Pozitivne
               Slovenije in pozitivni pristop Pozitivne Slovenije do obravnave točk dnevnega reda
               seje, ki je bila sklicana v skladu z vsemi potrebnimi podlagami že takrat, ko smo
               zadevo vložili, in tudi sedaj.</p>
               <p>Gospa predsednica, vi ste glasovali za ta Zakon o integriteti. In ste glasovali za
               vse določbe, ki so v tem zakonu. In če kdo pričakuje, da je seznanjen s posledicami
               te odločitve, najbrž so najprej tisti, ki so za ta zakon glasovali in ga tako
               pozitivno zagovarjali. Zdaj ugotavljam, da ste pač glasovali na pamet. Zdaj po treh
               letih ali še več sprašujete nas, kako naj bi to opravili. Mi nismo glasovali za ta
               zakon. In če poslanci tedanjih Socialnih demokratov ne veste, kaj ste izglasovali in
               kako bi se lotili realizacije posameznih določb Zakona o integriteti, potem je nekaj
               hudo narobe. Mi nismo za to, da se rešuje zadeva drugače, kot je napisano v zakonu,
               to je zelo jasno. Imamo tudi odlok Državnega zbora, zdaj ga popravljamo, ampak tu je
               zelo jasno napisano, si ga lahko pogledate, če ga nimate, vam ga bom dal, kjer so v
               3. poglavju zelo natančno napisane naloge Mandatno-volilne komisije v zvezi s tem
               zakonom. In tu ne piše nič o nobeni delovni skupini. In tudi v zakonu ne piše nič o
               nobeni delovni skupini. Piše, da je to naloga Mandatno-volilne komisije na podlagi
               20., 21. in tretjega ter četrtega odstavka 22. člena Zakona o integriteti. In držimo
               se ureditve, tiste, ki ste jo vi takrat, ko ste bili največja koalicijska stranka,
               izglasovali in zagovarjali. Mislim, da je nedostojno, da zdaj sprašujete poslance, ki
               smo tej ureditvi nasprotovali, kako bomo to izpeljali. Tisti, ki ste zakon sprejeli,
               ste najbrž poznali vse poti pri posameznih določbah zakona.</p>
               <p>To, kar predlagate, je pravzaprav predlog, da se stvari obravnavajo v nekem
               zakulisju. Delovna skupina pač pomeni neko ad hoc formacijo, ki nima znanih nobenih
               pooblastil po Poslovniku Državnega zbora, ki ne rešuje ničesar, ki pomeni izključno
               dvojnost obravnave, najprej na neki neformalni ad hoc ravni, se pravi, z delovno
               skupino, potem pa v vsakem primeru na Mandatno-volilni komisiji, od a do ž naprej, od
               prvega koraka naprej. In vi zdaj prinašate s tem svojim predlogom samo dodatno
               možnost manipulacij in interpretacij, kako bo kdo kaj razlagal in utemeljeval. In to
               je neprimerna rešitev. Zdaj, če ste si tako želeli funkcijo predsednice
               Mandatno-volilne komisije, potem najbrž bi morali znati procesirati postopke po
               lastnem zakonu. In ne vidim popolnoma nobenega razloga, da se na oficialen način, na
               uradni način tega ne bi lotili, tako kot je zapisano v zakonu in tako kot je zapisano
               v Odloku o delovnih telesih Državnega zbora. Samo po tem pojdimo. Mi ne potrebujemo
               nobenih alternativnih rešitev. Mi ne potrebujemo nobenih, ne vem, kaj vem kakšnih
               stvari, nam odgovarja, da gremo tako, kot je zapisano, kot ste uzakonili in kot je
               dobilo to formo potem tudi v Odloku o delovnem telesu, o Mandatno-volilni komisiji
                v 3. poglavju Odloka o delovnih telesih. Nič drugega ne
               rabimo.</p>
               <p>To, da se te zadeve, bi rekel, tako počnejo, je v bistvu samo nadaljevanje tega, kar
               se je zgodilo in dogajalo pod prejšnjo predsednico Mandatno-volilne komisije, ko niso
               bili sklici v redu, ko niso bile podlage v redu, ko se je zadeve odmikalo in
               zamikalo. Tri mesece ste že skoraj predsednica, če ne več, tega delovnega telesa, več
               kot polovico tega časa, odkar je zadeva vložena, pa smo še vedno tam pri 24. januarju
               letošnjega leta, ko sem podpisal zahtevo za nadzor. Še vedno smo tam, niti milimetra
               nismo storili naprej na tem področju. Zdaj, če vam iz, ne vem, prijateljskih ali
               drugih, ne vem kakšnih čustvenih razlogov, poslovnih razlogov ne odgovarja, da boste
               predsednica komisije, ki bo nadzirala predsednika Komisije za preprečevanje
               korupcije, pač to uredite znotraj poslanske skupine. To ni problem poslancev SDS. To
               komisijo vodite vi, predlagam, da jo vodite v skladu z Zakonom o integriteti, da jo
               vodite v skladu z Odlokom o delovnih telesih Državnega zbora in njihovimi
               pristojnostmi in pač to zadevo zaključimo tako, kot je treba. Ne rabimo pa nobenih
               nadomestnih rešitev in izogibanj tistemu, kar sodi k nalogam predsednika delovnega
               telesa. To ste dobili s tem, ko ste prevzeli vodenje te komisije. Mi bomo pač hodili
               na sestanke in sodelovali polnoštevilno pri delu tega delovnega telesa, tudi pri tej
               točki, ko je predviden nadzor nad predsednikom in zdaj v nadaljevanju tudi ostalih
               dveh članov Komisije za preprečevanje korupcije. Če pa res ne morete vi tega
               izpeljati iz osebnih razlogov, potem pa to uredite v hiši, znotraj poslanske skupine.
               Izpeljite postopke, ki so za to potrebni, mi se v to ne bomo vtikali, in to zadevo
               uredite. Ne pristajam pa na to, da se nas tu obdeluje, da se spotikate ob izjave
               poslancev. Mimogrede, lahko bi imeli tudi vi tiskovno konferenco in demantirali
               izjavo, če je bila narobe povzeta ali pa citirana. Ni pa korektno, da po 14 dnevih, 3
               tednih tu, namesto da bi obravnavali vsebino, govorite o tem, kaj je kdo izjavil. Za
               to je bil čas takrat. Tudi če bi 2 dni kasneje naredili odziv na nekorektno izjavo
               moje kolegice, bi pač to sprejeli kot vašo odločitev, zato smo tudi poslanci z
               različnimi mnenji in enake stvari lahko različno vidimo. Ampak je pa nedostojno, da
               medijsko objavo, pri kateri nisi niti suveren, ker je medijska objava, tisto, kar
               dajo mediji ven, je obrezano spredaj in zadaj, okrancljano z napovednimi in
               zaključnimi stavki, tako da marsikdaj pride marsikaj drugega ven od tistega, kar je
               bila izvorna poanta. To pa ni korektno. Tako da vas ne bom mučil preveč, predlagam,
               da je podlaga zakon in Odlok o delovnih telesih Državnega zbora in da ne iščemo
               nobenih deformacij, kako to zadevo urejati in izvajati na drugačen način. Če je treba
               karkoli narediti za drugačen nadzor nad KPK-jem, potem je treba spremeniti zakon, je
               treba spremeniti odlok, drugače urediti pristojnosti in tudi obličnost nadzora
               navsezadnje. Dokler je pa to tako, pa predlagam, da gremo po procesu in postopkih, ki
               so za Mandatno-volilno komisijo določeni, nič drugače. In od tega tudi odstopili ne
               bomo. Hvala lepa.</p>
            </sp>
            <sp xml:id="SDT6-MK-redna-13-2013-06-06.sp7">

               <speaker>PREDSEDNICA MAG. MELITA ŽUPEVC:</speaker>

               <p>Gospa Kociper, izvolite.</p>
            </sp>
            <sp xml:id="SDT6-MK-redna-13-2013-06-06.sp8">

               <speaker>MAŠA KOCIPER (PS PS):</speaker>

               <p>Hvala lepa.</p>
               <p>Ja, gospod Tanko, jaz se tudi učim v tej hiši, ali je tako, kot reče SDS, ali pa ni.
               Pač, tako je. Tam pri drugem primeru, o katerem se pogovarjamo že na peti ali šesti
               seji, si vsi želimo, da bi šli dalje z obravnavo poročila KPK za leto 2010, kajti
               imamo tudi že poročilo za leto 2011 in za 2012. Ampak ne moremo, cela MVK se zaletava ob zid, ker se
               je SDS odločila, da še ni dovolj popolno poročilo. Čeprav je gospod Klemenčič že
               desetkrat pojasnil, da ga ne more dopolniti in tako naprej. Ne, vi ste se odločili,
               da ne in ne. Zahtevate izredno sejo, potem vam datum ne paše, celoten Državni zbor je
               talec tega, da SDS-u ne paše datum. In tudi tu je zopet tako, vi ste zahtevali ta
               nadzor, večina vas je podprla na tem MVK, zdaj pa nič ni v redu, kar mi predlagamo.
               In seveda, tako je spet na "out-out", gospa Ramšak v svojem govoru takoj pove, da če
               ne bo po vaše, potem oni ne bodo sodelovali. Če bo delovna skupina, potem vi ne boste
               sodelovali. Tako da, ali bo po naše ali pa ne bo. In tako je res težko delati, ker
               parlament je pa le ena skupina ljudi iz različnih opcij, včasih se je treba kaj
               dogovoriti, včasih kaj popustiti, najti kakšen kompromis, in vi na to nikoli niste
               pripravljeni. In zdaj pač vztrajate, da ta postopek, ki ga je začela vaša predsednica
               Mandatno-volilne komisije, ki ga je začela na sporen način, ko je pridobivala
               listine, brez da bi imela za to pooblastilo. Mi smo na to opozarjali obširno takrat,
               ko smo sprejeli sklep o nadzoru. Zdaj hočete ta postopek legalizirati, potisniti v
               roke zdaj temu MVK in naj se zdaj druga predsednica in drugi MVK s tem ukvarja in
               prevzame odgovornost. Jaz vam pa povem, moramo sicer še preveriti v naši poslanski
               skupini, da če boste vztrajali na tem, pa Poslanska skupina Pozitivna Slovenija ne bo
               sodelovala pri tem nadzoru in se bo izločila zaradi konflikta interesov. Kot veste,
               je gospod Klemenčič predsednik KPK, ki je obremenilno poročilo napisal za našega
               tedanjega predsednika stranke, tudi za vašega, in če se mislite iti tu lov na
               čarovnice, tako kot ste začeli, Pozitivna Slovenija pri tem ne bo sodelovala. Pravila
               o tem, kdaj se je treba izločiti iz postopka, so v vseh podobnih upravnih in drugih
               postopkih stroga, zlasti kadar je podan dvom, da bi lahko oseba v takem postopku
               delovala neobjektivno. In tudi v tem primeru bi nam lahko kdorkoli karkoli očital, da
               smo neobjektivni do gospoda Klemenčiča. In mislim, da je najbolj korektno, če se
               Pozitivna Slovenija iz tega odločanja izloči in boste lahko izpeljali, ne vem, kdo od
               drugih kolegov bo še sodeloval, tako, kot boste želeli na MVK, v skladu z zakonom in
               odlokom.</p>
               <p>Tako da jaz predlagam, predsednica, da mogoče s tega stališča nadaljujemo debato in
               da pač prevzamejo odgovornost tisti, ki so iniciatorji tega postopka, mi pa se moramo
               o tej odločitvi še dokončno dogovoriti v poslanski skupini. Hvala.</p>
            </sp>
            <sp xml:id="SDT6-MK-redna-13-2013-06-06.sp9">

               <speaker>PREDSEDNICA MAG. MELITA ŽUPEVC:</speaker>

               <p>Gospod Tanko ima repliko.</p>
            </sp>
            <sp xml:id="SDT6-MK-redna-13-2013-06-06.sp10">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Gospa Kociper, vaše ugotovitve, kar zadeva obravnavo letnih poročil, prvič, niso
               skladne s točko dnevnega reda, se pravi, je to sploh brezpredmetno, kar ste govorili.
               Drugo, kar je pa hujše, pa ne držijo - komisija je izglasovala, da poročilo za leto
               2010 ni popolno, je bilo glasovanje opravljeno. In to ni bilo odvisno od SDS, ampak
               od večine v tej Mandatno-volilni komisiji, pri kateri ima naša poslanska skupina
               komaj četrtino članov, in je prišlo do večinske odločitve. To lahko preveriti,
               zapisnik, šteli ste, razglašeno je bilo, nas je pa samo pet. In to, da nekdo na sklep
               organa od institucije Državnega zbora, ki je tudi neodvisna veja, ne poroča, čeprav
               je temu zavezan, tako kot se od njega zahteva, je nedostojno. To je problem. In tega,
               žal, vi niste nikoli oporekali, kar je tudi problem. Mislim, da bi morali kot
               institucija, kot Državni zbor zahtevati, da tisto, kar sklene Državni zbor, se
               realizira. In to je dolžan, kdorkoli poroča Državnemu zboru, zadevo dopolniti v
               skladu s sklepi, ki jih sprejme s kvalificirano večino kvalificiran del ali pa celota
               Državnega zbora. Drugo, kar zadeva pa te vaše očitke, mi se v vaše ravnanje ne  ne bomo vtikali. Če se boste pač izločili, če boste napovedali
               obstrukcijo ali karkoli, to je pač vaša odločitev. Ampak predsednica Mandatno-volilne
               komisije je iz vaše stranke in dolžna je izpeljati postopek. Če se bo izločila, mora
               nekoga pooblastiti, tako kot je urejeno v skladu s poslovnikom - tisto, kar ste vi
               včeraj očitali in naredili in ni skladno s tistim, kar ste dejali. In vam lepo
               predlagam, vi se odločite, kakor se hočete. Postopka nadzora nad premoženjskim
               stanjem članov KPK pa ni treba izpeljati samo zaradi naše zahteve, ki je bila sicer
               vložena nekaj dni prej, ampak tudi zaradi določbe zakona, samo po sebi, avtomatsko na
               osnovi zakona je treba to narediti, pa vam je to všeč ali ne. Zakon povsem natančno
               in nedvoumno določa, da KPK poroča Državnemu zboru glede tega in da je ta nadzor nad
               njimi treba opraviti vsako leto. Kako boste vi ravnali pri realizacije določbe, je pa
               vaš problem. Mi smo dali v zahtevo samo en detajl tega, ki je prišel naknadno ven. Pa
               še nekaj. Tisti, ki ste pozorno spremljali razprave na Mandatno-volilni komisiji, kar
               zadeva nadzor nad premoženjskim stanjem gospoda Klemenčiča, ste najbrž zaznali, da je
               gospod Klemenčič povedal na tej komisiji, da kar zadevo integriteto funkcionarjev, ni
               pomembna integriteta samo v času mandata, ampak tudi v času pred mandatom,
               funkcionarja. Najbrž se te razprave spomnite in tudi pritrdilnega mnenja gospoda
               Klemenčiča. Se pravi, ne zadostuje, da si ti, ne vem, neomadeževan samo v času
               mandata, ampak tudi prej. In kup primerov je bilo, tudi že v tem mandatu, ko so
               nekateri poslanci trpeli posledice ravnanj integritete pred mandatom...</p>
            </sp>
            <sp xml:id="SDT6-MK-redna-13-2013-06-06.sp11">

               <speaker>PREDSEDNICA MAG. MELITA ŽUPEVC:</speaker>

               <p>Se opravičujem, gospod Tanko, tri minute je mimo.</p>
            </sp>
            <sp xml:id="SDT6-MK-redna-13-2013-06-06.sp12">

               <speaker>JOŽE TANKO (PS SDS):</speaker>

               <p>Ja, je mimo, ampak to povem. Pa tudi kakšen drug funkcionar je to.</p>
               <p>Skratka, kar boste naredili, boste pač naredili. Zakon je pred vami, gospa
               predsednica je za njega glasovala in ga zagovarjala na vse pretege, in predlagam, da
               ga realizira. Predpostavljam, da ve, kako se to naredi.</p>
            </sp>
            <sp xml:id="SDT6-MK-redna-13-2013-06-06.sp13">

               <speaker>PREDSEDNICA MAG. MELITA ŽUPEVC:</speaker>

               <p>Gospod Hrovat, izvolite.</p>
            </sp>
            <sp xml:id="SDT6-MK-redna-13-2013-06-06.sp14">

               <speaker>ROBERT HROVAT (PS SDS):</speaker>

               <p>Hvala. Lep pozdrav!</p>
               <p>No, saj kolega Tanko je zdaj povedal marsikaj tistega, kar sem želel sam, pa bi
               izpostavil samo nekaj stvari.</p>
               <p>Dejstvo je, da je Mandatno-volilna komisija v celoti soglasno sprejela sklep, da se
               opravi nadzor nad premoženjskim stanjem gospoda Klemenčiča, skupaj, soglasno smo ga
               sprejeli. Nadzor nad delom in premoženjem predsednika ali pa članov komisije izvaja
               Mandatno-volilna komisija. In mislim, da se preveč zapletamo in da bi lahko resnično
               začeli z delom. Za kaj gre? Gre za vprašanja in gre za odgovore, in nič drugega ni tu
               v ozadju. Torej, na določena vprašanja mora gospod Klemenčič odgovoriti in zadeva se
               bo končala. Dejstvo je, da ste vi predsednica in vi vodite Mandatno-volilno komisijo,
               kar pomeni, da boste vodili tudi ta nadzor. Mislim, da ustanovitev neke delovne
               skupine bi pomenila samo nek "bypass" brez vsake potrebe, ker bi morali potem tako in
               tako seznanjati tudi kompletno Mandatno-volilno komisijo. In mislim, da je to
               dejansko izgubljanje časa. Imamo lepo priložnost, da v skladu z zakonom, v skladu s
               sklepom, ki smo ga sprejeli na tej komisiji, začnemo z delom in samo to je tisto, o
               čemer se danes lahko pogovarjamo. Že zadnjič sem na zadnji seji povedal, da za našo
               poslansko skupino ta predlog ni primeren in predlagamo, kot je bilo že prej rečeno,
               da to delo opravlja celotna Mandatno-volilna komisija.  Ne vem, zakaj sem začutil nek strah v izjavah gospe Kociper, pa
               tudi vas, predsednica, po tem nadzoru. To izločanje, o čemer ste govorili prej, to
               pomeni, da se moramo izločiti pravzaprav vsi, vse poslanke in poslanci. Tudi nad
               mojim premoženjem izvaja predsednik KPK nadzor, tako kot je nad predsednikom vaše
               stranke, bivšim, in naše, tako kot tudi nad mano izvaja nadzor in tudi nad vami. Tako
               da mislim, da ti argumenti ne zdržijo. In predlagam, no, da glede na to, da je zakon
               jasen in sklep, ki smo ga sprejeli soglasno, da ga tudi uresničimo. Hvala lepa.</p>
            </sp>
            <sp xml:id="SDT6-MK-redna-13-2013-06-06.sp15">

               <speaker>PREDSEDNICA MAG. MELITA ŽUPEVC:</speaker>

               <p>Hvala, gospod Hrovat.</p>
               <p>Prejšnjič je vaša poslanska skupina povedala, da je kar nekaj nejasnosti. Zdaj ne
               razumem, od prejšnje seje do danes je postalo vse jasno. Jaz sem dala prejšnjič
               predlog, pa ste mi vi iz vaše poslanske skupine povedali, da je treba razjasniti
               številne nejasnosti. Tako sem danes sklicala sejo, da razjasnimo številne nejasnosti.
               Tu je gospod Strle, vi ste vztrajali, da povabimo Zakonodajno-pravno službo, da se
               bodo razjasnile dileme. Pričakovala sem, da boste gospoda Strleta kaj vprašali, ga
               bom pa jaz vprašala.</p>
               <p>Torej, gospod Strle, zanima me, glede izvajanja nadzora ste tudi sami v svojem mnenju
               dejali, da kar se tiče nadzora premoženjskega stanja, je stvar dokaj jasna - torej,
               da se pač preverja za čas, ko je gospod Klemenčič postal oziroma je funkcionar.
               Gospod Tanko je sam opozoril že na določbe zakona glede integritete. Vi ste pa sami
               opozorili, da če bi Mandatno-volilna komisija šla na širše preverjanje, bi bil
               potreben poslovnik. In vas prosim za vaše mnenje. Torej poslovnik, po katerem bi se
               izvajal ta širši nadzor nad gospodom Klemenčičem.</p>
            </sp>
            <sp xml:id="SDT6-MK-redna-13-2013-06-06.sp16">

               <speaker>BOŽO STRLE:</speaker>

               <p>Hvala za besedo, ampak moram že uvodoma reči, da ne razumem, kaj mislite s širšim
               nadzorom.</p>
            </sp>
            <sp xml:id="SDT6-MK-redna-13-2013-06-06.sp17">

               <speaker>PREDSEDNICA MAG. MELITA ŽUPEVC:</speaker>

               <p>Bom razložila.</p>
            </sp>
            <sp xml:id="SDT6-MK-redna-13-2013-06-06.sp18">

               <speaker>BOŽO STRLE:</speaker>

               <p>Mislim, pristojnosti MVK glede nadzora nad predsednikom komisije so določene v 21.
               členu - nadzira premoženjsko stanje, sprejemanje daril, nasprotje interesov ter
               nezdružljivost funkcij s pridobitno dejavnostjo. In tu je "numerus clausus", to je
               taksativno našteto. Glede tega je pač pristojnost Mandatno-volilne komisije določena.
               Po pravici povedano, ne vem, kaj naj vam odgovorim, no, ker bistva vprašanja nisem
               prav razumel.</p>
            </sp>
            <sp xml:id="SDT6-MK-redna-13-2013-06-06.sp19">

               <speaker>PREDSEDNICA MAG. MELITA ŽUPEVC:</speaker>

               <p>Samo malo, ga bom še obrazložila.</p>
               <p>Torej, gre za to, da bi - vi veste, kakšna je bila zahteva Slovenske demokratske
               stranke, kaj vse se preverja, torej sum korupcije. Torej, do kam je pristojnost
               Mandatno-volilne komisije, da lahko preverja stvari.</p>
            </sp>
            <sp xml:id="SDT6-MK-redna-13-2013-06-06.sp20">

               <speaker>BOŽO STRLE:</speaker>

               <p>Ja, do kam... Do tam, kjer pač določa zakon. Se pravi, časovno, kot razumem, ni več
               sporno, saj ni spora tukaj, kajne...</p>
            </sp>
            <sp xml:id="SDT6-MK-redna-13-2013-06-06.sp21">

               <speaker>PREDSEDNICA MAG. MELITA ŽUPEVC:</speaker>

               <p>Je, je.</p>
            </sp>
            <sp xml:id="SDT6-MK-redna-13-2013-06-06.sp22">

               <speaker>BOŽO STRLE:</speaker>

               <p>Kako? Mislim, da je SDS jasno povedala, da od takrat, ko je nastopil funkcijo
               predsednika protikorupcijske komisije. Seveda podatke, zbirati podatke za preverbo
               verodostojnosti podatkov, ki jih je on dolžan po tem zakonu dati, normalno, da je
               treba marsikdaj poseči v podatke tudi za nazaj. Se pravi, če se preverja lastniško,
               podatke o premoženju, ki jih je sporočil, in lastništvo, normalno, da se gre preverit
               potem tudi vpis za nazaj, ker se predvideva, da ni v tistem prvem mesecu po nastopu
               funkcije vsega premoženja pridobil. Premoženje, ki ga je dolžan prijaviti, je
               pridobil tudi prej, in normalno, se gre po sami naravi stvari. Gre se pa, normalno,
               samo tiste podatke preveriti, ki so neposredno povezani, s preverbo morebitnega suma,
               da kakšnega podatka ni prijavil ali da ga je prijavil drugače, kot ustreza dejanskemu
               stanju.</p>
            </sp>
            <sp xml:id="SDT6-MK-redna-13-2013-06-06.sp23">

               <speaker>PREDSEDNICA MAG. MELITA ŽUPEVC:</speaker>

               <p>Potem bi vas pa vprašala, za kakšne primere ste pa potem vi predlagali, da se uvede
               poslovnik oziroma da se pripravi poslovnik? V kakšnih primerih bi bilo potrebno
               sprejetje poslovnika? In bi vas prosila, glede na to, da je bilo to vaše opozorilo,
               da poveste zdaj Mandatno-volilni komisiji, v kakšnih primerih.</p>
            </sp>
            <sp xml:id="SDT6-MK-redna-13-2013-06-06.sp24">

               <speaker>BOŽO STRLE:</speaker>

               <p>Naše opozorilo glede poslovnika se je predvsem nanašalo na konkretno vprašanje, kjer
               smo bili vprašani glede možnosti preliminarnega pridobivanja podatkov  in smo takrat ugotavljali, da Državni zbor in Mandatno-volilna
               komisija nimata takšne pravne podlage, da bi že vnaprej pridobivala podatke, kot jo
               ima Komisija za preprečevanje korupcije, ki ima to izrecno urejeno. In ob tej
               priložnosti smo videli tudi poslovnik te komisije, ki zelo podrobno ureja te
               postopke. Ta zakon je pa dokaj skop glede teh postopkovnih zadev in se nam je
               pojavilo vprašanje, pač to mnenje, da bo verjetno treba imeti za to, da se bo ta
               zakon izvajal, v marsikateri fazi tudi kakšno podrobnejšo poslovniško določbo.
               Konkretno se je pa naša pripomba nanašala samo na tisto vprašanje, ki se je nanašalo
               na fazo preliminarnega pridobivanja podatkov. Poleg tega, recimo, samo pridobivanje
               podatkov je v poslovniku protikorupcijske komisije urejeno tako, da so za to, ker je
               pač to povsem tehnična naloga, določeni pooblaščeni strokovni delavci. Mi tega
               nimamo, in ravno zdaj je tu razprava o tem, kdo naj bi to pridobival. Take
               postopkovne zadeve, marsikatero postopkovno zadevo bo očitno treba - saj to je treba
               razmisliti, ampak naša pripomba je izvirala iz tistega konkretnega vprašanja. Zato
               smo takrat tudi izrazili stališče, da bo verjetno treba marsikatero zakonsko določbo
               še podrobneje dodelati v poslovniku, da bi te zadeve lažje potekale in brez
               nepotrebnih dilem. Hvala.</p>
            </sp>
            <sp xml:id="SDT6-MK-redna-13-2013-06-06.sp25">

               <speaker>PREDSEDNICA MAG. MELITA ŽUPEVC:</speaker>

               <p>No, gospod Strle, zakaj to sprašujem - ker smo ravno zdaj prišli do bistva problema,
               okoli katerega se vrtimo že tri seje. Torej, zdaj se je izpostavilo, da je
               preliminarno pridobivanje podatkov po mnenju Zakonodajno-pravne službe vprašljivo,
               sporno, ne vem, katero besedo ste uporabili. Torej, preliminarno pridobivanje
               podatkov pred sprejetjem takšnega sklepa na Mandatno-volilni komisiji, če vas
               pravilno razumem, kajne?</p>
            </sp>
            <sp xml:id="SDT6-MK-redna-13-2013-06-06.sp26">

               <speaker>BOŽO STRLE:</speaker>

               <p>Ja, saj smo... <stage>/Brez mikrofona!/</stage>...</p>
            </sp>
            <sp xml:id="SDT6-MK-redna-13-2013-06-06.sp27">

               <speaker>PREDSEDNICA MAG. MELITA ŽUPEVC:</speaker>

               <p>Torej, da. Ampak de facto je pa Mandatno-volilna komisija preliminarno pridobivala
               podatke. Torej, preden je bil takšen sklep sprejet na seji Mandatno-volilne komisije,
               so se podatki preliminarno pridobili, to je dejstvo.</p>
               <p>Imam pa še eno vprašanje. Izpostavili ste tudi, da je - prej ste rekli, da načeloma
               ni problema, kar se tiče zakonskih dikcij, zdaj ste pa sami dejali, da so v bistvu
               pri Komisiji za preprečevanje korupcije za to pooblaščeni strokovni delavci, ki
               pridobivajo to gradivo. Saj to je bila ravno moja želja glede na opozorila
               Zakonodajno-pravne službe in strokovnih sodelavcev, kdo je tisti, ki naj v imenu
               Mandatno-volilne komisije pridobiva to gradivo. In očitno še vedno nismo prišli do
               odgovora. Sami ste zdaj izpostavili, da bi bilo dobro določiti, kdo naj ti ljudje
               bodo - torej, naj bo to celotna Mandatno-volilna komisija kot taka. To so dileme in
               očitno smo zdaj prišli do istih stvari.</p>
               <p>Postopkovno, gospod Möderndorfer, ki sem ga spregledala že približno trikrat.</p>
            </sp>
            <sp xml:id="SDT6-MK-redna-13-2013-06-06.sp28">

               <speaker>JANI MÖDERNDORFER (PS PS):</speaker>

               <p>Hvala lepa.</p>
               <p>Predsednica, v imenu poslanske skupine bom prosil za prekinitev seje, zato ker bi se
               v poslanski skupini radi posvetovali in bomo tudi pisno MVK obvestili o nadaljnjem
               sodelovanju pri tem mrcvarjenju, še posebej zaradi tega, ker je že nekaj članov MVK
               zelo jasno izrazilo, da ne želijo več sodelovati oziroma da sploh ne bodo sodelovali
               pri delu tovrstne komisije, pa kakršnakoli že bo. Istočasno pa bomo predlagali tudi
               določene rešitve, vendar, kot sem že rekel, rabimo za to posvet in zato ta hip več ne
               moremo sodelovati na tej seji. Verjamem pa, da bodo tisti, ki to želijo opraviti,
               kakorkoli že, tudi če ne bo do komisije prišlo, ker se bodo izločili vsi tisti člani,
               ki ne želijo, bo v resnici nastala komisija in boste lahko opravljali svoje delo brez
               problemov. Sam osebno vam pa že zdaj povem, da ne bom sodeloval pri tej komisiji. KPK
               me je najmanj trikrat že pregledoval, se zanimal in delal vse možne scenarije nad
               mano,  in kakršnokoli involviranje ter sodelovanje v takšni komisiji bi
               mi ta isti KPK lahko takoj očital, da v resnici delam to iz nekih vzgibov ali
               namenov, zato ker so me enostavno spraševali. Skratka, osebno nimam niti nobenega
               interesa. Ko bom imel željo sodelovati v takšni komisiji, bom to zelo jasno izrazil,
               ta hip pa sam osebno ne bom več sodeloval pri tej zgodbi.</p>
               <p>Tako da, predsednica, predlagam, da prekinete sejo. Mi se moramo v poslanski skupini
               posvetovati, obljubim pa, da bomo pisno MVK-ju in vsem članom poslali svoj predlog in
               svojo odločitev glede tega.</p>
            </sp>
            <sp xml:id="SDT6-MK-redna-13-2013-06-06.sp29">

               <speaker>PREDSEDNICA MAG. MELITA ŽUPEVC:</speaker>

               <p>Proceduralni predlog gospoda Möderndorferja dajem na glasovanje. ...<stage>/Oglašanje v
               ozadju./</stage>... Ne, proceduralni predlog poslanske skupine dajem na glasovanje.
               ...<stage>/Oglašanje v ozadju./</stage>... Ne, o proceduralnem načeloma ne, saj to vi veste drugače,
               kajne. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage></p>
               <p>Ugotavljam, da je predlog sprejet, zato prekinjam to točko in sejo Mandatno-volilne
               komisije. <stage type="time">(SEJA JE BILA PREKINJENA DNE 6.6.2013 OB 13.49.)</stage>
               </p>
            </sp>
         </div>
      </body>
   </text>
</TEI>