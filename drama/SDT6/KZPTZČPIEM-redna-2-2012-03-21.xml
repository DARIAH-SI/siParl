<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KZPTZČPIEM-redna-2-2012-03-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">B27BE7823930D7CCC1257D1F005A5845</idno>
               <idno type="custom" subtype="day">4313398896569EE0C12579C9003217F0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=4313398896569EE0C12579C9003217F0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KZPTZČPIEM-redna-2-2012-03-21.KZPTZČPIEM" n="2">
               <name>redna seja</name>
               <date when="2012-03-21"/>
            </setting>
         </settingDesc>
         <particDesc>
            <listOrg>
               <org xml:id="SDT6-KZPTZČPIEM-redna-2-2012-03-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KZPTZČPIEM-redna-2-2012-03-21.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">2. seja</stage>
            <stage type="date">(21. marec 2012)</stage>
            <stage type="chairman">Sejo je vodila Tamara Vonta, predsednica komisije.</stage>
            <stage type="time">Seja se je pričela ob 10.01 uri. </stage>


            <sp xml:id="SDT6-KZPTZČPIEM-redna-2-2012-03-21.sp1">

               <speaker>PREDSEDNICA TAMARA VONTA:</speaker>

               <p>Lep pozdrav vsem.</p>
               <p>Pričenjam 2. sejo Komisije za peticije ter za človekove pravice in enake možnosti in
               po končani tej redni seji bomo šli kar z eno točko še na nujno sejo. Tako, da vas
               prosim, da ne zapustite prehitro prostorov. Malo je bilo kolobocij, se opravičujem,
               glede vabil in vsega. Da ne bi kršili Poslovnika smo morali narediti tako, da ne bi s
               širitvijo, kjer ni bilo neke prave osnove, po poslovniku, smo se potem odločili da
               tako naredimo.</p>
               <p>Vse vas torej lepo pozdravljam. Nihče me ni obvestil, da ga ne bo, kar pomeni, da
               tudi nimamo nikogar, ki bi bil tu s pooblastilom. Prejeli smo sicer eno opravičilo,
               kar bi lahko tudi potem v nadaljevanju povedala. In sicer so se opravičili
               predstavniki Mirovnega instituta.</p>
               <p>Prehajamo na določitev dnevnega reda seja. S sklicem ste ga tudi prejeli. Pod 1.
               točko obravnavamo letno poročilo zagovornika načela enakosti za leto 2010. Pod 2.
               točko informacija o peticijah prispelih od 1. januarja 2012 do 29. februarja 2012 in
               pod 3. točko razno. K dnevnemu redu nisem prejela nobenih predlogov za razširitev
               oziroma umik katere od predlaganih točk, zato je dnevni red takšen, kot je bil
               predlagan s sklicem.</p>
               <p>Predlagam, da preidemo na <title>1. TOČKO DNEVNEGA REDA - LETNO POROČILO ZAGOVORNIKA
                  NAČELA ENAKOSTI ZA LETO 2010.</title>
               </p>
               <p>Imate seznam kdo vse je bil vabljen na sejo. Se pravi: zagovornik načela enakosti,
               Urad Vlade Republike Slovenije za enake možnosti, varuhinja človekovih pravic,
               Mirovni inštitut, ki se je, kot sem rekla, opravičil in Amnesty International
               Slovenije, ki pa je predstavnik tudi tu.</p>
               <p>Gradivo ste prejeli, in sicer je to letno poročilo zagovornika. Tako, da predlagam,
               da... Ja, poleg tega pa bo še razdeljen po vaši predstavitvi, in potem po razpravi
               tudi predlagam en sklep, ki ga vam bodo zdaj razdelili, potem kasneje če bi se mogoče
               karkoli tudi vi odločili, za kakšen sklep, ga tudi lahko vložite. Za začetek jih še
               ni.</p>
               <p>Ja, izvolite.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp2">

               <speaker>EVA IRGL (PS SDS):</speaker>

               <p>Najlepša hvala, gospa predsednica.</p>
               <p>Jaz bi samo prosil, če že imate pripravljen sklep, potem ne vidim razloga, zakaj ga
               ne bi...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp3">

               <speaker>PREDSEDNICA TAMARA VONTA:</speaker>

               <p>Če bi ga imela, bi že dala.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp4">

               <speaker>EVA IRGL (PS SDS):</speaker>

               <p>Aha, nimate še zapisanega?</p>
            </sp>
            <sp xml:id="SDT6-KZPTZČPIEM-redna-2-2012-03-21.sp5">

               <speaker>PREDSEDNICA TAMARA VONTA:</speaker>

               <p>Tako, ni še v pravi oblik, ampak bo čez nekaj minut. In ga boste dobili takoj.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp6">

               <speaker>EVA IRGL (PS SDS):</speaker>

               <p>Najlepša hvala.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp7">

               <speaker>PREDSEDNICA TAMARA VONTA:</speaker>

               <p>Torej, predlagam, da gremo k obravnavi poročila.</p>
               <p>Izvolite, beseda je vaša.
               </p>
            </sp>
            <sp xml:id="SDT6-KZPTZČPIEM-redna-2-2012-03-21.sp8">

               <speaker>BOŠTJAN VERNIK ŠETINC:</speaker>

               <p>Najlepša hvala.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp9">

               <speaker>PREDSEDNICA TAMARA VONTA:</speaker>

               <p>Bi prosil samo ime in priimek, sem jaz pozabila, zaradi magnetograma.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp10">

               <speaker>BOŠTJAN VERNIK ŠETINC:</speaker>

               <p>Pozdravljeni. Jaz sem Boštjan Vernik Šetinc, zagovornik načela enakosti.</p>
               <p>Zahvaljujem se za to možnost, da lahko danes tukaj predstavim svoje letno poročilo za
               leto 2010, ki je bilo sicer znano javnosti tudi že približno tri četrt leta nazaj,
               ampak prejšnji sklic parlamenta očitno ni uspel te teme pretresti, predvsem ne
               vsebinsko, čeprav je bil seznanjen tudi s to vsebino. Poročati o delu, ki je bilo
               opravljeno v letu 2010 je na nek način govor o lanskem snegu, vsaj na videz, ampak
               mislim, da vsebinski problemi, ki so izčrpno predstavljeni v tem letnem poročilu,
               vsekakor še naprej ostajajo na mizi, mogoče se celo zaostrujejo. Zato me veseli, da
               imam možnost povedati nekaj o svojem letnem poročilu, ki je bilo, vsaj tako jaz
               mislim, precej drugačno od poročil mojih predhodnikov, predvsem tudi v tem delu, da
               sem si drznil ocenjevati, zelo široko ocenjevati stanje pravne varnosti na tem
               področju in nisem pristal, ostal na ravni kritiziranja, ampak sem predlagal tudi zelo
               konkretne in izčrpno utemeljene rešitve, ki so po moji oceni nujne. Ne samo iz nekih
               političnih razlogov, ampak predvsem iz pravnih razlogov. Namreč, ne smemo se
               sprenevedati, da nad Slovenijo ne visi Damoklejev meč, v tem smislu, da je očitno da
               ne izpolnjujemo nekih obveznosti, ki izhajajo iz mednarodnega prava na področju
               preprečevanja diskriminacije. Tudi ta vprašanja sem zelo izčrpno predstavil.
               Slovenija je ratificirala tako rekoč vse kar je mogoče ratificirati na tem področju,
               z izjemo ene konvencije, ki se nanaša na položaj migrantov. Temeljna zahteva
               mednarodnega prava je, da država spremlja stanje na tem področju, se pravi da zadeve
               ne prepušča laissez faire<stage>(?)</stage>, pač razvoju dogodkov, ampak da spremlja stanje,
               učinkovito ščiti in tudi promovira preprečevanje diskriminacije oziroma pravico do
               enakega obravnavanja. To je dolžna država aktivno početi. V Sloveniji velja izjemno
               širok model varstva pred diskriminacijo. Imamo odprt krog osebnih okoliščin. Ta
               prepoved je v bistvu učinkovita na vseh področjih družbenega življenja, vsakdo je
               zaščiten, recimo tudi pravne osebe, in tudi prepoved enako veljavnem in zasebnem
               sektorju. Slovenija ima izjemno razpršen in, po moji oceni, nepregleden sistem
               varstva pred diskriminacijo. To je možno tako rekoč pred vsemi organi, hkrati pa ni
               nihče kaj bolj poklican, da tako rečem, učinkovito ukrepati v posameznih primerih.
               Shemo teh pravnih poti lahko najdete na strani 59 letnega poročila, potem pa sledi v
               bistvu analiza učinkovitosti teh pravnih sredstev. Zagovornik načela enakosti je
               namreč, kot varuh človekovih pravic, samo eno pomožno pravno sredstvo v sistemu, ne
               pa nadomestilo za varstvo v drugih postopkih.</p>
               <p>Kaj pravzaprav zagovornik lahko dela? Obravnava pobude in poskuša posredovati pred
               kršitelji, v smislu predočenja kršitve in priporočil in predlogov kako odpraviti
               kršitve, njihove posledice in tudi razloge za kršitve. Dolžan je nuditi pomoč pri
               varstvu v drugih postopkih, recimo tudi v sodnih postopkih. Vsakdo se lahko nanj obrne za nek preventiven nasvet
               ali bi njegovo ravnanje ali ravnanje koga drugega predstavljalo diskriminacijo in
               prositi spet za priporočila kako izboljšati prakso. Hkrati je zagovornik dolžan tudi
               nuditi informacijo o tej temi v čim širši meri, kar pomeni v situacijo, ko to delo
               opravlja ena sama oseba, bi si upal reči misijo nemogoče. Do zdaj pač menim, da se je
               od zagovornika pričakovalo predvsem poročilo o obravnavi posameznih primerov in letno
               poročilo, o kakšnih drugih dejavnosti, pa prav veliko ni bilo veliko govora.</p>
               <p>Analiza, ki je pred vami ugotavlja tri ključne točke v sistemu, ker najprej se mi je
               zdelo pomembno, da analiziram okolje v katerem delujem. Jaz sem to funkcijo prevzel
               julija 2010, tako da v bistvu odgovornost za letno poročilo nosim samo za polovico
               leta. Pred tem je ena od sedanjih poslank opravljala to funkcijo. Osnovni problemi
               so. Prva točka - neučinkovit sistem varstva. Druga točka - manjka nam neodvisno
               spodbujevalno telo. Se pravi, organizacijska izpeljava, ki jo terja mednarodno pravo,
               v smislu tega promocijskega in varstvenega mehanizma. Nekdo mora, da tako rečem,
               bdeti nad sistemom, ne glede na to kdo je trenutno sestavil vlado oziroma neodvisno
               od kakršnekoli usmeritve. In tretja, ključna, točka - je, da je treba bistveno
               izboljšati učinkovitost politik na tem področju. Če samo zelo na kratko naštejem kaj
               je problem, v smislu neučinkovitega varstva je zagotovo ena od ključnih točk
               premajhna jasnost zakonodaje, tako vsebinsko kot postopkovno, v bistvu tudi organom,
               ki morajo ukrepati stvari niso jasne, da tako rečem. Že omenjen, razpršen,
               nepregleden in tudi v praksi očitno neučinkovit sistem pravnih sredstev. V zvezi s
               tem je treba omeniti, da ni podatkov o kakšnih sankcijah in se težko pogovarjamo o
               tem ali država res zagotavlja učinkovite sorazmerne in odvračalne sankcije, kar je
               dolžna storiti, ne glede na to ali imamo neko posebno telo ali ne. Potem je na tej
               točki problem nezmožnost udeležbe nevladnih organizacij, ki bi bile zainteresirane za
               varstvo v vseh postopkih varstva, tudi pred sodišči. Ta možnost je zelo omejena.
               Ključna točka, da ni neodvisnega in učinkovitega telesa za varstvo pred
               diskriminacijo, ki ga zahtevajo konvencije, kot so recimo Cedav, Mednarodna
               konvencija o pravicah invalidov, Konvencija o otrokovih pravicah in dve direktivi
               Evropskega sveta. V zvezi s tem bi omenil še eno dejstvo, da že zdaj po naši notranji
               pravni ureditvi v sistemu manjka tudi zagovornik oziroma zagovornica načela enakih
               možnosti žensk in moških. Se pravi, en podoben pomočnik, da tako rečem, ki bi skrbel
               samo za diskriminacijo na podlagi spola. Zakaj je temu tako, se nihče ne želi izreči.
               Zadnja točka pa je vprašanje nekih aktivnih politik na tem področju. Ugotovljeno je,
               da ni neke celovite politike preprečevanja diskriminacije. Imamo neke vertikalne
               politike, recimo glede spola, neki drobci, nastavki politik nediskriminacije glede
               Romov, splošne protirastične politike nimamo. Kaj je s politiko starejših, se lahko
               vprašamo v letu aktivnega staranja. V bistvu se politike v glavnem ukvarjajo z
               blaženjem posledic ne pa z naslavljanjem vzrokov zakaj prihaja do diskriminacije.</p>
               <p>Skratka ni strategije, neke vizije na tem področju. Jaz mislim, da je eden od rak
               rana problemov tudi pomanjkanje učinkovite koordinacije teh politik, že tiste, ki
               obstajajo so slabo koordinirane ali pa sploh niso in tudi niso usmerjene, vodene s
               strani politike.  V bistvu si
               vsakdo posebej nekaj izmišljuje in hkrati niti ne vemo kaj kdo drug dela.</p>
               <p>Na tej točki bi omenil še vprašanje proaktivnosti tega promocijskega elementa. Osebno
               mislim, da je pri diskriminaciji nekako tako, kot pri pravičnosti. Vidna mora biti
               zato, da ji je zadoščeno. In če temu ni tako, če se vidi, da blefiraš, potem se zelo
               težko pogovarjamo o neki enakopravnosti. In ta proaktivnost, da rečem tudi akcija
               osveščanja, nek sistematičen pristop k temu, je pri nas, bi si upal trditi, žal,
               predvsem stvar projektov. Prižigamo in ugašamo luč, in kakšen je ta efekt navzven v
               Morsejevi abecedi bi jaz rekel, da je pač sporočilo "blefiramo".</p>
               <p>Jaz sem si zastavil tudi neko vizijo in strategijo, ki je predstavljena na koncu na
               164. strani. Jaz mislim, da ne morem biti samo reaktivno nastrojen, se pravi
               reagirati samo na tisto, kar pride na mizo in jo počistiti, ampak da sem po eni
               strani nasprotnik diskriminacije, po drugi strani pa spodbujevalec. Obe funkciji je
               treba enakomerno in v nekem strateškem miksu, da tako rečem, dejavnosti,
               izvajati.</p>
               <p>Moja strategija je tudi v informacijskem smislu, ne kot ciklično delo, v tem smislu,
               da so primi in prošnje za nasvete samo en majhen delček v informacijskem procesu.
               Nujno je treba obravnavati splošna vprašanja, recimo komentirati vsebino zakonov,
               nekih politik, ki se oblikujejo, opozarjati na to, da kje kaj manjka. Za to funkcijo
               potrebuješ tudi neko aktivno spremljanje stanje vseh kaj delajo v sistemu, se pravi
               nek monitoring, tudi raziskave so potrebne za to. Pač za nekatere stvari se je treba
               usesti in jih resno preštudirati, ker jih namesto tebe ne bo nihče. V mednarodnem
               prostoru imamo precej enih pripomočkov, ampak konec koncev jih je treba prevesti in
               narediti dostopne. Promocija in usposabljanje, se pravi ta, da tako rečem delitev
               know-how je tudi en od ključnih vidikov, in vse te dejavnosti se v bistvu povezujejo
               v eno celoto. Samo primeri ne bodo spremenili pravne realnosti, mislim socialne
               realnosti. Samo pravo ne more nič spremeniti, treba je na dolgi rok vplivati na
               spremembo nekih družbenih vzorcev, ki so razlog za diskriminacijo.</p>
               <p>Kritična os tega poročila je bil razlog, da je bilo precej nelagodja pri tem letnem
               poročilu na strani vlade. Svoje letno poročilo sem moral tudi popravljati, predvsem
               tudi zaradi opozoril, ki sem jih potem zbrisal, da v primeru da ne bodo sprejete neke
               odločitve o tem kaj bomo zdaj storili v sistemu, da ne samo, da ne bom več vztrajal
               na tej funkciji, ampak da bom problem internacionaliziral. Pač ne spoštujemo Acquisa
               in že omenjenih konvencij, predvsem tudi njihovih temeljnih varstvenih določb.
               Predlogi, ki so bili dani samo ponavljajo vrsto priporočil, ki jih je ta Državni zbor
               že dal vladi v zvezi s temi vprašanji in ki so vedno znova bila na tem mestu s strani
               zagovornika na nek način plaho sugerirana, po drugi strani pa jih je zelo odločno
               predlagal in zagovarjal varuh človekovih pravic. Ti sklepi so sprejeti, jih je cela
               vrsta, ampak zgodi se nič. Do zdaj se v zvezi s tem ni zgodilo pravzaprav nič. Na
               134. strani lahko vidite eno analizo prednosti in slabosti posameznih rešitev, ki so
               v igri glede spremembe teh sistemov. Jaz zagovarjam isto, kar že skozi zagovarja
               varuh, da moramo problem neučinkovitega varstva, spodbujanja in spremljanja stanja
               rešiti z enim zamahom, tako da naredimo močno, neodvisno telo, ki bo hkrati  zagotavljalo tudi pravno sredstvo.
               Da ne bo samo pomožen mehanizem, ampak da bo dejansko učinkovito varstvo zagotovljeno
               pred tem organom. Kako je pač veliko možnosti, ampak ena od njih je že vseskozi pač
               primer, ki ga imamo v domačem sistemu na področju varstva osebnih podatkov, pa glede
               informacij javnega značaja informacijski pooblaščenec. Nekaj v tem smislu ta država
               po moji oceni nujno rabi. Oziroma bi bilo to najbolj smiselno narediti tudi z razloga
               racionalnosti učinkovitosti in konec koncev stroškov.</p>
               <p>Druga stvar, ki sicer ni pravni del tega problema je pa problem oblikovanja bolj
               učinkovitih politik na tem področju, ki ima tudi organizacijski vidik. Tega se bom
               zdaj v bistvu vzdržal, da bi pač kaj posebej natančno razlagal, ampak ideja, ki jo
               imam in ki je tudi že dlje časa v igri, je združevanje vseh organov za ustvarjanje
               politik nediskriminacije v eno močno telo, pač realnost gre neko drugo pot. Zakaj je
               tako ne vem, ampak bojim se, da se zelo malo upošteva vsebinske vidike pri tej
               zadevi. V letnem poročilu je tudi predstavljena neka komunikacijska strategija
               oziroma prizadevanja za to, da bi zagovornik bistveno izboljšal svojo vidnost,
               dostopnost, odpravo diskriminatorne ovire in pač povabil, da tako rečem ljudi, da se
               bolj pogumno odločajo za prijavljanje primerov diskriminacije. Ker to, kar pride do
               zagovornika in do vseh organov, konec koncev varuha so samo, to si upam tukaj reči,
               mehurčki na površini nekega blatnega jezera. To je pravzaprav,s o so drobci pač
               tistih, ki ali so do konca zrevoltirani ali pa nimajo več kaj izgubiti, da tako
               rečem. Število teh primerov nikakor ne govori o stvarnosti. To je tisto, kar je
               bistveno. Zagovornik je pač izkoristil možnost v okviru projekta urada pač pripravil
               eno spletno stran, ker deluje zdaj v desetih jezikih in nudi obširneje informacije o
               teh vprašanjih. Tudi na nek način je delovni pripomoček za prakso in zagovornikova
               pot za komunikacijo. Pripravil je neke zloženke, ko so bile razposlane na različne
               državne organe, centre za socialno delo, zavoda za zaposlovanje, upravne enote in
               tako naprej, so v 11-ih jezikih, pripravljena je bila ena taka informativna
               publikacija v Braillovi vrstici, mislim v Braillovi<stage>(?)</stage>. Pripravljene so bile tudi
               neke različice za povečan tisk in podobno. Skratka, z dostopnostjo se je zagovornik
               precej ukvarjal, žal pa ne more pač premakniti stvari na tako temeljnih stvareh, kot
               je na primer nedostopnost pisarne, v kateri delujejo za gibalno ovirane. To je
               problem, ki ga je varuh opisoval v letnem poročilu 2008 ali 2007, če prav razumem, pa
               se še vedno nič ne premakne, razen obljub. Skratka, na nek način prihajajo mešani
               signali s tega položaja. Na vratih nam piše v bistvu, čeprav to ne piše, da invalidi
               niso posebej zaželeni. Težko je delati v takem okolju, ki je v bistvu, bi si skoraj
               upal trditi, reči sovražno, zdaj ne bom podrobnosti razlagal, ker je to mogoče tudi
               predmete letnega poročila, ki sem ga dolžan dati do konca leta. Bi pa rekel, da je
               pač to, kar je bilo narejeno, v bistvu kaže neko pot, kaže nekaj, kar bi se dalo
               narediti, kar bi se dalo delati veliko boljše kot doslej, če bi bilo vsaj minimalno
               pogojev za to. Pač ena oseba se na tem mestu se ne more razčetveriti in narediti več,
               kot lahko naredi. Zato tudi pač podatki o rešenih primerih za leto 2010 kažejo, da je
               bilo sicer nekaj narejenega, ampak so zaostanki in te zaostanki se vlečejo zdaj že več let. Že tudi v letu 2010
               je bilo 30 nerešenih zadev prenesenih. Potem jih je bilo pa rešenih v bistvu 54 od
               94-ih ali 56, da jih je približno nekaj čez 40 bilo spet prenešenih v leto 2011. Samo
               za ilustracijo, v letošnjem letu tudi zaradi teh spodbujevalnih dejavnosti ali pa
               vidnosti je pripad številka 94, tukaj govorimo samo o pobudah, se pravi predlogi za
               intervencije, ne svetovalnih mnenjih in tako, tega je še precej. Indeks v letošnjem
               letu pripada, bi lahko pripeljal na številko okoli 180 v tem letu novih zadev. Kar
               pomeni, da je stvar neobvladljiva, bom tako rekel. Če se želi vztrajati na eni
               kvaliteti, ne pa samo kvantiteti tega, je pač to težko pač zagovarjati tezo, da je to
               uresničljivo. Sklenil bi samo s tem, da pač je vlada pač tudi mogoče zaradi
               medijskega pritiska, ker pač nisem sedel v pisarni in bil tiho ob razvoju dogodkov,
               pripravila neko odzivno poročilo, ki sicer ni enovito, ampak je zelo razdrobljen
               odziv številnih institucij. Žal pa moram ugotoviti, da se do bistvenih vprašanj niso
               opredelili. V bistvu se skuša tako kot tudi v primeru letnega poročila varuha ta
               vprašanja zreducirati na organizacijska vprašanja, kaj je zdaj, kdo bo kje sedel in
               koliko bo neodvisen. Beži se pravzaprav od uvida v to, da nam sistem varstva, kot ta,
               ki deluje, če si žrtev, če zadevo prijaviš se pravzaprav kršitelju ne zgodi tako
               rekoč nič. In pač tega odziva ni, razen v tem smislu, da bo v okviru morebitne
               reorganizacije tudi s tem se država nekako skušala spoprijeti. Volje za
               reorganizacije je zmanjkalo, neka delovna skupina sicer je delala na spremembi
               zakona, ampak brez usmeritev vlade, kaj je zdaj za narediti. Tako, da v bistvu to je
               dediščina, ki jo mora zdaj nekako tudi sedanja vlada in sedanji državni zbor pač
               prevzeti nase in se o teh stvareh odločati. Jaz pač apeliram na državni zbor, da
               vladi da usmeritve v zvezi s tem oziroma če pač vlada bi zavzela stališče, da pač to
               njena stvar oziroma da se ne bi želela s temi temami pač bolj intenzivno ukvarjati,
               da pač sam prevzame odgovornost in poskrbi, da bo zakonodaja skladna z mednarodnim
               pravom in da bo v tej državi Sloveniji nek sistem, ki se bo učinkovito spopadal z
               diskriminacijo. Trenutno tega sistema nimamo. Oziroma je ta samo, tako kot sem že
               večkrat rekel, fasada, ...<stage>/Nerazumljivo./</stage>... in jaz se pač zelo zavedam, da sem del
               tega, te kulise.</p>
               <p>Letni načrt je tudi pač predstavljen. O tem, koliko je bil resničen in koliko ni bil,
               bom pač poročal lahko v kratkem. Mislim pa, da ključen problem ostaja v bistvu
               podcenjevanje problema diskriminacije in pomanjkanje volje, da bi se soočali s temi
               dejstvi in vsem, kar to za seboj potegne. Jaz mislim, da bi korenite rešitve lahko,
               korenite spremembe lahko povzročili dosti majhno število javnih uslužbencev, ki bi se
               resno ukvarjali s to temo. Jaz sem pač naredil analizo in na podlagi tega pač bi si
               želel neko neodvisno institucijo s 5 do 8 zaposlenih. Jaz mislim, da se ta država, če
               sodi v klub pač 30-ih najbolj razvitih na tem planetu, pač kaj takega lahko privošči
               ne glede na bolj ali pa manj ugodne ekonomske kazalce in tako naprej. Mislim, da
               vsaki krizi se te problemi še bistveno bolj zaostrijo in v bistvu je pač potreba po
               tem še večja. Drugo je pa zdaj vprašanje, zakaj pravzaprav tudi nevladni
                  sektor, da tako rečem, ali
               pa tisti, ki so prizadeti in to je v končni fazi lahko vsakdo, nimajo nekega
               enovitega in skupnega nastopa v smislu zahtev, ki bi državo soočile s tem, da so to
               realne potrebe. To je tudi eno vprašanje, ki ga mogoče puščam za naslednjo točko
               dnevnega reda. Jaz sem odprt za kakršnakoli vprašanja. Vem, da je bilo nemogoče
               prebrati takšno obsežno poročilo, ampak mislim, da so vsi ključni problemi na mizi,
               so analizirano, tudi vlada je vzporedno analizirala nekatere stvari. Imamo uvid v
               stanje, nimamo pa odločitev o tem kako naprej.</p>
               <p>Tako, da še enkrat, najlepša hvala. In zelo pozdravljam tudi namero Državnega zbora,
               da ohranja vlado v stiku z javnim mnenjem oziroma realnimi potrebami družbe.</p>
               <p>Hvala.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp11">

               <speaker>PREDSEDNICA TAMARA VONTA:</speaker>

               <p>Hvala lepa.</p>
               <p>Besedo predajam še ostalim vabljenim na sejo oziroma njihovim predstavnikom, da
               predstavijo svoja poročila, stališča k temu poročilu.</p>
               <p>Izvolite, gospa Salecl.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp12">

               <speaker>MAG. TANJA SALECL:</speaker>

               <p>Hvala lepa za besedo. Lep pozdrav vsem, sem Tanja Salecl, direktorica Urada za enake
               možnosti, institut načela zagovornika načela enakosti. Organizacijsko se umešča v naš
               urad. Ta rešitev, moram reči, ni najboljša, je pač rešitev, ki je bila v danem
               trenutku sprejeta in mislim, da smo tudi na tej komisiji v preteklosti že velikokrat
               razpravljali o tej tematiki. In ja, tukaj bi bilo potrebno priti do nekih sprememb v
               smislu večje učinkovitosti dela zagovornika načela enakosti, zato se je tudi vlada v
               preteklosti lotila nekaterih ukrepov oziroma pristopov. Izdelana je bila analiza
               institucionalne ureditve varstva pred diskriminacijo in spodbujanje enakosti. In zelo
               pomembno je, da ločimo dve vrsti organov. Na eni strani imamo organe, ki oblikujejo
               politiko enakosti na različnih področjih, imamo pač različne organe, kot je naš Urad
               za enake možnosti, ki pokriva področje enakosti spolov, potem imamo Urad za
               narodnosti, Urad za verske skupnosti, za mladino in tako dalje, ki pokrivajo različne
               družbene skupine. Torej, to so ti vladni organi, ki oblikujejo vladno politiko. Na
               drugi strani pa od nas, kot je bilo rečeno, mednarodne zaveze zahtevajo organ za
               varstvo pred diskriminacijo, to je organ, ki nekako bdi nad politiko vlade kako
               oblikuje in izvaja politiko nediskriminacije in nekako postavlja ogledalo vladi in jo
               spodbuja da je ta politika čim bolj učinkovita. Zato tudi ta umestitev znotraj urada,
               da je zagovornik načela enakosti v uradu ni najboljša, ker se tudi nekako mešajo
               potem te stvari kdo je odgovoren za kaj. Tako, da v luči tega zavedanja je bila, kot
               je bilo tudi omenjeno, ustanovljena medresorska delovna skupina, ki naj bi pripravila
               spremembe zakona o uresničevanju načela enakega obravnavanja, ki opredeljuje ta
               institut zagovornika načela enakosti. Res je, da ta delovna skupina ni imela nekega
               mandata, neke jasne usmeritve, v tem organizacijskem smislu, kam umestiti, kakšna bi
               bila rešitev glede tega instituta, zato se je lotila dela predvsem iz vsebinskega
               vidika, torej katere so tiste pomanjkljivosti, ki naj bi jih s spremembo zakona
               odpravili. Ta medresorska delovna skupina svojega dela ni dokončala. Vlada se je
               spremenila, tako da je vprašanje ali bo nadaljevala naprej s svojim delom ali ne.
               Ampak, kar želim povedati je to, da se je vlada in da se, tudi zdaj Vlada ukvarja s
               to tematiko in nekako si prizadeva za izboljšanje in ustreznejšo rešitev te umestitve
               instituta zagovornika, kot neodvisnega in samostojnega organa. Zagovornik načela enakosti je po samem zakonu
               pri svojem delu samostojen in neodvisen, jaz sem samo predstojnica do njega v smislu
               delovnopravnih obveznosti. Tako, da mu je pri svojem delu res zagotovljena ta
               samostojnost in neodvisnost. Je pa res, da je samo ena oseba in da je težko opraviti
               vse naloge in obveznosti, ki naj bi jih tak institut opravil. In res je tudi to, da
               po zakonu, predvsem nudi pomoč žrtvam dnevne diskriminacije, ne izvaja pa recimo
               raziskav in drugih samostojnih poročil, ker je pač nemogoče, da ena oseba to izvaja.
               Ja, tukaj so pomanjkljivosti, ki jih bo treba nekako odpraviti oziroma situacijo
               izboljšati.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp13">

               <speaker>PREDSEDNICA TAMARA VONTA:</speaker>

               <p>Hvala lepa.</p>
               <p>Izvolite, gospod Rovšek.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp14">

               <speaker>JERNEJ ROVŠEK:</speaker>

               <p>Jaz sem Jernej Rovšek, namestnik varuhinje človekovih pravic, pokrivam tudi to
               področje.</p>
               <p>Da ne bi vzel preveč časa, bi uvodoma povedal, da se z ugotovitvami glede stanja
               strinjam z zagovornikom, in to so tudi stališča varuha oziroma, in tudi priporočila,
               ki so bila v letnem poročilu predstavljena in tudi sprejeta v Državnem zboru. Namreč,
               imamo pomanjkljivosti, kot je povedal zagovornik. Tako, kar se tiče sistemske
               ureditve v zakonodaji, kot tudi kar se tiče statusa institucije in njenih
               pristojnosti in moči. Toliko časa že delam na tem področju, da vem da pravice ali
               načela, ki so samo v predpisih in ki jim ne sledijo učinkoviti mehanizmi, da se
               preprečijo kršitve na teh področjih, ostaja črka na papirju. Tako, da imamo pri nas,
               to, kar imamo dejansko črka na papirju, ker učinkovitih mehanizmov nimamo. Iz
               poročila se vidi, da sam zagovornik nima nobenih dejanskih možnosti ukrepanja. Je
               neka teoretična možnost, da ukrepa inšpektorat na določenem področju, ampak to ne
               deluje. Oziroma tudi vsi inšpektorji na teh področjih se ne čutijo pristojni za to
               področje.</p>
               <p>Kot rečeno, na ta vprašanja tudi varuh opozarja ves čas in pričakujemo, da bo okrog
               tega sprejeta neka odločitev, tako glede mehanizmov, kot zakonodaje ker na to nas
               obvezujejo tudi direktive Evropske unije. In te direktive ne sledimo. In pravzaprav
               je žalostna situacija, verjetno tudi zagovornik ve, da so nas na tem področju
               prehitele praktično vse države bivše Jugoslavije, ki imajo tovrstne institucije.
               Nekatere tudi uspešno delujejo, Slovenija pa dejansko, samo zaradi, kot neko zaveso
               imamo tukaj, da prikazujemo mogoče pred organi Evropske unije, da nekaj imamo,
               dejansko pa nimamo oziroma ta sistem ne deluje.</p>
               <p>Samo konkreten primer, da ne bi bil samo na tej splošni ravni. Pred dnevi se je
               zgodil ta incident, protesti, nasprotovanja o preselitvi romske družbe. In v izjavi,
               ki jo je varuh dal, smo opozorili tudi na te stvari. Varuh ne more ukrepati v primeru
               do posameznikov. Tu bi zagovornik lahko ukrepal oziroma tudi ni neke preventivne
               dejavnosti. Ti ljudje pravzaprav ne vedo da je to nekaj narobe, če nasprotujejo
               preselitvi ali nakupu objekta samo zato, ker je pač kupec pripadnik druge narodnosti
               in je to zastrašujejo.</p>
               <p>S tem bi končal, hvala lepa.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp15">

               <speaker>PREDSEDNICA TAMARA VONTA:</speaker>

               <p>Hvala.</p>
               <p>Še predstavnik Amnesty International. Blaž Kovač.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp16">

               <speaker>BLAŽ KOVAČ:</speaker>

               <p>Lep pozdrav. Hvala za besedo.</p>
               <p>Jaz bi začel s tem, da bi pojasnil, da jaz zelo veliko delam v praksi. Potni nalogi
               so zelo velik odstotek mojega dohodka, in lahko vam povem, da poleg vsega, kar je
               povedal zagovornik, kar je povedal varuh, se to odraža tudi dejansko v praksi in na
               terenu. V Ameriki imajo v bistvu en stereotip, da se ti nič ne bo zgodilo, nič
               slabega, če si white English, middle class in male. Torej, če si belec, srednjega
               sloja in če si moški. In kot je zagovornik rekel, mislim, da z zelo malo domišljije
               lahko to uporabimo tudi v Sloveniji. Kajti, diskriminacija se lahko že jutri zgodi
               vsakomur od nas. To je v bistvu problem, s katerim se vsakodnevno spopada na milijone
               Evropejcev, in Slovenija ni imuna. Na terenu to izgleda zelo zastrašujoče.  Narava mojega dela je taka, da
               največ delam z Romi, z izbrisanimi, skratka z marginalnimi skupinami, če jim lahko
               tako rečem, ki so na dnu družbene lestvice na robu družbe. Ne glede na to, ali gre za
               neko javno zadevo, recimo, v nekem upravnem postopku lokalne skupnosti o pritožbi
               odloča župan iste lokalne skupnosti, postopek pa v vsakem primeru vodi isti uradnik.
               Ali pa če gre za zasebni sektor na lokalni ravni, ne vem, če se spomnite tistega
               primera Rdeči križ v Novem mestu, ko Romom ni bil dovoljen dostop v skladišča ali pa
               ta primeru ...<stage>/Nerazumljivo./</stage> ki ga je omenil gospod ...<stage>/nerazumljivo./</stage>, se v bistvu
               v pogovoru z žrtvami izkaže, da nimamo kaj svetovati. Oprostite, pri najboljši veri
               jaz ne morem nekomu, ki je pač na dnu družbene lestvice, ki ima zelo nizke dohodke
               svetovati, pač sproži dejansko edino učinkovito sredstvo, to je pač odškodninska
               tožba. Ker zagovornik je sam povedal kakšna je situacija na njegovem področju. Varuh
               človekovih pravic se odziva, tudi podaja mnenja, priporočila. Državni zbor jih
               sprejema, ampak veste, to traja, pa tudi učinek izostane. Inšpekcije, tako kot je
               gospod ...<stage>/Nerazumljivo./</stage> omenil, se pogosto izrečejo za nepristojne. Recimo, v
               mislih imam primer glede najema stanovanj, ki smo ga izpostavljali. Nobena inšpekcija
               za to ni pristojna, če je najemodajalec zasebnik. Ti problemi so realni in za njimi
               ne trpijo samo Romi, samo izbrisani, ampak trpi tudi segment pupulacije, ki pač ni,
               tako kot sem prej rekel "white english middlecast mail". Torej, starejši mlajši in
               tako naprej.</p>
               <p>Proti diskriminacijski okvir v Sloveniji. Gospod ...<stage>/nerazumljivo./</stage> se je izrazil, da
               je zavesa. Jaz bi v bistvu celo rekel, da ga ni, ker ga dejansko ni. Ker če ni učinka
               v praksi, pač ne moremo govoriti niti o Potemkinovi vasi, ker so vsaj izgleda.
               Potemkinova vas je vsaj izgledala lepo. Potem ko na terenu, ko se nekaj zgodi, pa
               žrtvi nimaš kaj priporočiti, in ni prav nobenega "haska".</p>
               <p>Kaj tukaj storiti je seveda sedaj drugo vprašanje. Amnesty se v odločitve o ukinitvah
               organov pač v teh ...<stage>/nerazumljivo./</stage> odločitvah ne vpleta, se o tem ne izrekamo,
               ampak bi pa poudarili, da je tukaj pač možnost, da se pač ravno zaradi tega mogoče to
               nadgradi. Zagovornik že lep čas poudarja, da predlaga samoukinitev in nadomesti to z
               nekim močnim neodvisnim organom po zgledu funkcijskega pooblaščenca, kot je danes
               rekel. Pač mi se o teh stvareh ne izrekamo, ampak zagovarjamo pa stališča, da
               Slovenija, slovenski pravni red, pravo ne bo ničesar rešilo, tako kot je zagovornik
               omenil. Ampak potrebujemo pa mehanizme, ki se v skrajnih primerih odzovejo, tako na
               ravni politik, kot na izvedbeni ravni varstva. Torej, da se v teh primerih nek
               državni organ zgane in ukrepa. In ta državni organ naša država potrebuje. Jaz mislim,
               da ga nujno potrebuje. Mora biti neodvisen, mora biti samostojen, mora imeti ustrezna
               pooblastila za ukrepanje, mora izvajati določene funkcije, monitoring in tako naprej.
               Tukaj pač pozivamo oblasti, da se ti postopki začnejo, da se prične ta razmislek in
               da se prične delati na tem, da se sistem ali nadgradi, ali spremeni, konec koncev bo
               to politična odločitev. Ampak vsekakor pa, da stanje ne ostane takšno kot je, ko v
               praksi žrtev diskriminacije nimajo na voljo nobene pravne možnosti, razen
               odškodninske tožbe ali pa, kot ponavadi, da se enostavno sprijaznijo s tem, da so
               žrtve diskriminacije in živijo naprej. Hvala.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp17">

               <speaker>PREDSEDNICA TAMARA VONTA:</speaker>

               <p>Izvolite.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp18">

               <speaker>BOŠTJAN VERNIK ŠETINC:</speaker>

               <p>Samo ena misel v zvezi z učinkovitostjo sodnega varstva. Kdo si upa zagovarjati tezo,
               da pomeni možnost sodnega varstva, recimo, v primeru, da ti nekdo ne odda stanovanja
               v najem, zato ker si preveč temen, preveč poročen, pa imaš otroka ali ne vem kaj, pač
               enega od kriterijev, ki je diskriminatoren. Da se pričakuje v bistvu od žrtve, da bo
               šla tožit. To je jasno, da ne bo noben šel tožit. V tem poročilu je predstavljen en
               primer, ko pač, mislim da gre za diskriminacijo sistemsko, strukturno in pač
               politično usmerjeno, nad otroci v zvezi z njihovo spolno usmerjenostjo.  Kdo je na tem mestu, ali katerem
               koli, pripravljen zagovarjati tezo, da možnost sodnega varstva, ker inšpekcijske poti
               smo dokazali, da so pač mrtva črka na papirju, na primer v razmerju do lastnega
               ministra, pač inšpektorat za šolstvo ne more nič, to je dokazano. Kdo si upa
               zagovarjati tezo, da bo, recimo, nekdo, ki je prizadet za to, ker je, ne vem, gej,
               lezbijka, biseksualno usmerjen, ali mogoče celo trans, da razmišlja o spremembi
               spola, da se bo javno izpostavil, dobil soglasje staršev in šel tožiti lastnega
               ministra. Če to kdo zagovarja tezo, da je to učinkovito pravno varstvo, potem pač
               lahko samo nehamo z debato. Mnogo je situacij kjer pravzaprav je tako rekoč nemogoče
               najti nekoga, ki bi se bil pripravljen izpostaviti. Ampak te situacije je treba
               nasloviti. Družina ....<stage>/Nerazumljivo./</stage> se mogoče ne želi izpostavljati, ker ve, da bo
               potem recimo lahko tudi žrtev povračilnih ukrepov in tako naprej. Ne vem, s tega
               mesta je pač nekoč prišlo neko mnenje, da to ni nič takšnega, če te prisilno
               preselijo. Čeprav so bili primeri, ne vem, vsaj, recimo, o vprašanju ali to pomeni
               kršitev pravice do svobodne izbire prebivališča, čisto nevtralna človekova pravica.
               Je bil primer iz leta 1998 znan pri varuhu človekovih pravic, objavljen, zadeva se je
               celo končala s kazensko obsodbo nekih občinskih veljakov, ki so hodili okoli in
               nabirali podpise proti preselitvi neke družine, zato ker je bila romska. To je pač
               nek standard pravni, ki je bil narejen, ampak to se vedno znova ponavlja. Meni je
               zelo žal, da moram to tu reči, ampak poglejte kdaj se to pojavlja. To se pojavlja
               vsakič v kontekstu lokalnih volitev. To je bilo leta 1998, to je bilo leta 2006,
               sedaj spet. Zakaj bi bilo komu v interesu, da se to dogaja oziroma zakaj imamo
               sistem, ki v bistvu to tolerira, zato ker je to enkrat nekomu ali drugemu mogoče celo
               v korist? Tega ne sme sistem dopuščati, ne glede na to, kakšne barve je kdo in tako
               naprej. Pač rabimo učinkovite mehanizma nadzora. In to da jih ne želimo dopustiti,
               pač problem strukturen in povezan s tem, da če bomo eno vprašanje načeli, moramo vsa.
               Ne moremo se sedaj ukvarjati samo z diskriminacijo Romov in žensk, ampak se moramo
               tudi z invalidi, tudi s starejšimi, mlajšimi, kaj je z mladimi ženskami, ki pač
               nimajo učinkovite zaščite zaradi diskriminacije pri zaposlovanju ali delu. Jaz ne bi
               rad tu konkretnih situacij našteval, ampak ko jim predstaviš poti in možnosti za
               uspeh z neko zadevo, se velikokrat obupa in stvar izzveni. To je samo zabeležka,
               informacija, ki jo imamo tisti, ki se s tem ukvarjamo. Ne pride do "casea", ne pride
               do niti poskusa pravne rešitve, ali pa tudi neformalne. Pač ljudje odnehajo. Pač v ta
               vprašanja je treba ugrizniti, čeprav so tudi kisla, enkrat zate, enkrat za nekoga
               drugega. Verska diskriminacija ali pa dajmo reči tudi nestrpnost in tako naprej,
               politična, to je pač kotel, ki se kuha. Treba je dobiti tudi neko občutljivost na to,
               da vse to vidiš. Ne moreš vztrajati na tezi, da je vprašanje diskriminacije
               relevantno samo takrat, ko si ti sam prizadet. Diskriminacija je nekaj, kar je
               škodljivo za družbo kot celoto in je disfunkcija v sistemu. To se ne splača, tudi
               ekonomsko gledano. Zakaj pa mislite, da je ta stvar v pravu EU? To je zato, da imamo
               dejansko nek približek svobodnega trga, dobrin, storitev, idej, kapitala. Če tega ni,
               potem lahko vsakdo na meje postavi neke ovire ali naredi meje tam, kjer jih ni. Zato
               si prizadevamo, da bi pač bili bolj učinkovita, bolj pravična, bolj vključujoča
               družba. To ne more biti ne v interesu  družbe kot celote. Toliko samo.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp19">

               <speaker>PREDSEDNICA TAMARA VONTA:</speaker>

               <p>Hvala. Odpiram razpravo na to temo. Izvolite, gospa Potrata.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp20">

               <speaker>MAG. MAJDA POTRATA:</speaker>

               <p>Hvala za besedo, gospa predsednica. Jaz se bom skušala disciplinirati, pa ne
               ponavljati tistega, kar sem že razpravljala na tej komisiji, ampak z nekaterimi rečmi
               bo vendarle treba opraviti, pa jih morebiti vse v enem delu ponoviti. Sedaj, to
               postavljanje poročila za govornika iz leta 2010 v trenutni politični kontekst je zame
               bistvenega vprašanja. To je huje kot Potemkinova vas. Zaradi tega, ker smo v tem
               trenutku v situaciji, ko sploh ne vemo in jaz nisem dobila odgovora na vprašanje,
               kako bodo na institucionalni ravni rešena nekatera vprašanja, ki niso bila ustrezno
               rešena že poprej. Tukaj soglašam. Ampak niso zdaj, se pa še manj ve, kako bo. In naj
               samo povem, da sem na generalnega sekretarja vlade in na ministra za delo, družino,
               socialne zadeve in invalide, 2. marca naslovila pobudo, ki je zvezana ravno s tem
               vprašanjem, kako bo zadeva urejena, glede na to, da ne vemo, kako bo funkcioniral
               organ, ki je odgovoren za oblikovanje politike na tem področju niti ne vemo kako bo
               funkcioniral organ, ki bi moral kot neodvisen organ funkcionirati kot zagovornik
               načela enakosti. Zdaj, vse kar bom govorila, bom govorila ne "at personam", ampak o
               instituciji o kateri se pogovarjamo. Zdaj, še enkrat povem, to poročilo smo mi vsaj v
               enem delu obravnavali junija lani, ko smo govorili ravno o tem vprašanju, kako naj bi
               v prihodnje urejali stvari, ki zadevajo spodbujanje enakosti in varstva pred
               diskriminacijo. Tukaj bi rekla, da v celoti soglašam z gospo mag. Tanjo Salecl, da je
               treba ločevati me tistim organom, ki je oblikovalec politike in med tistim organom,
               ki je postavljen za varovalni mehanizem, da tako rečem. In tako kot sem brala
               ugotovitve delovne skupine, ugotavljam, da ni vsaj del tiste, tisti del in
               Ministrstvo za zunanje zadeve konkretno menim, da se ni nikoli izrekal zoper potrebo
               po nekem pomembnem institutu, ki bi nadomestil ukinjeni organ sveta Evrope, ki je v
               imenu varčevanja in še česa drugega tudi, ukinil to izpostavo v Sloveniji in smo
               iskali neko obliko, kar država je pač odgovorna, da ima neko institucijo, ki tudi po
               mednarodnih predpisih zagotavlja ustrezno varstvo človekovih. Mislim, da je točna
               ugotovitev, da bi Slovenija morala težiti za tem, da bi tudi v okviruorganizacije
               združenih narodov iz skupine B preskočila v skupino A in imela nek tak institut, kar
               je pa skoraj bila sfemično v teh govorih, kako je treba varčevati, vztrajati pri
               takem stališču, da je nek tak organ treba imeti. Poznam tisto rešitev, ki je šla v
               smeri zagovornik enakosti morebiti v okviru instituta varuha človekovih pravic
               deloval, če bi za to bilo zagotovljeno osebje in finance, seveda tudi zakonska
               pooblastila ali da bi bilo to kako drugače samostojno urejeno. V vsakem primeru jaz
               pričakujem, da bom v roku, ki je za pobude in za podobne stvari postavljen, dobila
               odgovor, kako sedanja vlada o teh vprašanjih razmišlja. Bi pa seveda  na neko evolucijo rada
               opozorila. Zastavljeno je bilo vprašanje, zakaj se je toliko govorilo najprej o
               zagovorniku načela enake obravnave enakosti žensk in moških, se pravi, enakosti
               spolov. Zaradi tega, ker, zdaj bom pa tako rekla, kdor ni ženska, problemov ne čuti.
               In dejstvo je, da se je celoten boj za uveljavljanje človekovih pravic začel z
               varovanjem in bojem za pravice žensk. In v tem boju je bila Slovenija uspešna takrat,
               kadar so se združili tako civilna gibanja, izvršna veja oblasti in politične stranke
               in to je bil proces. Jaz se spomnim, ko sem brala prva poročila varuha človekovih
               pravic - Varuh človekovih pravic problema diskriminacije žensk v svojih poročilih ni
               zaznal. In takrat sem dobila pojasnilo, da pač varuh tega problema ni zaznal v
               primerjavi z drugimi problemi diskriminacije. Ampak to je bil evropski, to je bil
               svetovni problem, ki se je reševal in zato se je tudi najprej uveljavljal. Ne bom
               sedaj govorila o tem, da nas je 51%, in da je bila to manjšina, ki je bila slabše
               obravnavana, ne glede na to, da je v prebivalstvu, da v prebivalstvu pomeni večino.
               Zdaj pa iz tega izpeljujem, tukaj se je treba zavedati pomembne vloge Urada za enake
               možnosti, kakorkoli se je že v razvoju ta institucija imenovala in kakorkoli je že
               bila umeščena, da brez zavedanja o teh problemih ne bi mi vrste stvari imeli rešene.
               Ne bi imeli niti ukrepov za večjo participacijo žensk v politiki, v politiki pa je
               participacija potrebna zato, da se tudi na drugih ravneh problemi žensk uresničujejo.
               Ne bi odpirali vprašanja nasilja nad ženskami, tako kot smo ga, seveda s tezo, da če
               so ženske žrtve nasilja, potem tudi otroci niso zavarovani, je treba tudi ta problem
               zastaviti in postaviti v širši kontekst. Zato ne zameriti, jaz se ne čudim, da je
               bila prva oblika diskriminacije, ki je bila poudarjena, prač diskriminacija žensk.
               Tudi pri zaposlovanju, če se spomnite, tudi v zdravstvu, tudi v financiranju v
               marsičem. In jaz ne bi zmanjševala tega problema. Poznam tudi različne prakse v
               evropskih državah, pa ne samo v evropskih državah, ki so šle po enakem principu, da
               so diskriminacijo žensk utopile v drugih oblikah diskriminacije. In to se prav
               dobesedno utopile in se nek problem, ki je širši družbeni problem, lahko zelo hitro z
               ravni splošnega spravi na raven posebnega. Tako, da tukaj se jaz nikakor ne bi ne
               čudila ne bi zmanjševala ukrepov in problemov. Prej bi rekla, da bi morali okrepiti
               zavedanje, da je z ravni tega kar je na videz dobro urejeno, morali preverjati
               nenehno ali tudi v praksi dobro deluje.</p>
               <p>Omenjena je bila skupna antidiskriminacijska politika in omenjeni so bili tudi
               nekateri primeri neuspešnega spopadanja z diskriminacijo na podlagi etnične
               pripadnosti. Ko se je v javnosti že leto ali dve pred tem, belokranjski problem odprl
               in nepripravljenost belokranjskih občin, da sprejmejo romsko družino, sem se spomnila
               razprav, takrat okrog leta 2006, ko smo razpravljali o tem kako lahko rešujemo
               nastanitvene težave posameznikov, da je takrat bilo govora o tem, da ne smemo
               romskega prebivalstva getoizirati, ampak da ga je treba vključiti. In poglejte, sedaj
               ko smo v konkretni praksi naleteli na problem vključevanja v širšo skupnost, se je
               skupnost postavila proti. In tu sedaj ne bom zagovarjala politike, katerekoli vlade,
               ampak bom samo opozorila na to, da so možnosti politike do neke mere tudi omejene, če
               ni širšega zavedanja o problemih med nami. Zaradi tega, ker verjetno se vaščanom ne
               zdi nič narobe s tem, da zbirajo denar za to, da bi odkupili hišo. Njim se to ne zdi
               nič narobe. In jaz se vprašam, kako to, da se jim to ne zdi narobe. Da ne citiram
               nekaterih drugih izjav v zvezi s 14- dnevnim  sobivanjem z romsko družino v vasi.</p>
               <p>Jaz bi seveda opozorila na to, da smo imeli na komisiji v prejšnjem mandatu že
               razpravo o institucionalni ureditvi vprašanja zagovornika načela enakosti in o
               opredelitvi politike do teh vprašanj. Takrat smo soglašali s tem, da je samostojno
               funkcijo zagovornika treba okrepiti in doseči. Tako, da najmanj kar jaz pričakujem,
               da bomo to današnjo razpravo tudi porabili za priložnost, da ponovimo ta apel.
               Posebej poudarjam v kontekstu tega, da se pripravljajo širše reorganizacijske
               spremembe, da odgovorov na ta vprašanja ni. Jaz sem vesela, da se nam je minister
               pridružil, ker on je verjetno tisti, ki ve, kako bodo te stvari v prihodnje
               tekle.</p>
               <p>Končujem pa s tem, če je varčevanje edina ključna beseda, potem ne rabimo cele vlade,
               ampak imamo lahko samo finančnega ministra. Če pa se zavedamo, da so v krizi pravice
               ljudi, zlasti tistih, ki so na najslabšem, najbolj teptane, potem bi morali ravno v
               krizi okrepiti vse tiste mehanizme, ki so deprivilegiranim skupinam ljudi v podporo,
               v pomoč in tudi v preprečevanje takih stvari. Jaz se gospodu Virniku zelo lepo
               zahvaljujem za tisto zgodbo, ki jo je tako sedaj v drugem nastopu omenil v zvezi z
               otroki in šolo. Veste, šolski program in šolsko polje je samostojno avtonomno polje.
               Izvršna veja oblasti, konkretno državna sekretarka si je dovolila z okrožnico poseči
               v to avtonomijo in vzgojiteljicam in vzgojiteljem ter učiteljicam in učiteljem
               povedati o čem smejo govoriti, in o čem ne smejo govoriti. Kurikul pa predpisuje, da
               je tema o družinah del kurikula. Kdo je bolj odgovoren za popolno informacijo, če ne
               šola, če je otrok, če je mladostnik lahko iz svojega okolja vendarle deležen nekih
               stereotipov, nekih predsodkov. In če se v celi državi o teh stvareh govori, v šoli se
               pa o teh stvareh ne bi smelo govoriti. In tu imam veliko pripomb na to, kako s svojim
               konkretnim ravnanjem ravnamo diskriminatorno. Kako se pa s spolno identiteto
               spopadamo v človekovem razvoju je pa tudi popolnoma jasno in da si mladostniki govora
               o teh temah želijo, ker so to njihova realnost. Mi se sedaj lahko zapremo pred to
               realnostjo in rečemo, da tega preprosto ni. To pa je življenje v realnosti. Jaz bi si
               seveda želela, kot rečeno, da bi podprli predlagani sklep, ki smo ga dobili na mizo,
               ki vendarle govori o tem, da bi zagovorniku načela enakosti zagotovili samostojno,
               nepristransko in neodvisno delovanje, kot samostojnemu organu v skladu z zakonom o
               uresničevanju načela enakega obravnavanja. To je seveda tisto, kar sedaj lahko opremo
               na obstoječo zakonodajo. Jaz sem pa že prejšnjič opozorila, da je tudi tisti popravek
               v zakonu bil, seveda, tak, ki mu takrat tudi sama nisem v celoti pritrjevala, zato
               ker se mi je zdel prešibek v primerjavi s tem, kakor bi to inštitucijo morali imeti
               urejeno. Hvala lepa. 
               </p>
            </sp>
            <sp xml:id="SDT6-KZPTZČPIEM-redna-2-2012-03-21.sp21">

               <speaker>PREDSEDNICA TAMARA VONTA:</speaker>

               <p>Hvala. Gospa Irgl, verjetno boste kaj tudi v zvezi s tem, ker ravno o tem položaju
               zagovornika. Takrat ste bila vi predsednica, ko ste to enoglasno sprejeli, da se bo
               ta reč spremenila. Pa me zanima ta vaša refleksija v zvezi s tem.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp22">

               <speaker>EVA IRGL (PS SDS):</speaker>

               <p>Najlepša hvala za besedo, gospa predsednica. Vesela sem, da tudi meni na vseh teh
               komisijah postavljajo vprašanja, kot da bi bila na pol minister, pa nisem. Ministra
               imamo tukaj, tako da bo minister sam verjetno znal dovolj natančno obrazložiti kako
               in kam. Najprej pa naj pojasnim, zakaj nismo že v prejšnji sestavi Državnega zbora
               obravnavali letnega poročila zagovornika načela enakosti za leto 2010. Gospod
               zagovornik se bo, jasno, spomnil, da smo zadnje poročilo, ki smo ga imeli na Komisiji
               za peticije ter za človekove pravice in enake možnosti, obravnavali poročilu Varuha
               človekovih pravic. Takrat je bil zagovornik, tako kot tudi direktorica Urada za enake
               možnosti, sta bila oba prisotna na tej seji. Pogovarjali smo se o vprašanjih vezanih
               tudi na diskriminacijo, kar obravnava zagovornik letnega poročila. Takrat je
               zagovornik tudi pojasnil nekatera odprta vprašanja vezana na njegovo delo, predvsem
               glede kadrovskih problemov in glede pristojnosti. Mi smo o tem večkrat govorili.
               Zakaj pa nismo obravnavali letnega poročila takrat je pa dejstvo preprosto. Zaradi
               tega, ker časovno tega nismo enostavno uspeli izpeljati. Zadnja seja, ki smo jo kot
               komisija imeli, je bila komisija na kateri smo obravnavali varuhovo poročilo. Zato je
               pač predsednica komisije danes uvrstila poročilo na to sejo.</p>
               <p>Kar pa se tiče poročila o delu zagovornika, jaz moram reči, da se število
               obravnavanih primerov povečuje. To se nekako kaže, prejetih, koliko jih potem rešimo
               je vprašanje druge vrste, ampak se povečujejo. Je pa potrebno povedati predvsem za
               vse tiste, ki morda niste toliko spremljali tega dela vezanega na vprašanje enakih
               možnosti, da se to poročilo pač pripravlja na osnovi zakona o uresničevanju načela
               enakega obravnavanja in zakona o enakih možnosti žensk in moških. Tu je treba tudi
               jasno poudariti, da vsak od teh omenjenih zakonov bi moral imeti svojega zagovornika
               po zakonodaji. Se pravi, da bi zagovornika morali imeti za načelo enakosti in pa
               zagovornika za enake možnosti žensk in moških. Sedaj imamo to urejeno na način, da
               vse pokriva ena oseba, v tem primeru gospod Šetinc, kot zagovornik načela enakosti.
               Tudi to poročilo je, tako kot predhodna leta, torej pripravljal zagovornik načela
               enakih možnosti kot eno poročilo za oba zakona. In sedaj se navezujem na tisto, kar
               je bilo izpostavljeno s strani predsednice komisije. Res je, leta 2009 smo mi 10.
               septembra na Komisiji za peticije, človekove pravice in enake možnosti obravnavali
               letno poročilo zagovornika načela enakosti za leto 2008 takrat še. In takrat smo med
               drugim tudi sprejeli sklep, da komisija predlaga, da se zagovorniku načela enakosti
               poskuša zagotoviti delovanje kot samostojnemu organu. Seveda jaz sama še vedno
               smatram, da je to problematika kateri moramo zelo natančno in pozorno prisluhniti. Tu
               ni nobenega dvoma. Vendar pa se danes Slovenija nahaja v nekem drugem času in nekem
               drugem položaju. Vsi vemo v kakšni situaciji smo, kakšno je finančno stanje te
               države, kakšna je gospodarska kriza, kakšna je socialna kriza posameznikov. In seveda
               vsaka vlada mora čim bolj optimalno si organizirati delo tako, da bo lahko kos
               izzivom tega časa. In pred volitvami smo vsi natančno govorili, vsi predsedniki
               strank, da je potrebno zmanjšati stroške v delovanju tako državne kot tudi širše
               javne uprave. Seveda vsi bomo morali zategniti pas. Tudi tisti, ki delujete na teh
               področjih,  kot so vprašanja za
               enake možnosti. Sem pa prva, ki trdim, da ta komisija mora natančno slediti
               vprašanjem vezanih, tako vprašanja človekovih pravic, varovanja in spoštovanja, da
               mora opozarjati, ko pride do diskriminacije in seveda, da mora slediti, kaj počne
               urad za enake možnosti. In jaz sem prepričana, da bomo na tej komisiji še naprej
               lahko zelo natančno spremljali, kaj se odvija na tem področju. Zaradi tega, ker urad
               za enake možnosti in v tem primeru tudi zagovornik načela enakosti, ki spada pod urad
               za enake možnosti. Zaradi tega, ker je prišlo do reorganizacije v ministrstvih, zato
               ker je prišlo do združevanje različnih služb menim, da te vsebine ne bodo nikakor
               okrnjene. Jaz sama tudi kot poslanka bom skrbno bdela nad njimi, kot koalicijska
               poslanka. Ampak potrebno pa se je zavedati, da smo v nekih drugih časih. In jaz sem
               prepričana, da bo Ministrstvo za delo, družino in socialne zadeve poskusilo v okviru
               urada za enake možnosti najti takšno rešitev, ki bo dobra in ki bo spodbujala tudi
               delovanje zagovornika načela enakosti. V tem trenutku pa jaz sama težko podprem
               sklep, ki je vezan na, tako zakon o vladi, kot na zakon o državni upravi. In glede na
               to, da smo v situaciji, v kakršni smo, mislim, da bi bilo modro in pametno, da vsi
               prisluhnemo temu in skušamo najti čim boljše rešitve. In da pač stvari uredimo na
               najbolj primeren način. To je moje mnenje, jaz ne nasprotujem temu, da bi to nekoč
               postalo samostojni organ, nikakor ne, vendar smatram, da v situaciji, v kakršni smo,
               je potrebno razmišljati modro in pametno. Ne verjame pa, da bi kakorkoli zaradi tega
               trpele te vsebine in vloge. Mi bomo vsekakor bdeli nad tem. Hvala.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp23">

               <speaker>PREDSEDNICA TAMARA VONTA:</speaker>

               <p>Besedo dajem gospodu ministru Vizjaku. Bi vas pa samo nekaj prosila. Vi morate ob 12.
               uri iti? Če se strinjate, jaz predlagam, da zdaj odgovorite še na to, potem naredimo
               pet minut pavze, naredimo prekinitev in gremo najprej na nujno sejo, pa se potem
               vrnemo k tem. Predlagam tako. Izvolite, gospod minister.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp24">

               <speaker>MAG. ANDREJ VIZJAK:</speaker>

               <p>Hvala lepa za besedo. Pravzaprav so vsebine zelo povezane.</p>
               <p>Prvo, kar želim poudariti, da pravice tudi na področju enakih možnosti in svet za
               varstvo pred diskriminacijo niso nikakor povezane z inštitucijami, uradniki in tako
               naprej, ampak so povezane s tem, koliko pozornosti dajejo najodgovornejši temu
               področju in seveda, kakšno politiko na tem področju peljejo. Verjetno je bila že
               izpostavljena ta analiza institucionalne ureditve, spodbujanja enakosti in varstva
               pred diskriminacijo, ki je bila narejena za Slovenijo. Mi smo doslej imeli samostojni
               urad, vendar kljub temu k tej analizi je pač izpostavljen ključen problem sedanje
               razdrobljene institucionalne ureditve in ne nazadnje tudi odsotnosti političnega
               vodstva. Jaz mislim, da je to ključen problem tega področja, ne pa ali imamo kvazi
               samostojen organ, kvazi samostojen urad ali kakorkoli drugače. Da je do te rešitve
               prišlo sem se malo pozanimal, kaj je zgodovina. Je zgodovina v tem, da je bilo več
               direktiv Evropske unije zahteva samostojnost in neodvisnost zagovornika in te
               problematike, vendar, ko so moji predhodniki v pogajanjih s predstavniki te evropske
               komisije prišli zadevi do dna, kaj pomeni - pomeni to predvsem imenovanje ne nazadnje
               tudi delovanja, da se pač nek minister ne more kar tako odločiti in posegati v to
               inštitucijo. In na koncu, ko je prišlo do teh ureditev tudi pri nas na takšen način,
               da ima to vlada, tisto ključno besedo je bila zadeva pomirjena. Nikakor torej ne
               izhaja iz tega, da se samostojnost in neodvisnost zagotavlja skozi samostojen organ.
               To želim s tem podčrtati in
               poudariti. Seveda analiza, ki sem jo prej omenil daje dve možni rešitvi, kako se tega
               lotiti organizacijsko. Ena je, da se seveda ustanovi enoten državni urad za
               oblikovanje politike. Drugo pa je, da se seveda okrepi predvsem to usklajeno in
               politično vodstvo nad delovanjem te iste inštitucije. Jaz menim, da v času, v katerem
               živimo, ko vlada želi optimirati delovanje inštitucij in javnega sektorja širše
               gledano seveda bi bilo potrebno res najti izredno izredno močne argumente, da bi
               tukaj v okviru tega naredili izjemno in ostala<stage>(?)</stage> inštitucija. Zato smo se odločili
               pravzaprav urad za enake možnosti priključiti resornemu ministrstvu, ki je tako ali
               tako tudi vizavi inštituciji Evropske uniji, predstavnik te problematike v okviru
               urada, torej pod ministrom v Ministrstvu za delo, družino in socialne zadeve. Torej,
               ne želimo ta urad ali pa seveda te funkcije utopiti v en drug direktorat, ki recimo
               pokriva neka druga področja. Res je, poslanka gospa Majda Potrata je naslovila pobudo
               in odgovor imam pred seboj, gre zgolj še skozi vladno proceduro in bo, upam, da
               pravočasno prišel v parlament, kjer pravzaprav opozarjamo na to analizo in
               utemeljujemo, zakaj smo se tako odločili in to nadalje utemeljujemo tudi z
               mednarodnimi primerjavi, kjer imajo zelo podrobne ureditve tudi v mnogih evropskih
               državah. Jaz želim samo podčrtati to, da je seveda učinek dela tako zagovornika kot
               ne nazadnje ljudi, ki se na uradu ukvarjajo s tem odvisen od tega, koliko pozornosti
               ima njihovo delovanje tudi s strani politike in po moje manj skozi kakšno
               organizacijsko formo se to počne. To se mi zdi pomembno tudi na drugih področjih.
               Veliko je bilo prelitega že črnila in ne nazadnje izgovorjenih besed na temo kulture
               in kulturnega ministrstva in podobnih ukrepov, ki smo jih doživeli. Jaz mislim, da je
               organizacijska oblika lahko pomembna, ampak še bolj pomembna je vloga in nivo, ki jo
               ima ta problematika v lučeh tistih ključnih odločevalcev, političnih odločevalcev v
               tej državi. Iz tega naslova želim poudariti, da je Slovenija po moji oceni naredila v
               zadnjem obdobju nekatere pomembne korake naprej. Da so tukaj tudi projekti. Midva sva
               se že srečala tudi na ministrstvu, spregovorila o teh programih, ki so v
               nadaljevanju. Mislim, da moramo okrepiti zlasti tiste programe, ki imajo pozornost
               tudi med deležniki zainteresiranih inštitucij. Še posebej se mi zdi zelo zanimiva
               diskusija in nadaljnje delovanje na področju vključevanja žensk v organe vodenja in
               nadzora gospodarskih družb in kvote v tem ali pa kvote, recimo deleža participacije v
               tem segmentu, kjer je izrazilo tudi gospodarstvo pripravljenost sodelovanja in
               seveda, to se mi zdi ključno. Ne samo, da politika ali pa nekdo sili z neko zgodbo,
               ampak jo mora tudi tisti, ki je seveda vključen kot partner v ta projekt zaznati
               popotrebo in ne nazadnje tudi aktivno sodelovati. In to se mi zdi pri tej
               problematiki ključno. Veliko manj to v kakšni organizacijski tvorbi je, bodisi
               zagovornik, bodisi tistih nekaj zaposlenih, ki so na tem področju delali.  Mogoče na koncu samo še to.
               Vidim iz dosedanjega kam gre intenca tudi ne nazadnje očitkov, češ v prejšnjem
               mandatu ste se zavzemali za to, v sedanjem razumete to. Če bi živeli v nekih
               statičnih razmerah, potem bi to bilo na nek način še na mestu. Tudi sam sem bil
               deležen veliko očitkov, da sem kot nekdanji minister za gospodarstvo imel en pogled
               na en energetski projekt v nekem drugem času drugačen pogled. Glejte, situacija v
               Sloveniji, ne samo v Sloveniji, tudi v Evropi in svetu se je v zadnjih petih letih
               drastično spremenila. Če kdo misli, da so stališča politike izpred petih let aktualna
               današnjim se zelo moti. Če kdo misli, da so stališča politike izpred treh let
               aktualna današnjim, se tudi zelo moti. In veliko primerov je, ko se je marsikdo
               zanašal na neke analize trenutnega stanja, načrtoval ukrepe za naprej iz teh analiz,
               in pri teh analizah ni mogel upoštevati tistega, kar se je v naslednjem letu ali dveh
               zgodilo in da danes startamo iz čisto drugih možnosti. Pri krepitvi tega javnega
               sektorja moramo imeli zelo veliko pozornost nad tem ali lahko vse to osiromašeno
               slovensko gospodarstvo tudi financira. To moramo dejansko vedeti in zato moramo imeti
               tu razdelane prioritete kaj krepiti in na kakšen način krepiti oziroma kaj tudi
               optimirati, da se ohrani funkcija in poslanstvo in se hkrati ne torej krepi s tem
               tudi javna poraba. Jaz mislim da se ta optimum da najti, in da smo ga poskušali najti
               v okviru te rešitve, ki jo zdaj predlagamo. Torej, predlagamo, da je mesto tako teh
               politik enakih možnosti in nediskriminatornega obravnavanja kot mesto zagovornika, v
               okviru Ministrstva za delo, v okviru institucije oziroma službe, ki ni utopljena še v
               neko drugo politiko zraven tega, na primer družina ali socialno politiko ali karkoli
               drugega, in da bomo skozi tudi neko primerno politično pozicijo tej dejavnosti
               poskušali zadovoljiti tudi vsebinske probleme in ne nazadnje perspektive tega
               področja v prihodnje.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp25">

               <speaker>PREDSEDNICA TAMARA VONTA:</speaker>

               <p>Hvala lepa, gospod minister.</p>
               <p>Preden vam predam besedo, imate repliko, potem bomo naredili eno prekinitev.</p>
               <p>Ne vem, človekove pravice so razmeroma statične. Tudi če se družba, če se vse
               okoliščine spreminjajo, človekove pravice ostajajo iste. Pravzaprav bolj kot je neka
               družba v krizi oziroma bolj ko govorimo o gospodarski krizi in podobno, večji so ti
               problemi. In tega se je vendarle treba zavedati. Namreč, jaz se ne morem znebiti
               občutka, da varčujete ravno tam, kjer je najmanj potrebno. Verjetno so še kakšne
               druge možnosti, tudi varčevanja, zato ker, kot ste že sami omenili, to nekako vedno
               čutite kot napad na svoje odločitve, ampak temu vendarle ni tako. Gre za izjemno
               občutljiva področja, za izjemno simbola področja, za izjemno sporočilna področja,
               tako kot smo govorili o primeru ... <stage>/nerazumljivo/</stage> kjer dejansko ljudje ne vedo, da
               počnejo nekaj kar je nezakonito. In če se bo ta, kot ste rekli, utopljen urad v
               sistemu, jaz se prav tega bojim, da se bo zdaj ta urad oziroma vsa ta politika
               dejansko utopila v tem skupnem ministrstvu. In jaz na tem enostavno ne morem pristati
               na te argumente. Če me morda prepričate, imate izračune koliko boste s tem
               privarčevali?</p>
               <p>Izvolite.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp26">

               <speaker>MAG. ANDREJ VIZJAK:</speaker>

               <p>Torej, zdaj prvo kar je. Jaz sem govoril, ko sem govoril o varčevanju o
               organizacijski obliki ne o pomenu in vsebini. Vi pa ste...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp27">

               <speaker>PREDSEDNICA TAMARA VONTA:</speaker>

               <p>Saj to me zanima.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp28">

               <speaker>MAG. ANDREJ VIZJAK:</speaker>

               <p>...zašli na nivo pomena in vsebine. Torej, to moram protestirati. Mi ne varčujemo na
               pomenu in vsebini oziroma poslanstvu, in zanemarjamo delovanje in poslanstvo tega,
               tako zagovornika, kot vsebino urada, temveč govorimo zgolj o  organizacijski obliki. Zato sem govoril, da je
               organizacijska oblika lahko stvar časa in razmer v katerih živimo. To je..</p>
            </sp>
            <sp xml:id="SDT6-KZPTZČPIEM-redna-2-2012-03-21.sp29">

               <speaker>PREDSEDNICA TAMARA VONTA:</speaker>

               <p>Zanima me kakšni so izračuni, koliko boste...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp30">

               <speaker>MAG. ANDREJ VIZJAK:</speaker>

               <p>...to..,</p>
            </sp>
            <sp xml:id="SDT6-KZPTZČPIEM-redna-2-2012-03-21.sp31">

               <speaker>PREDSEDNICA TAMARA VONTA:</speaker>

               <p>...prihranili s to organizacijsko obliko.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp32">

               <speaker>MAG. ANDREJ VIZJAK:</speaker>

               <p>Poglejte, gotovo bomo število zaposlenih optimizirali navzdol na tem...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp33">

               <speaker>PREDSEDNICA TAMARA VONTA:</speaker>

               <p>Kar pomeni - koliko evrov, recimo?</p>
            </sp>
            <sp xml:id="SDT6-KZPTZČPIEM-redna-2-2012-03-21.sp34">

               <speaker>MAG. ANDREJ VIZJAK:</speaker>

               <p>Glejte, podrobnosti še sledijo in tu me niste...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp35">

               <speaker>PREDSEDNICA TAMARA VONTA:</speaker>

               <p>Tukaj pa moram jaz zdaj protestirati, ne morete nekaj narediti preden ne izračunate
               koliko to stane! Ne razumem te logike, če bi mi lahko pojasnili.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp36">

               <speaker>MAG. ANDREJ VIZJAK:</speaker>

               <p>Mislim, jaz pa vam lahko pojasnim...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp37">

               <speaker>PREDSEDNICA TAMARA VONTA:</speaker>

               <p>Prosim.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp38">

               <speaker>MAG. ANDREJ VIZJAK:</speaker>

               <p>...to logiko...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp39">

               <speaker>PREDSEDNICA TAMARA VONTA:</speaker>

               <p>Prosim.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp40">

               <speaker>MAG. ANDREJ VIZJAK:</speaker>

               <p>Če je bilo doslej, še čisto točno niti ne vemo koliko zaposlenih, zaradi tega, ker
               dokumentacija je tukaj zelo pomanjkljiva, lahko napovem, da bo najmanj za enih 20%
               manj ljudi delo na tem področju, kot je delalo doslej.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp41">

               <speaker>PREDSEDNICA TAMARA VONTA:</speaker>

               <p>Ampak, mislite da bo s tem bolj učinkovito vseeno delo, čeprav jih bo 20% manj.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp42">

               <speaker>MAG. ANDREJ VIZJAK:</speaker>

               <p>Jaz mislim, da je lahko tudi nekajkrat učinkovitejše zaradi tega. Kajti, število
               zaposlenih v nekem uradu ni merilo učinkovitosti tega urada. To trdim s polno
               odgovornostjo.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp43">

               <speaker>PREDSEDNICA TAMARA VONTA:</speaker>

               <p>Prav.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp44">

               <speaker>MAG. ANDREJ VIZJAK:</speaker>

               <p>Marsikaj je še drugega vpliva na delovanje javnega sektorja. To je ena stvar.</p>
               <p>Druga stvar je. Če bi želeli od mene danes, ker ste prej protestirali, konkretne
               številke, potem bi me morali tudi z vabilom na to sejo zaprositi kaj pač pričakujete
               od mene. Moram protestirati zdaj, ker nisem za to sejo dobil nobenega gradiva.
               Nobenega gradiva, in vi kot predsednica komisije...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp45">

               <speaker>PREDSEDNICA TAMARA VONTA:</speaker>

               <p>Gradiva...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp46">

               <speaker>MAG. ANDREJ VIZJAK:</speaker>

               <p>...bi lahko.... Ja, gradiva k vabilu za to, mene ste vabili na to sejo...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp47">

               <speaker>PREDSEDNICA TAMARA VONTA:</speaker>

               <p>Še nismo začeli z nujno sejo, vi ste zdaj preskočili kar na nujno sejo...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp48">

               <speaker>MAG. ANDREJ VIZJAK:</speaker>

               <p>Ja, tam kjer sem vabljen...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp49">

               <speaker>PREDSEDNICA TAMARA VONTA:</speaker>

               <p>...ki sem... Ja, saj pravim...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp50">

               <speaker>MAG. ANDREJ VIZJAK:</speaker>

               <p>Glejte, jaz sem dobil zgolj tale skromen papir...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp51">

               <speaker>PREDSEDNICA TAMARA VONTA:</speaker>

               <p>Ampak ta ni ta pravi, veste. Vi ste bili vabljeni na drugo sejo. Vi ste zdaj eno sejo
               malo prišli že prej in ste se vključili tudi s to tematiko, zato bi mogoče jaz
               prekinila...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp52">

               <speaker>MAG. ANDREJ VIZJAK:</speaker>

               <p>Poglejte, jaz lahko govorim samo o tem kar sem dobil in to sem dobil in tole imam
               pred seboj, ta papir. Ja, potem če ga nisem...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp53">

               <speaker>PREDSEDNICA TAMARA VONTA:</speaker>

               <p>Boste to, glejte boste potem to uredili. Mislim, to so zdaj formalnosti, zaradi
               katerih... No, lahko seveda protestirate, ampak tukaj so zdaj neki papirčki. Vabljeni
               pa ste bili na drugo sejo...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp54">

               <speaker>MAG. ANDREJ VIZJAK:</speaker>

               <p>ja, ne vem...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp55">

               <speaker>PREDSEDNICA TAMARA VONTA:</speaker>

               <p>...ki je še nismo začeli, zato jaz zdaj predlagam, da...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp56">

               <speaker>MAG. ANDREJ VIZJAK:</speaker>

               <p>Poglejte, tukaj piše Vabljeni k predlagani razširitvi mag. Andrej Vizjak, minister
               za...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp57">

               <speaker>PREDSEDNICA TAMARA VONTA:</speaker>

               <p>Ta razširitev je bila preklicana, en papir ste očitno preskočili oziroma vaše
               kolegice no...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp58">

               <speaker>MAG. ANDREJ VIZJAK:</speaker>

               <p>Torej, skratka. Spoštovana predsednica. Jaz tej komisiji z veseljem posredujem vse
               podatke...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp59">

               <speaker>PREDSEDNICA TAMARA VONTA:</speaker>

               <p>Prosim.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp60">

               <speaker>MAG. ANDREJ VIZJAK:</speaker>

               <p>Samo ko me povabite na to, morate vsaj približno povedati katere podatke potrebujete
               in jih boste tudi dobili.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp61">

               <speaker>PREDSEDNICA TAMARA VONTA:</speaker>

               <p>Samo trenutek...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp62">

               <speaker>MAG. MAJDA POTRATA (PS SD):</speaker>

               <p> Jaz bi samo predlagala, če mi dovolite repliko...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp63">

               <speaker>PREDSEDNICA TAMARA VONTA:</speaker>

               <p>Ja.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp64">

               <speaker>MAG. MAJDA POTRATA (PS SD):</speaker>

               <p>...bom mogoče.</p>
               <p>Jaz bi želela replicirati na tisti del ministrovega govorjenja, ki pripisuje, ne vem,
               jaz čutim, da tudi meni, da sem zreducirala vsa vprašanja samo na vprašanje
               organizacijske oblike. Jaz že nekaj časa, tako na plenarnem zasedanju Državnega
               zbora, kot na delovnih telesih, opozarjam na to, da smo sprejeli zakon o vladi in smo
               sprejeli zakona o državni upravi. Do 1. aprila se bodo zgodile vse reorganizacije.
               Danes smo 21., torej je samo še 9 dni, zato ne zameriti, če naslavljam na vlado
               vprašanja, ki so zvezana na videz s formalnimi rešitvami. Moj namen pa je, včasih
               tudi vsebina sledi formi. In včasih je forma silno pomembna zato, da opozorimo na
               simbolno vrednost in na prioritete, ki jih neka politika neki politiki pripisuje.
               Samostojna ali integracija načela enakosti spolov je prioritetna usmeritev Evropske
               unije. Sem že o tem govorila, da nekatere države imajo celo ministrstva. Jaz se ne
               zavzemam za to, da bi mi imeli v teh časih zdaj samostojno ministrstvo. Smo kot
               začasen ukrep vzeli vključitev zagovornika v urad za enake možnosti. Ampak to so vse
               rešitve, ki so polovičarske in ki podpirajo tezo zagovornika gospoda Vernik Šetinca,
               ki govori o tem, da ni dovolj nekaj samo na formalni ravni imeti za to, da odkljukaš
               da to je, ampak da njega pravzaprav najbolj od vsega, tako sem ga razumela, najbolj
               vznemirja stanje stvari in možnost ukrepanja in dejanska moč.</p>
               <p>In tu se zdaj ta moja replika še na gospo Irgl usmerja. Mislim, da ne more biti naloga naše komisije samo
               to, da posluša poročila, da spremlja, jaz si predstavljam, da je naloga Komisije za
               peticije ter za človekove pravice in enake možnosti tudi, da ne glede na politično
               barvo neke vlade tudi predlaga rešitve, ki pomenijo povečanje ali, kot se reče
               moderno, opolnomočenje posameznih institucij, da lahko kaj več dosežejo. In jaz tudi
               nisem skoparila s tem in sem povedala, da se zavedam, da tudi prejšnja Vlada ni
               storila tistega, kar je. In če bi kdaj spremljali mojo dejavnost, sem tudi
               protestirala proti ukinitvi Informacijskega urada Sveta Evrope in zahtevala neko tako
               posebno institucijo. Dajmo se poslušat in dajmo skušat razumeti, za kaj nam
               pravzaprav gre! Hvala lepa.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp65">

               <speaker>PREDSEDNICA TAMARA VONTA:</speaker>

               <p>Minister Vizjak, izvolite.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp66">

               <speaker>MAG. ANDREJ VIZJAK:</speaker>

               <p>Hvala lepa. Glejte, saj, samo še dodaten argument.</p>
               <p>Veliko govorimo o sporočilih evropskih institucij temu področju in problematiki.
               Ampak, poglejte, lahko velja tudi za samo Evropsko komisijo, kjer je področje enakih
               možnosti umeščeno v generalni direktorat za pravosodje. Torej, če prav razumem, če bi
               bilo res, kako nujna je forma, potem bi verjetno tudi Evropska komisija imela, ne
               vem, ali samostojno komisarko za to ali kakorkoli oziroma samostojni direktorat. Tudi
               nekaj je res, če pogledamo druge države, ima veliko število držav urejeno področje
               enakih možnosti na ravni oziroma v okviru ministrstva. Redke so države, ki imajo
               posebno ministrstvo, kar nekaj držav pa je, kjer imajo to področje enako
               organizirano, kot sedaj predlagamo mi, torej na nivoju sektorja oziroma službe, to
               so, recimo, Finska, Estonija, Irska in podobno. Želim povedati, da mi s to formo smo
               na nek način evropsko primerljivi, kompatibilni. Zato moram zavreči očitke, da bi
               sedanja Vlada s to reorganizacijo kakorkoli želela podceniti, diskreditirati ali
               zanemariti to področje. Nasprotno, mi celo menimo, da pripojitev Urada za enake
               možnosti pod okrilje Ministrstva za delo, družino in socialne zadeve horizontalno
               zaokroža vsa ključna področja življenja in dela državljank in državljanov, obenem pa
               daje tudi področju enakih možnosti in nediskriminaciji večji politični pomen kot
               doslej.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp67">

               <speaker>PREDSEDNICA TAMARA VONTA:</speaker>

               <p>Hvala.</p>
               <p>Gospod Šetinc, izvolite.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp68">

               <speaker>BOŠTJAN VERNIK ŠETINC:</speaker>

               <p>Rad bi samo skiciral, kako stvar ni samo v bistvu mikro nivo. Če nisem ženska, ne
               pomeni, da ne čutim problemov, povezanih s spolno diskriminacijo. Če moja žena odda
               vlogo za službo, kjer ji piše, da je strokovnjak za diskriminacijo, pa je na
               razgovoru za službo v javni instituciji deležna vprašanja, če še kaj načrtujeva,
               potem se me to še kako tiče, še posebej, če lahko potem pride do tega, da ne dobi
               službe, pa tudi če je "shortlisted" med tremi kandidati. To je ena stvar.</p>
               <p>Druga stvar. Diskriminacija stane, in tega, žal, ne vemo, koliko, lahko samo ugibamo,
               ker nimamo dovolj dobrih raziskav o tej temi. Lahko pa povem nekaj v smislu
               primerjalnih študij, ki na to temo obstajajo. Leta 2005, mislim, da je bila narejena
               študija v Veliki Britaniji, v kateri ugotavljajo, da samo diskriminacija starejših od
               54 let ali nekaj podobnega Veliko Britanijo, ki ni socialna država, ampak se na
               drugačen način loteva teh vprašanj, stane med 17 in 30 milijoni funtov letno. To so
               posledice potem potrebe po socialnih intervencijah, izgube tega, kar bi lahko ti
               ljudje prihranili, naložili v banke, kar bi lahko pomenilo nek razvoj. To je izguba,
               ki je izračunana v smislu gospodarske izgube - tega pri nas nimamo. Imamo, recimo,
               problem pokojninske reforme. Imamo sistem, diskriminacijo,  ugotovljeno s strani Ustavnega sodišča, sicer ni
               reklo diskriminacija, ampak to je diskriminacija. Če se jaz upokojim polovično ali pa
               zares, ne morem več odpreti s.p.-ja kasneje, ne da bi se odrekel svoji pokojnini, že
               zasluženi, že odmerjeni, ker je to zakonodaja diskriminatorno onemogočila - dostop do
               samozaposlitve za starejše, ki so enkrat upokojeni, je onemogočen, razen če se
               odrečejo temu, kar so že zaslužili. To je absurdno! Recimo, pokojninska reforma je to
               stvar skušala odpraviti, ker je ena od neustavnosti, pač ni šlo. Imamo raziskavo -
               spet samo starost. Smo v letu aktivnega staranja. Raziskava Mladina 2010 in podatki o
               zaposlenosti, trenutno je sistem tak - govorim o globalnem problemu -, da izriva
               mlajše s trga dela. Mlajši od 30 let so trenutno hudo ogroženi. Ne govorim zdaj samo
               o tem, da je pač brezposelnost 30%, ampak izrivani so s trga tistih varnih
               zaposlitev, ki jim omogočajo neko načrtovanje življenja, kredita in tako naprej, zato
               ker so zaposleni za določen čas, zato ker so "part-time job". Recimo, podatki glede
               spola kažejo, da so mlade ženske v izrazito še slabšem položaju glede teh netipičnih
               oblik dela. "Pay-gap" se povečuje in tako naprej. Mi ne moremo teh problemov reševati
               s tem, da bomo rekli ženske kvote v gospodarstvu, če pa nimamo primerov, ko bi ženske
               tožile zaradi neenakega plačila, zato ker sistem ne ponuja varnega okolja, v katerem
               bi lahko to učinkovito naslovil. Mi spet skušamo narediti neko kuliso v zvezi s tem,
               ne pa da bi se lotili vzrokov. In zato rabimo učinkovit sistem varstva.</p>
               <p>Kar se tiče organizacijskega vidika - varstveni sistem mora delovati neodvisno,
               ustvarjanje politik mora biti pa učinkovito. To sta dve različni vprašanji. In glede
               varstvenega sistema tudi mednarodno pravo ugotavlja in narekuje standard, da ni možno
               drugače, kot preko neodvisnega organa priti do tega. Pač, ta oblika je nujna za
               vsebino, da je ta vsebina tudi lahko neodvisna. Noben varuh, če dela pod
               ministrstvom, ne bo nihče zanj rekel, da je neodvisen, pa lahko še tako dobro
               dela.</p>
               <p>Meni je zelo žal, da politika, pa zdaj ne govorim o katerikoli politični opciji,
               ampak Vlada, recimo, v tem letnem poročilu sta dve strani, kratki sicer, ampak nekaj
               o ekonomski upravičenosti teh rešitev, ki so predlagane. Notri so neke študije
               omenjene, zakaj odpravljanje diskriminacije koristi gospodarstvu na splošno,
               tveganja, kakšna so. Ampak, glejte, pridemo spet k organizacijskemu vprašanju. Preko
               evropskih strukturnih skladov ali pa posebnih sredstev, ki so namenjena temu
               "equality bodyju", se da dobiti precejšnja sredstva za delovanje. Pri nas se gremo pa
               projekte, enkrat ja, enkrat ne. Lansko leto, recimo, nismo zaprosili javnih ustanov
               za denar, ki je na voljo, pa bi morali samo 10% prispevati ali pa 20, recimo, lastnih
               sredstev. Skratka, če bi mi investirali nekaj v to temo, bi lahko veliko pridobili s
               tem. In zagovornik, če deluje, recimo, organizacijski problem, če ni samostojna
               entiteta, sploh ne more zaprositi za sredstva. Če nimam svojega proračuna, ne morem
               investirati nečesa v to, da bo potem več. In puščamo vreče denarja, da tako rečem, ki
               so na voljo, ki jih skupaj dajemo vsi Evropejci, zato da bi imeli nek napredek na tej
               temi, puščamo ob strani, češ da se to nas ne tiče.</p>
               <p>Kar se tiče primerjave z evropskimi državami. Res nas je, žal, prehitela že cela
               bivša Jugoslavija glede svojih struktur na tem področju, zaradi tega, priznam, ker je
               Evropska unija najbrž jim visela za vratom in, jasno, diktirala standarde. Tistim, ki
               smo notri, pa trenutno iz političnih razlogov ne teži, ker si kupuje naklonjenost za
               morebitne nove direktive za širjenje tega prostora varstva pred diskriminacijo. In ni
               res, da tudi Evropska unija nima organizacijskih oblik, mora jih imeti. Če je
               pristopila h konvenciji o pravicah invalidov, potem mora imeti neodvisno telo za
               spremljanje stanja in tudi 
               nekaj glede varstva. In kaj ima? Ima agencijo za človekove pravice, pa ima varuha
               evropskega, kar pomeni, da ima strukture, ki so neodvisne in ki skrbijo za to, da se
               tudi gleda pod prste organom EU. Niso nezmotljivi, noben ni nezmotljiv. In problem
               diskriminacije ni problem nekih namernih, škodoželjnih rešitev, ampak je problem
               spregledovanja, da neki naši nacepljeni, da rečem, družbeni vzorci škodljivo delujejo
               za nekatere skupine in te skupine smo vsi konec koncev, ženske, invalidi, verske
               skupnosti, pripadniki različnih narodnosti, starost si poglejte, politično
               prepričanje, gmotni položaj, saj vsi pademo notri v to potencialno ranljivo skupino
               slej ko prej, jutri nas lahko povozi avto in smo na invalidskem vozičku. In kaj se
               zgodi potem, če hočem priti k zagovorniku na pogovor? Mogoče sploh prišel ne bom, ker
               piše na vratih brez pisave, da ni zaželen. Ženska, ki je bila nadlegovana na delovnem
               mestu ali kaj podobnega, se ne bo želela o tej temi pogovarjati zato, ker sem jaz
               moški in čeprav sem najboljši strokovnjak lahko na tem področju odbija. Mi rabimo
               tudi učinkovit pristop k ljudem in zato so potrebna določena sredstva, treba je
               investirati v bolj pravično družbo in bolj vključujočo družbo, to se na dolgi rok,
               trdim, splača in dejstvo, da se niti Ministrstvo za finance niti javno upravo, pa sta
               že v prejšnjem mandatu tem rešitvam nasprotovala, do teh vprašanj noče opredeliti,
               meni pove vse, to je apriorno zavračanje nekega napredka, vsaj zame. Samo še en
               stavek. Jaz nimam nobenih težav z reorganizacijo, čisto pragmatično gledano, če to
               pomeni, da bo nekdo namesto mene spakiral pošto, pa poskrbel, da bo zanesljivo
               oddana, pisal povratnice in podobno, če bom jaz postal dostopen za osebe na
               invalidskih vozičkih, potem je to že, pragmatično gledano, precejšen napredek, bom
               tudi nekaj časa imel več za to delo, ki je nujno.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp69">

               <speaker>PREDSEDNICA TAMARA VONTA:</speaker>

               <p>Lahko samo prekinem, pa se bomo potem...Povejte, gospod minister, še, ampak prosim,
               ker morate iti...</p>
            </sp>
            <sp xml:id="SDT6-KZPTZČPIEM-redna-2-2012-03-21.sp70">

               <speaker>MAG. ANDREJ VIZJAK:</speaker>

               <p>Jaz bi predlagal, en predlog bi imel, tudi morebiti za sklep, in sicer kar se
               zagovornika tiče. Mi smo celo bili naklonjeni in smo še zdaj naklonjeni predlogu, da
               bi, tako kot je tudi zagovornik sam povedal, da bi se umestil v okviru sorodne
               institucije, torej varuha človekovih pravic. Seznanjen sem, zdaj, če se ne motim, da
               je to ustavno sporno zaradi tega, ker ima varuh človekovih pravic na nek način
               pristojnost nad javnim sektorjem, če se ne motim oziroma nima nad zasebnim, v čemer
               ima varuh oziroma zagovornik tudi to vlogo in to funkcijo in da bi morali, če bi to
               želeli umestiti, spremeniti Ustavo oziroma korigirati tiste člene, ki govorijo o
               delovanju varuha človekovih pravic. Meni se to zdi najboljša rešitev, da bi v okviru
               varuha deloval tudi zagovornik specialno na tem področju in s tem se mi zdi, da bi
               bila ta neodvisnost in ne nazadnje tudi neka organizacijska tudi forma potem ne samo
               vsebina še bolje pokrita. Predlagam, da bodisi na vlado bodisi na naše ministrstvo
               naslovite oziroma sprejmete sklep, da preučimo to možnost in da seznanimo odbor s
               potrebnimi aktivnostmi, da do tega pride. Mi bomo gotovo zaprosili za mnenje tudi
               varuha človekovih pravic kaj meni o tej ideji. Zdaj so na tapeti ustavne spremembe,
               če je volja, politična volja je tudi pot, da se tudi t reši. Toliko, predlog.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp71">

               <speaker>PREDSEDNICA TAMARA VONTA:</speaker>

               <p>Ja, izvolite.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp72">

               <speaker>BOŠTJAN VERNIK ŠETINC:</speaker>

               <p>Čisto kratko repliko. V bistvu do te možnosti, ki je bila predstavljena v
               institucionalni analizi vlade, se zagovornik opredeljuje in mislim, da ni najboljša
               predvsem zaradi tega, ker v ničemer ne naslavlja problema neučinkovitih rednih
               pravnih sredstev. Jaz tvegam oceno, da ne bo varstvo pred diskriminacijo nič bolj
               učinkovito, če bo še varuh mnenja lahko dajal privatnim firmam ali zasebnikom. To ne
               spremeni družbene realnosti po našem prepričanju, ker je  problem redno pravno sredstvo, sankcija, tudi sankcija
               mora biti. Če ni sankcije, če ni nobenih tudi najbolj vnebovpijočih primerih nekih
               pravnih posledic, potem to zame ni pravo, potem so to priporočila, potem je to nekaj
               kar lahko upoštevaš ali pa ne. In v teh primerih zaradi tega je tako ključno, da tudi
               vlada vedno in povsod predstavlja zgled na tem področju in njeno ravnanje je lahko
               najbolj..<stage>/nerazumljivo./</stage>... za nek občutek tovrsten. Varuh se je tudi izrekel že do
               teh predlogov, pač ni jim naklonjen in to ne samo zaradi te forme, ki jo ovira
               Ustava, ampak zato, ker je nemogoče situacijo sprejeti, da bo nekdo, ki se je
               pritožil k varuhu zaradi mobinga, odslovljen, nekdo, ki se je pa zaradi nadlegovanja,
               ki zgleda čisto isto samo, da je zaradi tega kakšne barve je ali koga ima rad ali
               kakšna je barva kože, se mu to zgodilo, bodo pa zadevo vzeli in obravnavali. To od
               znotraj najeda koherentnost varuha in zgleda navzven arbitrarno, saj to se da
               razložiti, ampak ljudje tega ne bodo sprejeli. To so rešitve, ki so začasne. Polovica
               evropskih držav ima rešitve, ki niso ustrezne. To je dejstvo. Ampak mislim, da ni
               vprašanje ali naj sledimo temu kar je povprečje, ampak dajmo skušati stvari zares
               vzeti, tudi če je kriza. Jaz pravim, da je to racionalizacija, da je to povečevanje
               učinkovitosti in da je to investicija, ki se bo bogato obrestovala in ne gre za
               nikakršne velike stvari, kot rečeno, gre za nekaj malega ljudi.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp73">

               <speaker>PREDSEDNICA TAMARA VONTA:</speaker>

               <p>Hvala lepa. Torej, zdaj pa zares, če se prosim izklopite. Zdaj pa zares prekinjam 2.
               redno sejo in čez pet minut nadaljujemo še z nujno sejo, da vas še malo ulovimo,
               gospod minister. ...<stage>/Medsebojni pogovor./</stage>... V redu, potem pa še nadaljujemo. Če ima
               še kdo kakšno vprašanje za ministra preden gre? Izvolite.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp74">

               <speaker>MAG. MAJDA POTRATA (PS SD):</speaker>

               <p>Gospod minister, vi ste napovedali, da pripravljate odgovor na mojo pobudo, ki je šla
               ravno v to smer, da preučite ugotovitve analize te delovne skupine. Ampak jaz sem v
               svoji pisni pobudi vendarle povedala, da bi sama bila naklonjena in da podajam pobudo
               o resnem razmisleku o ustanoviti enotnega državnega organa za oblikovanje politike za
               spodbujanje enakosti, ki bi sistematično in celovito spremljal položaj vseh
               deprevilegiranih družbenih skupin na ključnih področjih družbenega življenja. Jaz se
               nisem spuščala v to, da bi to bil tudi nek organ, ki bi imel nalogo varovanja teh
               področij, sem bolj govorila o politikah. Zato se meni zdi prvotna oblika ali
               predlagana oblika sklepa, ki ste ga, gospa predsednica, nam posredovali, ustreznejša
               kot to, da bi preučevali neko analizo, ker tista analiza je po moje takšne narave, da
               bo pripeljala tudi do te možnosti, ki je zvezana z ustavnimi spremembami. Zdaj, kako
               so pa ustavne spremembe v zakonodajnem postopku povezane z dvotretjinsko večino in z
               dolgotrajnimi postopki, bomo mi nekam v prihodnost, če v kakšno srečno rešitev
               umaknili problem, ki je resne narave. Zato jaz še vedno dajem svoje soglasje k
               predlagani obliki sklepa, ki smo jo dobili. Hvala.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp75">

               <speaker>PREDSEDNICA TAMARA VONTA:</speaker>

               <p>Hvala lepa, gospa Potrata. Gospod minister, izvolite.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp76">

               <speaker>MAG. ANDREJ VIZJAK:</speaker>

               <p>Hvala lepa. Odgovor je pripravljen in posredovan v generalni sekretariat, kar pomeni,
               da bo uvrščen na sejo vlade in bo tudi vlada sprejela ta odgovor na vašo pisno
               pobudo. Gre v smeri kot sem ga povedal, ni pa še sprejet, zato ga nisem tudi
               celotnega prebral, ampak sem le nakazal intenco v katero smer gre. In boste dobila v
               predpisanem roku. To je ena stvar. Druga stvar pa je, glejte, sprejeli ste zakon o
               vladi  oziroma ne zakon o
               Vladi, zakon o državni upravi. V njej se je parlament tudi opredelil prav do tega
               istega vprašanja in do tega predloga sklepa, ali kot samostojni organ ali ne. Sprejel
               je drugačno odločitev. In jaz ne morem podpirati tistega dela sklepa, ki govori, da
               naj bi bil to samostojni organ. Vse ostalo ja, neodvisen, strokoven, vse to je v redu
               in je tudi ta pozicija, jaz mislim, zagotovljena in prepričan sem v to. Seveda ne
               moremo iti pa naprej od tega, ker je ta Državni zbor nedavno sprejel.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp77">

               <speaker>PREDSEDNICA TAMARA VONTA:</speaker>

               <p>Izvolite, gospa Potrata.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp78">

               <speaker>MAG. MAJDA POTRATA (PS SD):</speaker>

               <p>Ne bi želela, da bi sedaj midva drug drugega preprečevala, ker se dovolj dobro
               poznava in veva, da sva oba pripravljena vztrajati. Ampak poglejte, tisto, kar smo mi
               sprejeli v Državnem zboru je samo to, da se delovanje Urada za enake možnosti oziroma
               to področje enakih možnosti vključi v Ministrstvo za delo, družino in socialne
               zadeve. Enkrat ni bilo odgovorjeno kako. In to je tisto, kar bi rada jaz, kot
               poslanka, vedela. Jaz kot opozicijska poslanka drugače kot glasovati proti temu
               sklepu in proti tem rešitvam nisem mogla. In jaz sem glasovala proti. Še vedno me pa
               zanima, kako bo to umeščeno. Ker možnosti so različne. Mi nismo dobili ne odgovorov
               na to kolikšen bo prihranek, kateri zaposleni bodo zapustili. Nič od tega. Ali bo to
               na ravni direktorata, ali bo zagovornik sedaj še vedno v nekem, ali bo Urad za enake
               možnosti del direktorata za družino, ali kje bo. Domnevam, da ne Direktorata za
               invalide. To so stvari. 9 dni manjka do tistega roka, ki ste si ga postavili. In če
               vztrajamo pri teh vprašanjih, jaz konkretno če vztrajam, vztrajam zaradi tega, ker mi
               nič ni jasno. Jaz vam moram na besedo verjeti in dovolite, da sem intelektualka.
               Hvala.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp79">

               <speaker>PREDSEDNICA TAMARA VONTA:</speaker>

               <p>Gospod minister.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp80">

               <speaker>MAG. ANDREJ VIZJAK:</speaker>

               <p>Čisto na kratko. Saj se ponavljamo že, to je problem. Namreč v Zakonu o državni
               upravi zelo jasno piše, da se urad z vsemi, tudi z zagovornikom, seli. Tu piše. Če to
               kdo ni prebral, pač ne vem, ampak to piše in zato se je Državni zbor do tega
               opredelil z večino. Večina je to izglasovala. To je tudi Vlada sprejela pred tem.
               Imam težavo sprejemati sklepe, ki odstopajo od teh sprejetih, nedavno sprejetih
               odločitev. In zato je pač moje stališče takšno, kot je.</p>
               <p>Drugo, kar je, jaz sem pojasnil, da to ne bo potopljeno v nek direktorat, temveč da
               bo to na nivoju službe, ki je na ravni, organizacijsko na isti ravni kot so
               direktorati in bo predstavnik te službe tudi izenačen z direktorjem direktorata. In
               to torej ta nivo, organizacijsko gledano, v okviru Ministrstva za delo, družino in
               socialne zadeve.</p>
               <p>In samo še to. Res je, 1. april je tu. Res pa je tudi to, da imamo mi to
               sistemizacijo, ki govori o tej pripojitvi, pripravljeno, seveda v skladu s proceduro
               v mnenju pri sindikatih. Oni imajo, ne vem, osem dni časa, da odreagirajo na to. Tako
               je pač s proceduro. In to bo pravočasno sprejeto na seji Vlade, ki potrjuje
               sistemizacijo v predpisanih rokih. In potem je to to. Mi smo izvedli natančno to
               proceduro. Ne nazadnje sem zelo pojasnil, mislim, da tudi kako si predstavljamo to v
               prihodnje na Ministrstvu za delo, družino in socialne zadeve. In še enkrat, mislim,
               da bo s tem večja dodana vrednost, saj bomo lažje integrirali dosedanje delo urada z
               našim dosedanjim poslanstvom na tem področju, ki smo ga tudi imeli. Ne nazadnje, še
               enkrat, Ministrstvo za delo je tisto, ki je na evropskih inštitucijah seveda
               sodelovalo pri teh diskusijah in bo tudi poslej tako. Mislim, da je ta sprememba
               dodana vrednost z vsebino oziroma za politike na tem področju.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp81">

               <speaker>PREDSEDNICA TAMARA VONTA:</speaker>

               <p>Hvala lepa, gospod minister. Bi še kdo želel razpravljati? Izvolite, gospod
               Kovač.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp82">

               <speaker>GOSPOD KOVAČ:</speaker>

               <p>Zelo na kratko. V bistvu bi rad dodal samo en stavek. Kot sem že omenil,  mi se ne izrekamo glede
               organizacijskih oblik, ker dokler je zagotovljen nek minimum je v bistvu vseeno.
               Sedaj bom karikiral, tudi inšpekcije so pod enim ministrstvom. Bi pa poudaril, da je
               potrebno ob vsem tem razmisliti tudi o pristojnostih nekega organa. In sedaj samo
               premestitve iz enega resorja v drug oziroma iz Vlade na ministrstvo, brez širitve
               pristojnosti ne bodo opravile svojega. Sedaj zelo konkretno, zagovornik, ko
               pripravlja pisno mnenje je to neka javna listina, ki je lahko dokaz v nekem sodnem
               postopku. Kaj več kot to pa ne. Na neki točki bo potrebno razmisliti tudi o vsebinski
               prenovi tega organa v kakršnikoli obliki bo, da bo dobil dodatne pristojnosti za
               ukrepanje na terenu, da se bo to v konkretnem primeru poznalo, da bo nek efekt. Tukaj
               je spet nešteto možnosti. To je pač pravno mogoče urediti na veliko načinov. Jaz pa
               samo opozarjam na to, da se od same oblike, v neki točki bi bilo prav odpreti to
               diskusijo o pristojnosti, kakorkoli bo že pač položaj, oblika zagotovljena. Dokler so
               neki minimumi, teh možnosti je res veliko. Samo to sem hotel opozoriti. Tega do sedaj
               mogoče ni bilo v diskusiji. Hvala.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp83">

               <speaker>PREDSEDNICA TAMARA VONTA:</speaker>

               <p>Hvala lepa. Še gospod ...<stage>/Nerazumljivo./</stage></p>
            </sp>
            <sp xml:id="SDT6-KZPTZČPIEM-redna-2-2012-03-21.sp84">

               <speaker>JERNEJ ROVŠEK:</speaker>

               <p>Minister je ponovil predlog, ki je bil večkrat že prisoten v razpravah, da naj bi pač
               varuh prevzel vlogo, ki jo ima sedaj zagovornik. Mi temu pri varuhu nasprotujemo in
               bom še enkrat povedal razloge, zaradi katerih pač nismo naklonjeni tej rešitvi.</p>
               <p>Minister je omenil, da gre za vprašanje ustavnosti. To je samo en del problema. Po
               Ustavi namreč varuh deluje v razmerju do državnih organov, organov lokalnih skupnosti
               in nosilcev javnih pooblastil in nima nobenih pooblastil v razmerju do posameznikov,
               ampak to je samo en del problema. Ukrepi proti kršitelju diskriminacije morajo biti
               tudi učinkovite sankcije, kot je zagovornik povedal. Skratka, potrebno je tudi
               sankcionirati, kaznovati. Če pa bi, recimo, varuh imel to možnost sankcioniranja, to
               pomeni popolnoma drugo vlogo varuha oziroma spremeni celoten njegov profil in to ni
               več ombudsman. To je pač organ, inšpekcija, ali pa nek drug organ, ki kaznuje in je
               potem omogočeno sodno varstvo. In potem pač so njegovi ukrepi podvrženi sodni
               kontroli. To ni več organ, ki ima argument prepričevanja moči in vplivanja na državne
               organe, ampak organ kaznovanja kot vsak drug organ. To je bolj pomembno. Se pravi,
               kot je zagovornik povedal, potrebno je vzpostaviti učinkovite odvračalne mehanizme za
               primere diskriminacije. In tega pravzaprav s premestitvijo zagovornika ne bi s tem
               nič naredili, verjetno pa tudi ne bi varuh s tem ničesar pridobil. Bi pa to
               spremenilo v celoti profil te inštitucije in tudi znotraj inštitucije bi bilo potem
               način dela zelo neenoten, če bi recimo na področju diskriminacije imeli drugačne
               pristojnosti, kot na vseh drugih področjih. To pravzaprav ne bi bil več ta tip
               inštitucije, ki obstaja sedaj že skoraj 20 let in zakon iz leta 93, ki doslej še ni
               bil spremenjen, in pravzarav ne vidimo nekih utemeljenih razlogov zakaj bi pač to
               prevzel varuh. Možnosti rešitve so pa različne, od tega, da ima status kot
               informacijski pooblaščenec do tega, da je to samostojni inšpektorat, ker samostojnost
               se odraža skozi način imenovanja skozi finančno neodvisnost, skozi možnosti
               neodvisnega delovanja. Ni nujno, da je to pač organ, ki je imenovan tako kot varuh.
               Hvala lepa.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp85">

               <speaker>PREDSEDNICA TAMARA VONTA:</speaker>

               <p>Hvala. Bi še kdo želel razpravljati? Ugotavljam, da ni več prijavljenih k razpravi.
               Izvolite, gospod Šetinc.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp86">

               <speaker>BOŠTJAN VERNIK ŠETINC:</speaker>

               <p>Jaz pravzaprav vsebinsko prav veliko nimam za dodati. Bi pa rekel tako. Imam občutek,
               da se pred nekaterimi problemi beži. In to pač na področju človekovih pravic lahko
               rečem za nekaj takih strukturnih velikih stvari. Recimo, problem izbrisanih, recimo
               problem sodnih zaostankov, recimo problem prenatrpanosti zaporov. To vse so problemi,
               na katere je Varuh človekovih pravic opozarjal javni sektor,  se pravi tiste, ki so pristojni za to, da nekaj
               naredijo, desetletja, da tako rečem, ampak kdaj se kaj spremeni v tej državi? Šele
               potem, ko Evropsko sodišče za človekove pravice udari po mizi. Pa to je neresno do
               tega, kar delamo, če smo neki organi poklicani za področje človekovih pravic, tudi
               parlament. Če ima tudi vlada to na agendi. Kako lahko rečemo, da imamo to na agendi,
               če pa nas morajo "za ušesa", da tako rečem nekdo drug, da zadevo dojamemo v celi
               globini. Meni se zdi to ponižujoče do te države, tako bom rekel, in tudi nas, ki
               delamo na temi. Jaz vem, da pač je to tema, ki je tek na dolge proge, da je to
               mukotrpen proces v bistvu varovanja človekovih pravic, nikoli dokončan, da je pač
               potrebno vedno znova opominjati, zbujati slabo vest, itd., ampak ali je to res edini
               način, ki sem ga prej omenil, da bomo prišli do preboja v tem sprenevedanju, da ni
               denarja za pet ljudi, da ni možnosti v tej državi, jaz to res pač težko razumem kot
               neki ozaveščen državljan. To, da se do teh vprašanj nočejo jasno opredeliti se mi zdi
               pač neverjetno, tisti, ki imajo pač vzvode v rokah. Vzamem na znanje to razpravo.</p>
               <p>Mogoče, samo glede sklepa. Ministrstvo ne more zagotoviti samostojnega organa, ker je
               potrebna sprememba zakona, tako da bi predlagal, da še malo predebatirate vsebino
               tega sklepa, ker je neizvršljiv v tem smislu, da pač pravno ne more "piti vode", da
               tako rečem.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp87">

               <speaker>MAJDA POTRATA (PS SD):</speaker>

               <p>Za magnetogram. Prvi stavek ostane, "da prouči kako zagovorniku načela enakosti
               zagotoviti samostojno, nepristransko in neodvisno delovanje kot samostojnemu organu v
               skladu z Zakonom o uresničevanju načela enakega obravnavanja". Saj tisto lahko, saj
               bomo tako videli, kakšen bo uspeh. Hvala.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp88">

               <speaker>PREDSEDNICA TAMARA VONTA:</speaker>

               <p>Hvala, gospa Potrata. Jaz predlagam, da razpravo zaključujemo in dajemo na
               glasovanje. Še prej obrazložitev glasu. Gospa Irgl, izvolite.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp89">

               <speaker>EVA IRGL (PS SDS):</speaker>

               <p>Hvala. V imenu Poslanske skupine SDS.</p>
               <p>Ne glede na to, da smo sedaj malo spremenili dikcijo sklepa, se pravi, da se prouči,
               jaz menim, da o tem vprašanju tuhtamo, proučujemo in se ukvarjamo že vrsto let, tako
               da kaj bistveno tega ne spremenimo, zato v Poslanski skupini Slovenske demokratske
               stranke ne bomo glasovali za tak sklep. Ne zato, ker bi menili, da zagovornik načela
               enakosti si ne bi zaslužil delovati oziroma biti kot samostojni organ, ampak glede na
               situacijo in tudi glede na vse, kar je sedaj povedal tudi minister za delo, družino
               in socialne zadeve, gospod Vizjak, glede na to, v kakšni situaciji je država, kjer
               je, to boste morali priznati, potrebno je zmanjševati stroške na vseh nivojih, menimo
               da bi bilo oblikovanje samostojnega organa v teh težkih časih, v tem trenutku pač
               neodgovorno. Ob enem pa smo prepričani, da bodo vsebine vezane tako na vprašanja
               diskriminacije, vprašanja človekovih pravic in tako na vprašanja enakih možnosti
               deležen še naprej enake obravnave. Nič ne bomo, zaradi tega prikrajšani, tudi na tej
               komisiji in sem prepričana, da bo tudi ta komisija bdela nad njimi in opozarjala na
               vsakršne kršitve vključno s koalicijskimi poslanci in poslankami.</p>
            </sp>
            <sp xml:id="SDT6-KZPTZČPIEM-redna-2-2012-03-21.sp90">

               <speaker>PREDSEDNICA TAMARA VONTA:</speaker>

               <p> Hvala lepa. Torej, dajem na glasovanje  prvi predlog prvega sklepa in sicer, ta je bolj formalen:
               "Komisija za peticije ter za človekove pravice in enake možnosti se je seznanila z
               letnim poročilom zagovornika načela enakosti za leto 2010."</p>
               <p>Kdo je za ta sklep? <stage>(Soglasno.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>Sedaj pa dajem na glasovanje omenjeni drugi sklep, ki se glasi: "Komisija za peticije
               ter za človekove pravice in enake možnosti poziva ministrstvo za delo, družine in
               socialne zadeve, da prouči kako zagovorniku načela enakosti zagotoviti samostojno,
               nepristransko in neodvisno delovanje kot samostojnemu organu v skladu z Zakonom o
               uresničevanju načela enakega obravnavanja."</p>
               <p>Kdo je za tak sklep? <stage>(3 člana.)</stage> Kdo je proti? <stage>(4 člana.)</stage></p>
               <p>Ugotavljam, da sklep ni sprejet.</p>
               <p>S tem zaključujem to točko dnevnega reda.</p>
               <p>Vabljenim se zahvaljujem za udeležbo na seji in potrpežljivost.</p>
               <p>Prehajamo na <title>2. TOČKO DNEVNEGA REDA - INFORMACIJA O PETICIJAH PRISPELIH OD 1.
                  JANUARJA 2012 DO 29. FEBRUARJA 2012.</title> Gradivo ste prejeli. Odpiram razpravo.
               Želi kdo besedo? Nihče. Ugotavljam, da ni prijavljenih k razpravi. Razpravo
               zaključujem. Na glasovanje dajem naslednji predlog sklepa: "Komisija za peticije ter
               za človekove pravice in enake možnosti sprejme informacijo o peticijah prispelih od
               1. januarja 2012 do 29. februarja 2012."</p>
               <p>Kdo je za tak sklep? <stage>(5 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>Zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - RAZNO.</title> Želi kdo besedo? Če smem, jaz
               bi samo povedala v ponedeljek sem sklicala županje Metlike in Črnomlja v zvezi s tem
               problemom, ki je bil tudi danes odprt. Mislim, da se bomo oziroma predlagam in tudi
               pozivam ostale članice komisije, če je katerega, ki jo, mislim to področje zanima
               oziroma če bi se želela udeležiti skupnega sestanka, jaz vam toplo vse vabim, da ne
               bom samo v svojem imenu, ampak v imenu cele komisije. To je zadeva ..<stage>/
               nerazumljivo./</stage>..</p>
               <p>Ob enem bi želela, sicer ne vem, mogoče kršim pristojnosti, ampak predvsem bi želela
               tukaj pozvati medije, da naj družbeno odgovorno poročajo o tej zadevi, ker da se ne
               bom zgodilo kaj takega kot se je že zgodilo, mislim, da ne bo prišlo do takih
               incidentov grobih, groznih kot smo jim bili priča. Mislim, da bi tudi mediji tukaj
               zavzeti, sama sem bil del njih, 25 let, zavzeti eno stališče do te reči in poročati
               objektivno in ne zgolj senzacionalistično. To bi bil pa moj poziv.</p>
               <p>Zaključujem to točko dnevnega reda. Zaključujem 2. redno sejo. 5 minut odmora, potem
               pa vas prosim, če lahko nadaljujemo, saj je samo ena točka. Hvala. <stage type="time">Seja je bila
                  končana 21. marca 2012 ob 12.09</stage>
               </p>
            </sp>
         </div>
      </body>
   </text>
</TEI>