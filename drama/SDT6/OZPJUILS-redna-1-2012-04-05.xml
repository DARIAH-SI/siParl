<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZPJUILS-redna-1-2012-04-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za pravosodje, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C235F59289FCA3EAC1257D1F005A5A81</idno>
               <idno type="custom" subtype="day">CB644C60939D7414C12579D8002AA11A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=CB644C60939D7414C12579D8002AA11A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZPJUILS-redna-1-2012-04-05.OZPJUILS" n="1">
               <name>redna seja</name>
               <date when="2012-04-05"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZPJUILS-redna-1-2012-04-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZPJUILS-redna-1-2012-04-05.OZPJUILS">
                        <orgName key="OZPJUILS">Odbor za pravosodje, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  ODBOR ZA PRAVOSODJE, JAVNO UPRAVO IN LOKALNO SAMOUPRAVO</stage>
            <stage type="session">1. seja</stage>
            <stage type="date">(5. april 2012)</stage>
            <stage type="chairman">Sejo je vodila Eva Irgl, predsednica odbora.</stage>
            <stage type="time">Seja se je pričela ob 16.00.</stage>


            <sp xml:id="SDT6-OZPJUILS-redna-1-2012-04-05.sp1">

               <speaker>PREDSEDNICA EVA IRGL:</speaker>

               <p>Vse članice in člane odbora, ter ostale prisotne lepo pozdravljam.</p>
               <p>Pričenjam 1. redno sejo Odbora za pravosodje, javno upravo in lokalno samoupravo.</p>
               <p>Obveščam vas, da se seje ne more udeležiti gospod Matjaž Han. Na seji kot nadomestna
               članica in člani odbora s pooblastili sodelujejo: namesto gospe Ive Dimic je z nami
               mag. Matej Tonin. Namesto gospe Marjane Kotnik Poropat mag. Jana Jenko. In namesto
               mag. Damjane Petavar mag. Štefan Tisel.</p>
               <p>Ker k dnevnemu redu seje ni bilo predlogov za razširitev oziroma za umik katere od
               predlaganih točk je določen dnevni red seje kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - TO JE PREDLOG ZA SPREJEM AVTENTIČNE
                  RAZLAGE ČETRTEGA ODSTAVKA 24. ČLENA ZAKONA O LOKALNIH VOLITVAH,</title> ki ga je
               Državnemu zboru na podlagi 88. člena Ustave Republike Slovenije, 19. člena Zakona o
               poslancih in 149. člena Poslovnika Državnega zbora, 10. februarja 2012 v proceduro
               vložila poslanka gospa Ljudmila Novak. Ker pa je gospe Ljudmili Novak 10. februarja
               2012 prenehala funkcija poslanke, postala je ministrica, je predlagateljstvo 16.
               februarja prevzel poslanec gospod Matej Tonin. Predlog za sprejem avtentične razlage
               je objavljen na spletni strani Državnega zbora v Poročevalcu z dne 14. februar
               2012.</p>
               <p>Naj samo še povem katero gradivo ste prejeli in je tudi objavljeno na spletni strani
               državnega zbora: predlog za sprejem avtentične razlage v Poročevalcu z dne 14.
               februarja, mnenje Zakonodajno-pravne službe, z dne 22. marec 2012. Prejeli ste tudi
               mnenje Mestne občine Maribor in sicer 2. marca 2012, pa mnenje Mestne občine
               Ljubljana, z dne 13. marec 2012, ter mnenje pomurske-madžarske samoupravne narodne
               skupnosti z dne 13. marec 2012 in 15. marec 2012.</p>
               <p>Naj pojasnim samo naslednje preden dam besedo predlagatelju gospodu Mateju Toninu. 3.
               4. je predlagatelj predloga avtentične razlage mag. Matej Tonin na državni zbor ter
               Odbor za pravosodje, javno upravo in lokalno samoupravo, naslovil dopis, v katerem
               nas obvešča, da umika omenjeni predlog iz postopka obravnave v državnem zboru, nato
               pa je dne 4. aprila 2012 predsednik državnega zbora dr. Gregor Virant predlagatelja,
               torej gospoda Tonina pisno obvestil, potem pa tudi nas, ki smo članice in člani
                  <stage type="mag">(nadaljevanje)</stage> tega odbora, da ob smiselni
               uporabi 118. člena Poslovnika Državnega zbora predloga avtentične razlage ni več
               možno umakniti, ker je predlog akta pač že bil uvrščen na sklic seje matičnega
               delovnega telesa. Toliko samo za uvodno pojasnilo. Naj povem, da so vabljeni k tej
               seji, predlagatelj, Zakonodajno-pravna služba, Ministrstvo za pravosodje, javno
               upravo in lokalno samoupravo, ter državni svet. Odbor bo predlog za sprejem
               avtentične razlage zakona obravnaval v skladu 150. členom Poslovnika Državnega zbora.
               Tako bo odbor najprej obravnaval vprašanje ali je potrebno sprejeti avtentično
               razlago zakona. Če pa bo odbor menil in če bo odbor menil, da je to potrebno, bo
               obravnaval tudi predlog besedila avtentične razlage zakona.</p>
               <p>Zdaj pa pričenjam torej z obravnavo avtentične razlage. Preden dam besedo gospodu
               predlagatelju Mateju Toninu, se je k besedi proceduralno javila gospa Maša Kociper.
               Izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp2">

               <speaker>MAŠA KOCIPER (PS PS):</speaker>

               <p>Spoštovana predsednica, hvala za besedo. Prosila bi, da nam pomagate nesporazum
               razvozlati. Tukaj v Pozitivni Sloveniji se poslanke in poslanci začudeno
               spogledujemo, kajti obvestilo o umiku smo prejeli. Dopisa gospoda predsednika
               Viranta, predsednika Državnega zbora pa ne. Ali se je to zgodilo samo naši poslanski
               skupini ali smo morda to založili? Zanima me ali so bili drugi poslanci o tem
               seznanjeni in so pripravljeni na to točko? Kajti, če tudi drugi niso bili seznanjeni,
               predlagam, da se ta točka premakne na naslednjo sejo. Hvala.</p>
            </sp>
            <sp xml:id="SDT6-OZPJUILS-redna-1-2012-04-05.sp3">

               <speaker>PREDSEDNICA EVA IRGL:</speaker>

               <p>Najlepša hvala za to vprašanje. Naj vam samo pojasnim, da je ta dopis bil naslovljen
               na mag. Mateja Tonina, kot predlagatelja. V vedno pa je to dobil državni svet, vlada,
               vodje poslanskih skupin ter jaz kot predsednica odbora. Se opravičujem, če sem prej,
               nisem natančno povedala oziroma navedla in da sem omenila, da so prejeli tudi članice
               in člani ta dopis. Tako, da, kot sem že omenila vsi so bili seznanjeni, tudi vaš
               vodja poslanske skupine. Zdaj pa dajem besedo predlagatelju, ki bo verjetno tudi še
               sam bolj dodatno pojasnil, čeprav mislim, da je dilema razrešena. Izvolite, gospod
               Tonin.</p>
            </sp>
            <sp xml:id="SDT6-OZPJUILS-redna-1-2012-04-05.sp4">

               <speaker>MAG. MATEJ TONIN (PS NSi):</speaker>

               <p>Spoštovana predsednica. Hvala lepa za besedo. Mislim, da ste uvodoma zelo lepo in
               zelo jasno predstavila in obrazložila ta problem. Mogoče bi jaz tukaj dodal samo še
               eno stvar, da vse stvari razčistimo. Torej jaz bom podal razloge, zakaj je bil vložen
               predlog za avtentično razlago in zakaj je potem nastala okoliščina, da sem jaz ta
               predlog umaknil in potem je prišel dopis predsednika Državnega zbora, ker je ta seja
               že sklicana, tega predloga ni možno več umakniti in potem sem jaz v nadaljevanju
               ponovno govoril z našo Zakonodajno-pravno službo in je situacija taka. Če vi to
               umaknete z dnevnega reda, ker je to recimo gospa Kociprova dala predlog, če se to
               umakne z dnevnega reda in da se ta obravnava te avtentične razlage ne zaključi, potem
               do takrat, dokler se to ne stori, tega zakona o lokalnih volitvah enostavno ni možno
               novelirati, ne spreminjati, ne ničesar. Zaradi tega moramo mi danes to stvar opraviti
               formalno in potem je zadeva zaključena.</p>
               <p>Uvodoma je že predsednica rekla, da je to vložila poslanka Ljudmila Novak, ki je
               potem postala ministrica in zaradi tega sem to njeno pobudo prevzel jaz. Ta pobuda je
               nastala na podlagi izkušenj lokalni volitev v Moravčah. Kot najbrž veste imajo v
               Moravčah 14 občinskih svetnikov. In kaj se je tam zgodilo? takoj po volitvah je bil
               župan s trenutnim razmerjem sil v občinskem svetu nezadovoljen in se je sedem,
               natančno polovico, 7 od 14-ih občinskih svetnikov se je odločilo, da bo odstopilo in
               ker je 14. člen Zakona o lokalnih volitvah jasen in sicer pravi, če odstopi večina
               občinskih svetnikov hkrati so enostavno predčasne volitve. Predčasne volitve pomeni,
               da bi se ponovno volili vseh 14 občinskih svetnikov. In, ker je občinska volilna
               komisija ugotovila, da 7 od 14-ih ni večina, enostavno ni sklicala predčasnih
               volitev, ampak je sklicana nadomestne volitve za tistih 7, ki so odstopili. In potem
               se je župan pritožil na upravo sodišče. Upravno sodišče je pa pač razsodilo in
               odgovorilo, da morajo biti predčasne volitve. Zaradi tega, ker je spet drugi pogoj,
               da lahko teh sedem novih, morebiti novo izvoljenih svetnikov, da jim lahko potrdijo
               mandat, mora po spet biti večina občinskih svetnikov. In, ker jih je spet polovica ta
               pogoj ni izpolnjen. <stage type="mag">(nadaljevanje)</stage> Skratka,
               hodili smo, ali hodili so v nekem začaranem krogu. Nekateri pravniki so to razlagali
               tako, da bi moralo pri tem primeru uporabiti tisto pravilo, kot se uporablja pri
               konstituiranju prvega sklica občinskega sveta, ampak Upravno sodišče je odločilo
               drugače. Vložen je bil predlog za avtentično razlago. Potem sem dobil pojasnilo
               Zakonodajno-pravne službe. In Zakonodajno-pravna služba je povedala in odgovorila, da
               avtentična razlaga ne sme spreminjati vsebine zakona. Da to ni osnova avtentične
               razlage. In zaradi tega sem potem jaz ocenil, da je boljše,da ta predlog za
               avtentično razlago umaknem in da poslanska skupina v nadaljevanju, v prihodnjih
               mesecih vloži spremembo oziroma novelo tega zakona in te zadeve uredi. Vem, da sem
               smešen ali trapast, ampak kljub vsemu je treba ta postopek danes zaključiti z
               glasovanjem. Ker če ta postopek v zvezi z avtentično razlago ne zaključimo, potem
               kakršne koli spremembe zakona o lokalnih volitvah do takrat ne bo možno početi.</p>
            </sp>
            <sp xml:id="SDT6-OZPJUILS-redna-1-2012-04-05.sp5">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospod mag. Matej Tonin. Sprašujem, če želi besedo
               predstavnica Zakonodajno-pravne službe, mag. Saša Bricelj Podgornik? Izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp6">

               <speaker>MAG. SAŠA BRICELJ PODGORNIK:</speaker>

               <p>Hvala za besedo, gospa predsednica. Zakonodajno-pravna služba je v skladu s svojimi
               pristojnostmi o predlogu za sprejem konkretne avtentične razlage pripravila mnenje in
               ga bom pač tu ustno zgolj na kratko povzela, glede na to, da smo ga pač pisno obširno
               pojasnili.</p>
               <p>Torej, pri avtentični razlagi je treba vedno izhajati iz pomena avtentične razlage,
               saj ta postane sestavni del zakona in velja za nazaj. Tako da je treba izhajati iz
               enake vsebine norme, kot jo je imela ob njeni uveljavitvi, torej v okviru njenega
               prvotnega pomena. Ob analizi predlagane avtentične razlage vedno sledimo nekako dvema
               vprašanjema, in sicer ukvarjamo se z vprašanjem potrebnosti avtentične razlage in
               vprašanjem dopustnosti avtentične razlage. Tukaj je naša analiza pokazala, da
               avtentična razlaga po naši oceni ni potrebna, ker je pomen določbe mogoče ugotoviti z
               ustaljenimi metodami razlage. Po naši oceni pa predlagana avtentična razlaga tudi ni
               dopustna, saj nasprotuje temeljnemu upravnemu pomenu določbe in s tem spreminja tudi
               vsebino, ki jo ta ima od svoje uveljavitve, kar pa ni združljivo z institutom
               avtentične razlage. Torej, po našem mnenju obravnavane določbe ni mogoče razumeti
               tako, kot izhaja iz predloga avtentične razlage. To utemeljujemo glede na jasno
               izraženo voljo in namen zakonodajalca, ki ga je zasledoval pri sprejemanju
               obravnavane določbe in je tudi razvidna iz zakonodajnega gradiva. Torej, da je z
               določitvijo predčasnih volitev v situaciji, ko je občinski svet v upravnem položaju
               absolutne nesklepčnosti in s tem popolne onesposobljenosti zagotoviti delovanje
               občinskega sveta. Ter tudi glede na pravno sistemsko ureditev delovanja občinskega
               sveta in volitev v občinski svet. Čeprav bi bilo na podlagi samega besedila
               obravnavanja določbe zgolj z uporabo gole jezikovne razlage mogoče sklepati, da se
               predčasne volitve opravijo izključno v primeru, če hkrati odstopi večina članov
               občinskega sveta, pa takšen pomen ni podprt z nobeno izmed drugih razlagalnih metod,
               zlasti ne z zgodovinsko in teleološko razlago, pa tudi ne z logično in sistematično
               razlago. Zakonodajalec v zakonski ureditvi ni posebej predvidel razlikovanja glede na
               sodo oziroma liho število članov občinskega sveta, saj se je pravno sistemsko
               naslonil na večino, ki sicer zagotavlja sklepčnost občinskega sveta. Vendar pa to
               glede na temeljni pravni pomen obravnavane določbe ne pomeni, da bi bile v primeru
               enakega pravnega položaja absolutne nesklepčnosti občinskega sveta kot posledice
               odstopa le polovice članov občinskega sveta v primeru sodega števila članov izrecno
               izključene predčasne volitve oziroma zapovedane nadomestne volitve. Koliko bi bila
               volja zakonodajalca ti dve situaciji kljub enakemu pravnemu položaju absolutne
               nesklepčnosti občinskega sveta urediti različno, pa bi temu moral prilagoditi tudi
               ostale določbe, da bi sploh zagotovil njihovo izvedljivost in notranjo konsistentnost
               zakona, kar pa ni storil, niti ni razvidno, da bi imel takšen namen. Pravno sistemsko
               gledamo namreč izvedba nadomestnih volitev v primeru absolutne nesklepčnosti
               občinskega sveta, pa čeprav do te nedvomno <stage type="mag">(nadaljevanje)</stage> pride tudi s hkratnim odstopom le polovice članov občinskega sveta. V
               skladu z zakonsko ureditvijo sploh ni mogoča, saj ta predpostavlja polno sposobnost
               delovanja občinskega sveta in v tem okviru še posebej seveda sposobnost sprejemanja
               pravno veljavnih odločitev. Uporaba instituta konstituiranja občinskega sveta v
               primeru nadomestnih volitev je tudi sicer pravno nevzdržna, saj pri nadomestnih
               volitvah sploh ne pride do prekinitve mandata in s tem do prekinitve delovanja
               občinskega sveta kot predstavniškega organa, temveč mora biti zagotovljena seveda
               njegova kontinuiteta. Po drugi strani pa je konstituiranje občinskega sveta že po
               naravi stvari inkorporirano splošne volitve, saj se pri teh volijo vsi člani
               občinskega sveta, tako da se ta oblikuje povsem na novo. Poleg tega v mnenju
               ugotavljamo tudi, da se besedilo predloga avtentične razlage po vsebini ne omejuje le
               na obravnavano določbo, temveč posega tudi na nekatere druge določbe in jih razlaga v
               nasprotju z zakonsko ureditvijo.</p>
               <p>Na koncu bi opozorila še na razloge, ki jih predlagatelj navaja, in sicer
               predlagatelj namreč utemeljuje konkretno avtentično razlago na konkretnem primeru. S
               predlagano razlago naj bi se celo omejilo po mnenju predlagatelja takšne samovoljne
               nepravilne odločitve sodišča. Takšni razlogi pa že sami po sebi sprožajo vprašanje
               ustreznosti instituta avtentične razlage za zagotovitev tega namena, saj presojo ali
               so bile v konkretnem postopku na pravilen način upoštevane zakonske določbe sicer
               mogoče zagotoviti na podlagi pravnih sredstev, kjer v okviru zagotovljene pravice do
               sodnega varstva. Poudarjamo, da Državni zbor tudi sicer po svoji ustavni vlogi ni
               pristojen za razsojanje o pravnih vprašanjih pri uporabi zakona v vsakem konkretnem
               postopku, ker bi sicer v nasprotju z ustavnim načelom delitve oblasti začel
               prevzemati pristojnost in odgovornost sodišča kot tiste veje oblasti, ki sicer
               abstraktne in splošne norme zakona ob njihovi uporabi v praksi normativno
               konkretizira glede na okoliščine posamičnega konkretnega primera. Glede na to, torej
               da zakon vsebuje splošne abstraktne pravne norme, v tem okviru torej tudi pristojnim
               organom nujno prepuščeno določeno polje proste presoje, s tem pa tudi samostojnosti
               pri sprejemanju odločitev in posledično odgovornosti za sprejete odločitve.
               Pravilnost njihovih odločitev, pa kot že rečeno, se presoja v okviru pravnih
               sredstev. Hvala.</p>
            </sp>
            <sp xml:id="SDT6-OZPJUILS-redna-1-2012-04-05.sp7">

               <speaker>PREDSEDNICA EVA IRGL:</speaker>

               <p>Gospe Bricelj Podgornik iz Zakonodajno-pravne službe se zahvaljujem za to dodatno
               obrazložitev. Naj pojasnim, da se nam je minister za pravosodje, javno upravo in
               lokalno samoupravo gospod Pličanič opravičil, ker ima pogajanja s sindikati. Zato ga
               po pooblastilu tokrat nadomešča generalni direktor uprave za izvrševanje kazenskih
               sankcij gospod Dušan Valentinčič. Pa sprašujem, če želi k tej točki še kdo od Vlade
               kaj dodati? Če ne, potem sprašujem ali želi besedo predstavnik Državnega sveta gospod
               Bogomir Vnučec? Ne. Potem prehajamo na obravnavo vprašanja, ali je potrebno sprejeti
               predloženo avtentično razlago zakona. Sprašujem, če želijo članice in člani odbora
               razpravljati o tem vprašanju? Gospa Kociper, izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp8">

               <speaker>MAŠA KOCIPER (PS PS):</speaker>

               <p>Mi imamo čisto kratek predlog. Da ta avtentična razlaga presega inštitut avtentične
               razlage, kot je obrazložila kolegica. Da bi isti učinek bilo mogoče doseči s
               spremembo zakona, kot je predlagal kolega. Predlagamo, da člani in članice ne
               podprete tega predloga. Hvala lepa.</p>
            </sp>
            <sp xml:id="SDT6-OZPJUILS-redna-1-2012-04-05.sp9">

               <speaker>PREDSEDNICA EVA IRGL:</speaker>

               <p>Hvala lepa. Mislim, da bomo tako tudi približno ravnali v nadaljevanju. Zaključujem s
               to razpravo. Mislim, da ne želi več nihče razpravljati. Zato dajem na glasovanje
               naslednji predlog sklepa: Odbor za pravosodje, javno upravo in lokalno samoupravo
               meni, da je avtentično razlago četrtega odstavka 24. člena zakona o lokalnih volitvah
               potrebno sprejeti. Torej takšen sklep dajem na glasovanje. Glasujemo.</p>
               <p>Kdo je za? <stage>(Nihče.)</stage> Je kdo proti? <stage>(13 članov.)</stage></p>
               <p>Ugotavljam, da sklep ni bil sprejet.</p>
               <p>S tem zaključujem obravnavo predložene avtentične razlage na seji odbora. <stage type="mag">(nadaljevanje)</stage> Odbor bo pripravil poročilo, v
               katerem bo Državnemu zboru na podlagi 151. člena Poslovnika Državnega zbora tudi
               predlagal, da predloga za sprejem obravnavane avtentične razlage ne sprejme.
               Predlagam, da sem kar sama poročevalka, in tako zaključujem to točko dnevnega
               reda.</p>
               <p>Prehajamo na <title>2. TOČKO DNEVNEGA REDA,</title> in sicer na obravnavo <title>ZAHTEVE VARUHA ČLOVEKOVIH PRAVIC ZA OCENO USTAVNOSTI PRVEGA ODSTAVKA 19. ČLENA
               ZAKONA O PREKRŠKIH,</title>
               ki jo bomo obravnavali na podlagi drugega odstavka 265. člena Poslovnika Državnega
               zbora.</p>
               <p>Na voljo imamo naslednje gradivo, ki je objavljeno tudi na spletni strani Državnega
               zbora. Zahtevo z dne 9. februar 2012, predloženo imamo tudi mnenje Vlade z dne 15.
               marec 2012 ter mnenje Zakonodajno-pravne službe, ki smo ga pridobili 22. marca
               2012.</p>
               <p>Na sejo odbora so bili vabljeni: predstavniki Zakonodajno-pravne službe ter
               Ministrstvo za pravosodje in javno upravo. Kot že rečeno, namesto gospoda ministra je
               z nami gospod Valentinčič.</p>
               <p>Najprej sprašujem ali želi predstavnica Zakonodajno-pravne službe kaj reči. Gospa
               Guštin.</p>
               <p>Proceduralno ste želeli, izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp10">

               <speaker>RENATA BRUNSKOLE (PS PS):</speaker>

               <p>Hvala lepa.</p>
               <p>Lepo pozdravljeni. Že na eni od sej, sicer enega drugega odbora, sem nam je kolegicam
               in kolegom nekako zgodilo, da ni bilo v skladu s Poslovnikom izvedeno nadomeščanje
               predstavnikov vlade. Ne bi želela da bi danes na seji Odbora za pravosodje, javno
               upravo in lokalno samoupravo izzvenelo ponovno kakorkoli napačno ali glede na
               predstavnika Vlade tukaj, vendar jaz bi samo želela, spoštovana gospa predsednica
               opozoriti, da bi se v bodoče na naslednji seji držali Poslovnika, 235. člena
               Poslovnika Državnega zbora, v točki 5, kjer je jasno navedeno, vezano na nadomeščanje
               na seji, pod 4. točko je navedeno, da na seji delovnega telesa predstavlja vlado
               minister, državni sekretar, predstojnik organa v sestavi ministrstva ali predstojnik
               vladne službe, ki ga določi vlada. V primeru odsotnosti ali zadržanosti nadomešča
               ministra državni sekretar ali predstojnik organa v sestavi ministrstva, predstojnika
               vladne službe pa njegov namestnik. 5. točka pa jasno govori o tem, da če sta minister
               in državni sekretar zadržana zaradi obveznosti v institucijah Evropske unije ali
               zaradi mednarodnih obveznosti, ju lahko na seji delovnega telesa nadomešča generalni
               direktor direktorata v ministrstvu. Takšno nadomeščanje pa je na seji Državnega zbora
               mogoče le, če tako odloči Kolegij predsednika Državnega zbora. Jaz bi samo v bodoče
               predlagala, da bi se poskušali držati Poslovnika, vendar to ne pomeni, da danes ne bi
               normalno nadaljevali.</p>
               <p>Hvala.</p>
            </sp>
            <sp xml:id="SDT6-OZPJUILS-redna-1-2012-04-05.sp11">

               <speaker>PREDSEDNICA EVA IRGL:</speaker>

               <p>Gospa Brunskole, jaz se vam zahvaljujem, da ste nam natančno prebrali kaj piše v
               Poslovniku, in mislim, da se ga tudi natančno držimo. Vi ste točno povedali kdo je
               lahko tukaj prisoten, in tukaj je prisoten direktor direktorata, ki je bil pooblaščen
               s strani ministra, da lahko govori in nadomešča ministra na tej seji.</p>
               <p>Naj samo pojasnim, da gospoda ministra ni tukaj zaradi tega, ker je na pogajanjih s
               sindikati. Mi smo dobili njegovo opravičilo, vsi veste, da to pa seveda ni, bom
               rekla, ni še dobro da tega ni, ampak vendarle državnega sekretarja minister še nima,
               tako da je pooblastil tistega za katerega se je odločil in mislim, da tukaj ni nobene
               težave. Četrti odstavek 235. člena jasno piše, da na seji delovnega telesa
               predstavlja vlado minister, pojasnili smo zakaj ga ni. Da predstavlja vlado državni
               sekretar, pojasnili smo zakaj ga ni. In da na seji delovnega telesa lahko predstavlja
               vlado predstojnik organa v sestavi ministrstva ali predstojnik vladne službe, ki ga
               določi vlada. To je vlada vse storila, in zato se mi držimo Poslovnika, 235. člena.
               In mislim tudi, da, to pa moram tukaj vzeti malce ministra v bran, vendarle, mislim,
               da se je do zdaj odzval na vse naše seje. Lahko pa pojasnim, da prej ko je bila neka
               druga oblast oziroma neka druga vlada, ki jo je vodil vaš nekdanji predsednik stranke
               gospod Borut Pahor, takrat pa res so na komisijo, recimo, za peticije, človekove
               pravice in enake možnosti pošiljali celo ljudi iz <stage type="mag">(nadaljevanje)</stage> pravnih služb, kar tak, ker minister ni mogel, ker, ne
               vem, sekretar ni mogel in tako naprej, ampak niso nič pojasnili zakaj. In jaz moram
               reči, da takrat nisem delala nekih velikih težav, ker se mi je zdelo, da je važno, da
               vsebinsko izvemo kaj nam vlada želi sporočiti. Toliko o tem.</p>
               <p>Zdaj sprašujem, vi ste želeli proceduralno, ampak zelo na hitro. Izvolite, gospa
               Bratušek.</p>
            </sp>
            <sp xml:id="SDT6-OZPJUILS-redna-1-2012-04-05.sp12">

               <speaker>MAG. ALENKA BRATUŠEK (PS PS):</speaker>

               <p>Zdaj ste v bistvu prav povzeli poslovnik. Gospod ni direktorata direktorata, ampak
               organa v sestavi. Zato danes res delamo po Poslovniku. Jaz ne bi bila obremenjena s
               tem kako je bilo, želim pa si, da tudi na delovnih telesih spoštujemo Poslovnik. In
               po tem, kar je bilo zdaj obrazloženo, danes ga nedvomno bomo.</p>
            </sp>
            <sp xml:id="SDT6-OZPJUILS-redna-1-2012-04-05.sp13">

               <speaker>PREDSEDNICA EVA IRGL:</speaker>

               <p>No, potem se vsi strinjamo s tem. Se pa zagotovo strinjam z vami, da je potrebno, da
               ministri pridejo na seje ali državni sekretarji. Tudi jaz si želim, da nas o ključnih
               zadevah, vsebinskih, obveščajo ministri. Tako, da tukaj ni nobenih težav. Je pa res,
               da smo v preteklosti, to pa sem povedala zato, ker je bilo to vprašanje
               izpostavljeno, drugače se jaz sploh ne bi spuščala vanj.</p>
               <p>Zdaj pa mislim, da ima...</p>
               <p>Proceduralno, gospa Brunskole, izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp14">

               <speaker>RENATA BRUNSKOLE (PS PS):</speaker>

               <p>Hvala lepa.</p>
            </sp>
            <sp xml:id="SDT6-OZPJUILS-redna-1-2012-04-05.sp15">

               <speaker>PREDSEDNICA EVA IRGL:</speaker>

               <p>Saj zdaj smo že ugotovili, da je vse po Poslovniku.</p>
            </sp>
            <sp xml:id="SDT6-OZPJUILS-redna-1-2012-04-05.sp16">

               <speaker>RENATA BRUNSKOLE (PS PS):</speaker>

               <p>Gospa predsednica, se zahvaljujem, ker ste zdaj v bistvu bolj jasno obrazložili, ker
               sicer, vezano na 235. člen ne bi podala. Bi pa mogoče opomnila, da imam zdaj prvič v
               življenju predsednika stranka, kot članica neke stranke. Tako, da bi vas opozorila,
               da pazljivo tudi o tem objavljate. Zdaj se je že drugič zgodilo, da ste mi tako
               navrgli. Tako, da prosim.</p>
            </sp>
            <sp xml:id="SDT6-OZPJUILS-redna-1-2012-04-05.sp17">

               <speaker>PREDSEDNICA EVA IRGL:</speaker>

               <p>V redu, gospa Brunskole. Vi najbolj veste kdo je vaš predsednik stranke, tako da to
               prepuščam vam.</p>
               <p>Gospa iz, zdaj smo pri Zakonodajno-pravni službi, izvolite za dodatna pojasnila.</p>
            </sp>
            <sp xml:id="SDT6-OZPJUILS-redna-1-2012-04-05.sp18">

               <speaker>ŠPELA MAČEK GUŠTIN:</speaker>

               <p>Hvala lepa.</p>
               <p>Torej, zahtevo za oceno ustavnosti, ki jo imamo zdaj na dnevnem redu je vložil varuh
               človekovih pravic Republike Slovenije. Zahteva izpodbija prvi odstavek 19. člena
               Zakona o prekrških, ki določa, da se storilca prekrška, ki ne plača globe v določenem
               roku prisili k plačilu tako, da se mu določi uklonilni zapor. Vlagatelj glede tega
               meni, da iz te določbe izhaja, da gre pri odločanju o uklonilnem zaporu za
               avtomatizem in da ureditev ne daje rešitve za primere, ko storilcu ni mogoče
               zagotoviti nadomestitve globe z delom v splošno korist, zato tak poseg po mnenju
               vlagatelja zahteve pomeni pravico do, gre za poseg v pravico do osebne svobode, in po
               mnenju vlagatelja ta poseg nima podlage v Ustavi.</p>
               <p>V našem mnenju se strinjamo z razlogi, ki jih je v prid veljavni ureditvi podala
               Vlada v svojem mnenju. Dodajamo le še to, da napadena določba predstavlja samo en del
               celotne ureditve instituta uklonilnega zapora, in sicer je to materialno pravni del
               ureditve, medtem ko je procesni del ureditve urejen v nekih drugih določbah Zakona o
               prekrških, zlasti naj omeni 202., 202.b in 202.c člen Zakona o prekrških. Vse te
               določbe pa je po našem mnenju treba presojati skupaj in ne posamično, torej iztrgano
               iz neke celote.</p>
               <p>Glede na to, da Zakon o prekrških daje še druge možnosti za zmanjšanje obremenitve,
               ki jo predstavlja plačilo globe storilcu in te možnosti so storilcu dane na voljo v
               zgodnejših fazah izvrševanja izrečene sankcije, bi po našem mnenju težko pritrdili
               stališču vlagatelja zahteve, da uklonilni zapor ni nujen in primeren in da je
               nesorazmeren ukrep. Uklonilni zapor je skrajno sredstvo prisilitve storilca k plačilu
               izrečene globe. Če storilec globe ne plača sam, se postopek, torej če jo plača sam se
               postopek prisilne izterjave ne uvede, in če se je uklonilni zapor že začel
               izvrševati, seveda že zgolj s tem nastanejo določeni stroški, vendar menimo, da ti
               stroški kljub temu, da globo plača sam, zaradi uklonilnega zapora, niso nesorazmerni
               sami po sebi, ker jih je treba razumeti skozi ta institut, ki je namenjen temu, da
               storilec začne spoštovati odločbo o prekršku in<stage type="mag">(nadaljevanje)</stage> izvrši sankcijo, ki mu je bila izrečena. Ravno v tem
               je bistvo prisilne narave uklonilnega zapora.</p>
               <p>Zato v našem mnenju predlagamo, da Ustavno sodišče zahtevo zavrne kot neutemeljeno,
               ker menimo da očitano neskladje ni podano.</p>
               <p>Hvala lepa.</p>
            </sp>
            <sp xml:id="SDT6-OZPJUILS-redna-1-2012-04-05.sp19">

               <speaker>PREDSEDNICA EVA IRGL:</speaker>

               <p>Zahvaljujem se gospe Špeli Maček Guštin za dodatno obrazložitev.</p>
               <p>Zdaj pa sprašujem predstavnika Vlade, generalnega direktorja Uprave za izvrševanje
               kazenskih sankcij, in ne direktorja direktorata, kot sem prej omenila, gospoda Dušana
               Valentinčiča, če želi podati dodatno mnenje. Izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp20">

               <speaker>DUŠAN VALENTINČIČ:</speaker>

               <p>Hvala lepa, gospa predsednica. Spoštovane poslanke in poslanci.</p>
               <p>Vlada je obravnavala zahtevo varuhinje človekovih pravic in sprejela mnenje, da prvi
               odstavek 19. člena Zakona o prekrških ni v nasprotju z 2. in 19. členom Ustave
               Republike Slovenije, kar je vse utemeljila s številnimi argumenti, ki so na vpogled,
               zato jih ne bom ponavljal. Omenil pa bi predvsem dvoje. Uklonilni zapor ni kazenska
               sankcija in se ga ne sme enačiti z zaporno kaznijo, saj gre zares skrajni ukrep do
               katerega pride šele po tem ko so izčrpane številne druge možnosti, ki so na razpolago
               storilcu. Kot na primer, da plača polovico globe, da plača globo v obrokih, da
               zaprosi, da se denar nakazan nadomesti z delom v korist skupnosti in tako naprej.
               Prav tako, če že pride do tega, da je priveden v zapor, lahko v vsakem trenutku globo
               plača in ga spustimo na prostost.</p>
               <p>Kot drugo pa bi poudaril, da uklonilni zapor je časovno omejen, da lahko traja največ
               30 dni, pri čemer je treba posebej izpostaviti, da tudi Evropska konvencija o varstvu
               človekovih pravic in temeljnih svoboščin v 5. členu, ki govori o pravici do svobode
               in varnosti določa možnost, da se osebi zakonito odvzame prostost, če se ne pokori
               zakoniti odločbi sodišča ali za to, da bi zagotovili izpolnitev kakšne z zakonom
               naložene obveznosti.</p>
               <p>Še to bi poudaril, da v lanskem letu, na primer, tako da boste imeli vse podatke, smo
               imeli v naših zaporih 1811 takšnih oseb, med njimi jih je kar 58%, po tem ko so se
               znašli pri nas, to kazen tudi poravnali. Po drugi strani pa moram povedati tudi, da
               mi znotraj pregledamo vsak primer in kar v 249 primerih smo takoj po prihodu podali
               predlog pristojnemu sodišču, predlog da ukrep uklonilnega zapora ni pravi ukrep in je
               sodišče našemu predlogu sledilo, po tem ko smo preverili socialne okoliščine teh
               ljudi in te osebe spustilo na prostost.</p>
               <p>Skratka, od 1811 oseb, ki smo jih imeli v obravnavi v lanskem letu, je kazen prestalo
               v celoti 254 oseb.</p>
            </sp>
            <sp xml:id="SDT6-OZPJUILS-redna-1-2012-04-05.sp21">

               <speaker>PREDSEDNICA EVA IRGL:</speaker>

               <p>Najlepša hvala za ta pojasnila. Če še izključite mikrofon.</p>
               <p>Zdaj pa sprašujem ali želi kdo od članic in članov odbora razpravljati. Če ne, potem
               zaključujem in prehajamo...</p>
               <p>Gospa Kociper, se opravičujem, sem vas spregledala. Izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp22">

               <speaker>MAŠA KOCIPER (PS PS):</speaker>

               <p>Sem hotela dati še komu prednost.</p>
               <p>Ampak, jaz sem se pa malo pripravila, in če dovolite članice in člani, morda še
               nasprotni argument.</p>
               <p>Naše mnenje tukaj sicer ni zavezujoče za Ustavno sodišče, tako da Ustavno sodišče se
               bo ne glede na mnenje odločalo po svoje, kar je tudi prav. Zdi se mi, da je varuh
               človekovih pravic tukaj odigral svojo vlogo na način, kot se od njega pričakuje.
               Opozoril je na neko, po njegovem mnenju, po mnenju varuha, instituta varuha,
               nesorazmerje pri tem ukrepu. Tukaj ne bomo našli pravega ali narobe odgovora na
               vprašanje ali je ta institut primeren ali ne. Menim pa, da so opozorila na možno
               nesorazmernost v smislu ustavnopravnega prava na mestu. Namreč pri uklonilnem zaporu
               gre za to, da, recimo to v našem kazenskem pravu zelo redko vidimo, da sodnik nima
               nobene diskrecijske pravice ko odloča o tem ali bo oseba šla na uklonilni zapor ali
               ne. Uklonilni zapor je določen vsakemu, ki ne plača globe v celoti, se pravi ne glede
               na to ali je delno že plačal. Višina globe ni pomembna, traja dokler vsa globa
               plačana in kot rečeno, <stage type="mag">(nadaljevanje)</stage> sodnik
               nima diskrecijske pravice, da bi od primera do primera presojal ali je za to osebo
               ustrezen ta ukrep uklonilnega zapora ali ne. Problematičen je tudi vrstni red. Zakon
               sicer določa nekatere ukrepe kako nekdo, ki je dolžan nekaj plačati, lahko plača
               polovičko ali v obrokih ali tako naprej. Ne predvideva pa prisilne izterjave. Se
               pravi, pravilni vrstni red v smislu sorazmernosti ukrepa, glede posega v človekove
               pravice in svoboščine bi bil ta, da država najprej izvede postopek prisilne izvršitve
               te prisilne izterjave te globe, in šele če globe ne more izterjati gre v uklonilni
               zapor. To v tem zakonu za enkrat ni tako urejeno, kar kaže tudi na neko nesposobnost
               države, da najprej prisilno izterja neko globo in šele nato poseže po najhujši
               sankciji, se pravi po posegu v človekove pravice po odvzemu osebne svobode, kar je
               najhujši poseg v človekove pravice in svoboščine in šele takrat narediti to kot
               skrajno in izredno sredstvo.</p>
               <p>V zvezi s tem bi tudi na določene pomanjkljivosti pri sami izvedbi opozorila.
               Uklonilni zapor tudi v praksi ni ustrezno urejen. Te osebe potem v končni fazi ta
               uklonilni zapor prestajajo v zaprtih oddelkih naših rednih zaporov, včasih celo v
               hujših razmerah, kot neke osebe, ki so na prestajanju kazni. Zanimivo je tudi, da
               tudi po 30-ih dneh te osebe, ko so že 30 dni v uklonilnem zaporu niso oproščene
               plačila denarne kazni. Recimo, nekdo, ki stori kaznivo dejanje in je kaznovan dobi
               denarno kazen, pa je ne plača in gre v zapor je po prestanem zaporu oproščen te
               kazni. En kup je problemov vezanih na ta institut. In še zadnji problem, ki je gospod
               iz Vlade verjetno z njim seznanjen, velika prostorska stiska v naših zaporih, ki
               nikakor ne gre v prid temu ukrepu, in veliki stroški vezani na ta ukrep, in sicer
               cena oskrbnega dne v zaporu za takšno osebo je 86 evrov na dan. Tako, da morda v vaš
               pomislek še druga plat zadeve.</p>
               <p>Hvala lepa.</p>
            </sp>
            <sp xml:id="SDT6-OZPJUILS-redna-1-2012-04-05.sp23">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>No, gospod Valentinčič je zagotovo seznanjen s tem kakšne so bivalne razmere v
               zaporih, in glede na stisko v zaporih, jaz sem si tudi večkrat, še prej kot
               predsednica Komisije za človekove pravice sestala z njim, pogovarjala, skupaj sva
               tudi obiskala nekatere zapore in tako naprej, tako da jaz mislim, da je zelo dobro
               seznanjen s temi stvarmi. Hvala za vašo dodatno obrazložitev, zagotovo še ena plat
               zgodbe.</p>
               <p>Še mag. Matej Tonin, potem pa še gospod Dušan Valentinčič, ali boste prej gospod
               Valentinčič kaj pojasnili.</p>
               <p>Najprej gospod Matej Tonin, izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp24">

               <speaker>MAG. MATEJ TONIN (PS NSi):</speaker>

               <p>Mogoče imam pa jaz tukaj malo drugačen pogled na stvari, kot spoštovana kolegica Maša
               Kociper.</p>
            </sp>
            <sp xml:id="SDT6-OZPJUILS-redna-1-2012-04-05.sp25">

               <speaker>PREDSEDNICA EVA IRGL:</speaker>

               <p>To smo že navajeni, kaj ne.</p>
            </sp>
            <sp xml:id="SDT6-OZPJUILS-redna-1-2012-04-05.sp26">

               <speaker>MAG. MATEJ TONIN (PS NSi):</speaker>

               <p>Ja, včasih imam občutek, da ko pridemo na učinkovitost našega pravosodnega sistema,
               so vedno problemi, če nekje na kakšnem področju naša pravna država deluje je pa spet
               problem. Če ne deluje je problem, če deluje je problem, v vsakem primeru je
               problem.</p>
               <p>Meni se zdi ta uklonilni zapor vendarle dobra rešitev, dobro se mi zdi tudi to, da je
               neke vrste avtomatizem, ker če bi imeli sodniki diskrecijo pravico, potem bi tudi
               tukaj prihajalo do raznih nesorazmerij, da bi lahko različen sodnik za različne
               zneske različno dosodil in razsodil, in avtomatizem pomeni, da je ta institut
               vendarle učinkovit. In tudi v redu se mi zdi to, da kljub vsemu, da nekdo ko prestane
               ta uklonilni zapor, pa čeprav 30 dni, da mora še vedno plačati kazen. A veste, ker
               razlika je, nekdo je lahko državi dolžan 500 evrov pa bo 30 dni odsedel, se pravi je
               njegova vrednost sedenja bila 500 evrov, nekdo ki pa je državi dolžan, ne vem, 5
               tisoč evrov bo pa s 30 dnevi sedenja v zaporu vse odplačal. Pač to so, kakorkoli
               vzamete nepravične stvari, in jaz mislim, da se s temi stvarmi ne posega v človekove
               pravice. Vendarle možnosti so, kot je že gospod povedal, obročno odplačevanje in tako
               dalje. Skratka, jaz teh stvari ne bom podprl.</p>
            </sp>
            <sp xml:id="SDT6-OZPJUILS-redna-1-2012-04-05.sp27">

               <speaker>PREDSEDNICA EVA IRGL:</speaker>

               <p>Gospod Valentinčič, izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp28">

               <speaker>DUŠAN VALENTINČIČ:</speaker>

               <p>Hvala lepa.</p>
               <p>Najprej odgovor na pripombo da sodišče nima nobenega manevrskega prostora glede
               odločanja o uklonilnem zaporu. To ne drži. <stage type="mag">(Nadaljevanje)</stage> Višje sodišče v Mariboru je že leta 2008 izdalo sklep, s
               katerim je odločilo, da mora sodišče pred določitvijo uklonilnega zapora ne le
               ugotoviti, ali je storilec v celoti plačal globo, temveč tudi preveriti premoženjsko
               stanje storilca. Na to odločitev Višjega sodišča pa je Ministrstvo za pravosodje že v
               letu 2008 opozorilo okrajna sodišča z dopisom, s katerim jih je pozvalo, da naj pred
               odločitvijo o uklonilnem zaporu pridobijo podatke o premoženjskem stanju storilca iz
               uradnih evidenc.</p>
               <p>Kot drugo, dejansko drži, da imamo v zaporih prostorsko stisko, vendar to ni problem,
               ali je to v skladu z ustavo ali ne, to je problem prenapolnjenosti naših zavodov.
               Dejansko drži, da imamo težave z nameščanjem, vendar nikjer ne piše, da morajo biti
               ti ljudje nameščeni v zaprte zavode, v zaprte oddelke. Vse možnosti imamo znotraj, da
               jih glede na njihovo urejenost razporejamo v zaprte in odprte oddelke, praviloma
               ločeno od drugih obsojencev. Idealno stanje v naši državi bi bilo, da bi imeli za te
               ljudi poseben zavod, posebno ustanovo, s tem se strinjam.</p>
               <p>Potem v nadaljevanju moram poudariti, da ta sistem, ko vi omenjate, da po prestajanju
               oziroma po 30 dneh uklonilnega zapora mora ta oseba še vedno plačati. Seveda, saj v
               bistvu zapor ni nadomestna kazen. Tak sistem je veljal do leta 2005, z uveljavitvijo
               novega Zakona o prekrških pa se je ta sistem popolnoma spremenil. Do takrat je bilo
               pa dejansko stanje tako, da so ljudje lahko odslužili globo, 10.000 tolarjev na dan.
               In vam moram povedati, da smo ob koncu 90. let, tam okrog leta 2000, imeli po 3.500
               ljudi zaprtih letno, ki namesto da so plačali denarno kazen, so jo odsedeli. Namesto
               da bi država karkoli dobila od tega, so povzročali velike stroške. Sedaj pa, če
               primerjamo oba sistema po letu 2005, vam moram povedati, vsaj z vidika finančne
               učinkovitosti, da so ljudje spoznali, da gre zares in tudi plačujejo globe.</p>
               <p>In še nazadnje argument o tem, koliko ti ljudje stanejo. Res je, da je oskrbni dan -
               podatek 86 evrov je za dve leti nazaj, za lansko leto je 83 evrov, vendar to ne
               pomeni, da nas ti ljudje toliko stanejo. To je, glejte, oskrbni dan, ampak je
               izračunan tako, da so vsi stroški zaporskega sistema preračunani na zaprto osebo. To
               pomeni tudi naše plače, investicije, ki smo jih imeli, skratka, vsi stroški. Ti
               ljudje dejansko stanejo veliko, veliko manj. Tako da je oskrbni dan treba razumeti s
               popolno razlago.</p>
            </sp>
            <sp xml:id="SDT6-OZPJUILS-redna-1-2012-04-05.sp29">

               <speaker>PREDSEDNICA EVA IRGL:</speaker>

               <p>Gospod Zanoškar, izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp30">

               <speaker>MATJAŽ ZANOŠKAR (PS PS):</speaker>

               <p>Hvala, gospa predsednica. Kolegice in kolegi!</p>
               <p>Jaz popolnoma stopam na stran varuhinje človekovih pravic, ki izpodbija 19. člen
               Zakona o prekrških, iz preprostega razloga. Mislim, da ima naš pravosodni sistem
               vgrajene mehanizme, preko katerih se lahko tudi taki primeri, ki bi se sicer morali
               nadomeščati z uklonilnim zaporom, reševali na drugačen način. To pa zato, ker imamo
               institute in pravila, preko katerih se da doseči popolnoma enak izplen oziroma enak
               rezultat. Odvzem človekove svobode, se mi zdi, da je to drastičen poseg, ki pa tudi
               slučajno ne odtehta tistega, za kar je nekdo kaznovan z neko globo, da mora iti v
               zapor in tam to odsedeti.</p>
               <p>Zanima me, gospod Valentinčič, kar vi trdite, da je bilo na uklonilni zapor napotenih
               nekaj čez 1.000 primerov, od tega je bilo realiziranih 235, nekaj takega. Pa me
               zanima, zakaj že tu v samem začetku, če realiziramo ta 19. člen Zakona o prekrških,
               zakaj tudi tu prihaja do nekega razkoraka. Torej, če sem vas pravilno razumel, ste
               rekli, da je bilo napotenih nekaj čez 1.000, realiziranih pa je bilo nekaj čez
               200.</p>
               <p>Jaz sem popolnoma za to, da se ta 19. člen da v presojo, da se presodi, ker, še
               enkrat povem, odvzem svobode je stvar, kjer gre za <stage type="mag">(Nadaljevanje)</stage> težje primere, ne pa za primere neplačevanja neke
               globe, ki je lahko na kakršenkoli način, tako kot je kolegica Maša Kociper povedala,
               izterjan na drugačen način in to enako potem rezultira. Hvala.</p>
            </sp>
            <sp xml:id="SDT6-OZPJUILS-redna-1-2012-04-05.sp31">

               <speaker>PREDSEDNICA EVA IRGL:</speaker>

               <p>K besedi se je javila še gospa Maša Kociper, pa boste potem odgovorili, gospod
               Valentinčič.</p>
            </sp>
            <sp xml:id="SDT6-OZPJUILS-redna-1-2012-04-05.sp32">

               <speaker>MAŠA KOCIPER (PS PS):</speaker>

               <p>Samo to sem hotela dodati, če nisem bila dovolj jasna. V bistvu gre tu samo za eno
               vprašanje, ki ga mora vsak pri sebi razčistiti: tehtanje dveh pravic, ki sta določeni
               v naši ustavi in izpeljani v zakonodaji, v tem smislu, ali je tak ukrep sorazmeren in
               potreben za dosego cilja, ki ga želimo - ali je tak poseg v človekove pravice in
               osebnostne svoboščine za globo, ki je lahko precej majhna, v skladu z našo
               ureditvijo. Pri čemer priznam, ali je to 86 evrov, da je to 2.600 na 30 dni, niti ni
               bistveno. Hvala lepa.</p>
            </sp>
            <sp xml:id="SDT6-OZPJUILS-redna-1-2012-04-05.sp33">

               <speaker>PREDSEDNICA EVA IRGL:</speaker>

               <p>Gospod Valentinčič, izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp34">

               <speaker>DUŠAN VALENTINČIČ:</speaker>

               <p>Hvala lepa.</p>
               <p>Mogoče pojasnilo. Glejte, takih sodišče napoti letno v uklonilni zapor ne 1.800,
               ampak mislim, da je ta številka krepko čez 10.000, če ne preko 20.000. Vendar večina
               ljudi že prej nekako reši to zadevo. 1.811 je bilo takih, ki so v lanskem letu
               dejansko prišli k nam. Od teh 1.811 jih je v celoti prestalo, se pravi, da niso
               hoteli plačati in so trmasto vztrajali vseh 30 dni oziroma so bile neke okoliščine,
               da tega niso poravnali, 254. 1.006 je bilo takih, ali približno 58%, ki so po prihodu
               k nam v nekaj dneh takoj plačali in takoj smo jih izpustili. In 249 je bilo takih, za
               katere smo ugotovili, da so reveži, bi rekel, socialni problemi, in da dejansko ta
               ukrep ni učinkovit. In tu imamo pa mi po Zakonu o izvrševanju kazenskih sankcij
               možnost - to pristojnost ima direktor zapora, da predlaga, nemudoma predlaga sodišču,
               da se ta ukrep neha izvajati. In sodišče mora v 24 urah odločiti o tej zahtevi. In
               sodišče, moram povedati, praviloma sledi našim poročilom. Mi pa to preverimo, tu je
               neka varovalka, da ne bi bili v zaporu ljudje proti namenu, zaradi katerega je uveden
               uklonilni zapor. Uklonilni zapor je prvenstveno uveden za tiste, za katere se
               ocenjuje, da bi lahko plačali globo, pa tega nočejo plačati. Še to bi dodal, da je v
               bistvu uveden pri nas po nemškem vzoru, kjer ta institut še vedno velja.</p>
            </sp>
            <sp xml:id="SDT6-OZPJUILS-redna-1-2012-04-05.sp35">

               <speaker>PREDSEDNICA EVA IRGL:</speaker>

               <p>K besedi se je javila še gospa Bratušek. Izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp36">

               <speaker>MAG. ALENKA BRATUŠEK (PS PS):</speaker>

               <p>Najlepša hvala za besedo.</p>
               <p>Če sem pravilno razumela oziroma bom rekla najprej, glede na zasedenost naših zaporov
               in probleme, s katerimi se srečujemo - sicer je res gospod direktor danes predstavnik
               Vlade, me pa vseeno malo čudi taka zagretost za še dodatno polnjenje teh zaporov. Me
               je pa začudilo to, kar je na koncu rekel, da v bistvu lahko direktor organa odloči
               oziroma predlaga - to, kar je kolegica prej govorila, je bilo pa to, da bi mogoče
               sodišča, preden to naredijo, preverila. In samo še eno vprašanje, če slučajno veste,
               koliko pa tistih ljudi, ki so, če lahko rečem, odsedeli ta uklonilni zapor do konca,
               pa je vseeno potem kazen še plačalo. Ker, če pravilno razumem, se ti ta kazen po
               odsedenem uklonilnem zaporu ne izbriše.</p>
            </sp>
            <sp xml:id="SDT6-OZPJUILS-redna-1-2012-04-05.sp37">

               <speaker>PREDSEDNICA EVA IRGL:</speaker>

               <p>Preden boste odgovorili, gospod Valentinčič - razen, če želite takoj -, še gospa
               Sonja Ramšak.</p>
            </sp>
            <sp xml:id="SDT6-OZPJUILS-redna-1-2012-04-05.sp38">

               <speaker>SONJA RAMŠAK (PS SDS):</speaker>

               <p>Hvala za besedo.</p>
               <p>Moja predhodnica me je že malo prehitela. Namreč, mene je tudi to zmotilo, ko ste
               dejali, da v bistvu potem, ko že dobite nekoga na prestajanje uklonilnega zapora,
               ugotovite, da je socialno stanje <stage type="mag">(Nadaljevanje)</stage> onemogočalo neki osebi plačilo te kazni. Namreč, sam
               institut uklonilnega zapora se mi zdi izredno dober, kajti v Sloveniji praktično
               ugotavljamo, da marsikdo je sposoben plačati neko kazen, pa je ne želi. In v tem
               primeru tisti, ki ima možnost, pa tega ne naredi, je pravilno, da se potem odredi
               institut uklonilnega zapora. Me pa tu dejansko res čudi, da pa sodišče v vlogi, ki jo
               ima, se pravi, v postopku ne ugotovi dejanskega stanja glede na posamezno osebo.
               Mislim, da se tu sodišča - pa tu ne gre kritika na ministrstvo ali na to, ampak da
               dejansko sodišča ne opravljajo tiste funkcije, ki bi jo morala, in preložijo
               odgovornost na nekoga drugega. Hvala.</p>
            </sp>
            <sp xml:id="SDT6-OZPJUILS-redna-1-2012-04-05.sp39">

               <speaker>PREDSEDNICA EVA IRGL:</speaker>

               <p>Gospod Valentinčič, še kakšen odgovor na izpostavljene dileme, izvolite.</p>
            </sp>
            <sp xml:id="SDT6-OZPJUILS-redna-1-2012-04-05.sp40">

               <speaker>DUŠAN VALENTINČIČ:</speaker>

               <p>Glejte, glede tega podatka, koliko jih potem v nadaljevanju plača, dejansko tistih,
               ki so prestali ta uklonilni zapor, tega podatka nimam. Kot generalni direktor zaporov
               pa moram povedati, ja, seveda, mi bi bili veseli, sploh v tem stanju
               prenapolnjenosti, da imamo čim manj tako uklonilnih zapornikov, obsojencev in
               pripornikov, vseh, ki jih dobivamo, ker bomo veliko lažje delali in boljše vzdušje bo
               v zaporih.</p>
               <p>Prav tako vam moram pritrditi, da bi bilo veliko bolje, da bi bil ta sistem obrnjen -
               da bi nekdo, sodišče ali center za socialno delo ali služba za probacijo, že pred
               napotitvijo preverjalo neko premoženjsko stanje, ali je nekdo v stanju to prestajati.
               To absolutno podpiramo, da se to obrne, da se najprej preveri, ne pa da se najprej
               nekoga v zapor pošlje, pa šele potem preverja. Trenutno je možno oboje, ampak to več
               nima veze s tem našim osnovnim vprašanjem, ki ga tu obravnavamo, to so težave
               izvajanja uklonilnega zapora.</p>
            </sp>
            <sp xml:id="SDT6-OZPJUILS-redna-1-2012-04-05.sp41">

               <speaker>PREDSEDNICA EVA IRGL:</speaker>

               <p>Najlepša hvala še za to dodatno pojasnilo.</p>
               <p>Zaključujem razpravo in prehajamo na odločanje.</p>
               <p>Na podlagi 265. člena Poslovnika Državnega zbora dajem na glasovanje naslednje
               mnenje: Odbor za pravosodje, javno upravo in lokalno samoupravo podpira mnenje
               Zakonodajno-pravne službe o zahtevi za oceno ustavnosti prvega odstavka 19. člena
               Zakona o prekrških. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(4 člani.)</stage></p>
               <p>Ugotavljam, da je mnenje sprejeto. Odbor bo pripravil poročilo, v katerega bo
               sprejeto mnenje vključeno, in ga poslal Zakonodajno-pravni službi, ki bo v skladu z
               266. členom Poslovnika Državnega zbora pripravila odgovor za Ustavno sodišče.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - 21. POROČILO O IZVAJANJU ZAKONA O
                  UGOTAVLJANJU VZAJEMNOSTI,</title> ki je objavljeno na spletni strani Državnega zbora,
               v Poročevalcu z dne 1.2.2012.</p>
               <p>Naj povem, da ste kot gradivo prejeli še mnenje Komisije Državnega sveta za državno
               ureditev z dne 7.3.2012, ki je prav tako objavljeno na spletni strani Državnega
               zbora.</p>
               <p>K tej točki dnevnega reda smo vabili Ministrstvo za pravosodje, javno upravo in
               lokalno samoupravo ter Komisijo Državnega sveta za državno ureditev.</p>
               <p>Navedeno poročilo je Državnemu zboru v obravnavo predložila Vlada na podlagi petega
               odstavka 11. člena Zakona o ugotavljanju vzajemnosti. Odbor za pravosodje, javno
               upravo in lokalno samoupravo ga obravnava kot matično delovno telo na podlagi
               četrtega odstavka 41. člena Poslovnika Državnega zbora. Potem kot matično delovno
               telo, ko opravimo obravnavo tega poročila, ki je bilo Državnemu zboru posredovano na
               podlagi zakona ali drugega predpisa, praviloma v 3 mesecih po posredovanju
               obravnavamo tudi na seji delovnega telesa, na seji Državnega zbora pa se obravnavo
               opravi, če tako določa Poslovnik Državnega zbora ali pa če to predlaga matično
               delovno telo.</p>
               <p>Odpiram splošno razpravo. Najprej sprašujem, ali želi predstavnik Vlade še kaj dodati
               k temu poročilu? <stage>(Ne.)</stage> Ali želi gospod Bogomir Vnučec iz Komisije Državnega sveta
                  <stage type="mag">(Nadaljevanje)</stage> za državno ureditev
               besedo? <stage>(Ne.)</stage> Želijo besedo članice in člani odbora? <stage>(Ne.)</stage> Zaključujem razpravo.
               Prehajamo na odločanje o naslednjem predlogu sklepa: Odbor za pravosodje, javno
               upravo in lokalno samoupravo se je seznanil z 21. poročilom o izvajanju Zakona o
               ugotavljanju vzajemnosti in ga ocenjuje kot ustreznega ter meni, da njegova obravnava
               na seji Državnega zbora ni potrebna. Glasujemo.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na točko <title>RAZNO.</title>
               </p>
               <p>Ali želi kdo besedo pod razno? <stage>(Ne.)</stage> Tako zaključujem tudi to točko dnevnega reda in
               današnjo sejo odbora in vas vse lepo pozdravljam! <stage type="time">Seja je bila končana 5. aprila
                  2012 ob 16.55.</stage>
               </p>
            </sp>
         </div>
      </body>
   </text>
</TEI>