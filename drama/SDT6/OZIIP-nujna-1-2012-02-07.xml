<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZIIP-nujna-1-2012-02-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">13B6EA2BA6156DF8C1257D1F005A57A5</idno>
               <idno type="custom" subtype="day">C5E3EE972BA2CE6FC125799F00350811</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=C5E3EE972BA2CE6FC125799F00350811</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZIIP-nujna-1-2012-02-07.OZIIP" n="1">
               <name>nujna seja</name>
               <date when="2012-02-07"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZIIP-nujna-1-2012-02-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZIIP-nujna-1-2012-02-07.OZIIP">
                        <orgName key="OZIIP">Odbor za infrastrukturo in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA INFRASTRUKTURO IN PROSTOR</stage>
            <stage type="session">1. nujna seja</stage>
            <stage type="date">(7. februar 2012)</stage>
            <stage type="chairman">Sejo je vodil Danijel Krivec, predsednik odbora.</stage>
            <stage type="time">Seja se je pričela ob 18. uri. </stage>


            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Pričenjam 1. nujno sejo Odbora za infrastrukturo in prostor. Lep pozdrav vsem
               kolegicam in kolegom, lep pozdrav tudi kandidatu za ministra za infrastrukturo in
               prostor, gospodu Zvonetu Černaču!</p>
               <p>Obveščam vas, da se za današnjo sejo ni nihče opravičil, imamo pa kar nekaj
               pooblastil in nadomestnih članov. Tako vas obveščam, da gospo Barbaro Žgajner Tavš
               nadomešča poslanka Alenka Pavlič iz Pozitivne Slovenije in poslanca Janeza Ribiča
               nadomešča poslanec Mihael Prevc. To so nadomestni člani odbora s pooblastili.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red:</p>
               <p>1. predstavitev Zvonka Černača, kandidata za ministra za infrastrukturo in
               prostor,</p>
               <p>2. predlog stališča Republike Slovenije do Predloga uredbe Evropskega parlamenta in
               Sveta o smernicah za vseevropsko energetsko infrastrukturo in razveljavitvi odločbe
               številka 1364/2006 Evropske skupnosti.</p>
               <p>Ker do pričetka seje nisem prejel nobenega predloga za spremembo dnevnega reda, je ta
               določen, kot ste ga prejeli s sklicem seje odbora.</p>
               <p>Želim vas še obvestiti, da bomo 2. točko dnevnega reda pričeli pet minut po zaključni
               predstavitvi kandidata za ministra.</p>
               <p>Prehajamo na <title>1. TOČKO DNEVNEGA REDA - PREDSTAVITEV ZVONKA ČERNAČA, KANDIDATA ZA
                  MINISTRA ZA INFRASTRUKTURO IN PROSTOR.</title>
               </p>
               <p>Preden preidemo na njegovo predstavitev, pa nekaj uvodnih pojasnil.</p>
               <p>Predsednik Vlade Janez Janša je 4. februarja 2012 predsedniku Državnega zbora dr.
               Gregorju Virantu na podlagi prvega odstavka 112. člena Ustave Republike Slovenije in
               229. člena Poslovnika Državnega zbora poslal predlog liste kandidatk in kandidatov za
               ministrico in ministre Vlade. Predsednik Državnega zbora je Odboru za infrastrukturo
               in prostor poslal predlog predsednika Vlade, da Državni zbor za ministra za
               infrastrukturo in prostor imenuje Zvonka Černača. V skladu z 230. členom Poslovnika
               Državnega zbora sem tako sklical današnjo sejo odbora, na kateri se nam bo predlagani
               kandidat predstavil in odgovarjal na vprašanja članic in članov odbora. Odbor bo po
               opravljeni predstavitvi na podlagi prvega odstavka 231. člena poslovnika poslal
               predsedniku Državnega zbora in predsedniku Vlade mnenje, ki ga je odbor sprejel o
               predlaganem kandidatu.</p>
               <p>Sedaj prosim gospoda Zvonka Černača, kandidata za ministra za infrastrukturo in
               prostor, da predstavi svoj program in delo odboru.</p>
            </sp>
            <sp who="SDT6:ČernačZvonko">

               <speaker>ZVONKO ČERNAČ (PS SDS):</speaker>

               <p>Hvala lepa za besedo, predsednik. Spoštovani kolegici, spoštovani kolegi, vsi
               prisotni, lep dober dan oziroma zdaj že kar dober večer tudi v mojem imenu! Skušal
               bom biti v tej uvodni predstavitvi čim bolj operativen in čim krajši. Ker verjamem,
               da gre za področje, ki zadeva slehernega med nami, gre tudi za področje, od katerega je odvisen nadaljnji
               razvoj naše države, in verjamem, da je glede na to veliko vprašanj. In predlagam, da
               večino časa namenimo potem razpravi oziroma vprašanjem in odgovorom nanje.</p>
               <p>Nova organizacija Vlade poleg manj ministrstev, kjer je treba povedati, da gre za nek
               simbolni pokazatelj racionalizacije in večje učinkovitosti, ki mu morajo slediti
               drugi pomembnejši ukrepi, predvideva tudi združevanje področij dela, poenostavljeno
               povedano, manj administracije in več vsebine.</p>
               <p>Ministrstvo za infrastrukturo in prostor tako poleg obstoječih področij dela
               Ministrstva za promet vključuje še področje energetike in informacijske družbe ter
               urejanje prostora in graditve. Gre za področja, od katerih je na nek način odvisno
               delovanje vseh ostalih sistemov in podsistemov. Gre za področja, ki zahtevajo ogromna
               vlaganja na infrastrukturnem delu in vodenje ustreznih politik na področjih, od
               katerih je odvisna hitrost oziroma stopnja našega razvoja. Ključna naloga torej je,
               ki nas čaka v prihodnjem obdobju, priprava in izvedba državnih projektov na področju
               infrastrukture, upoštevaje proračunske omejitve in finančno vzdržnost državnega
               proračuna. Na drugi strani bo treba takoj sprostiti mehanizme, ki po nepotrebnem
               zavirajo podjetniške ideje, preprečujejo vlaganja zainteresiranim in ki so največkrat
               povezane z nepotrebnimi administrativnimi omejitvami. Samo pospešeno in učinkovito
               vlaganje v javno in ostalo infrastrukturo bo omogočilo ponovno oživitev gospodarstva
               in s tem posledično tudi odpiranje novih delovnih mest. Pospešiti bo torej treba
               projekte, ki omogočajo takojšnje črpanje sredstev iz evropskih skladov in
               investicije, ki se bodo financirale z javno-zasebnim partnerstvom. Mislim, da nas na
               tem področju čaka najtežje delo, vendar bodo učinki, če ga bomo opravili, vidni še
               nekaj naslednjih mandatov oziroma generacij. Financiranje iz domačih virov bo glede
               na znano javnofinančno situacijo treba omejiti tako, da bo skladno z načrti za
               znižanje javnofinančnega primanjkljaja in zaustavitvijo naraščanja javnega dolga. Če
               želimo doseči najboljše učinke, potem je treba vzpostaviti integralno obravnavanje
               velikih infrastrukturnih investicij iz strategije razvoja Slovenije in iz resolucije
               o nacionalnih razvojnih projektih.</p>
               <p>Investicije v javno, torej v državno infrastrukturo, se v celotnem obdobju samostojne
               Slovenije izvajajo izrazito parcialno in razdrobljeno med številnimi državnimi organi
               in gospodarskimi družbami. Bili so neki poskusi, ki pa niso bili najbolj uspešni, da
               bi se to področje uredilo drugače in bolj operativno. Nihče v državi nima celovitega
               pregleda nad načrtovanjem javnih investicij, še manj pa celovitega pregleda nad
               izvajanjem investicij v vseh sektorjih javne infrastrukture. Iz tega razloga je za
               doseganje sinergijskih učinkov državnih investicij na gospodarski in družbeni razvoj
               države nujen enoten in celovit pristop. Pri financiranju infrastrukturnih projektov
               pa bo treba izhajati iz obsega javne porabe in uravnoteženja proračuna. To ponavljam
               večkrat zaradi tega, ker smo pred nekim izjemno zahtevnim obdobjem, ko bo treba
               poiskati vire izven državnega proračuna, zato da bomo lahko zagotovili investiranje v
               potrebno infrastrukturo in s tem ustrezno gospodarsko rast. Prisiljeni bomo torej
               spoštovati načelo, da se z javnimi sredstvi financirajo samo programi in projekti, ki
               imajo dokazljivo pozitiven vpliv na povečanje blaginje in ki jih brez posredovanja
               države ne bi mogli izvajati. Financiranje infrastrukturnih in drugih velikih
               projektov bo treba tam, kjer bo to mogoče in bo za to tudi izražen zasebni interes,
               ob upoštevanju javnega interesa seveda, prenesti na koncesije oziroma javno-zasebno
               partnerstvo. Za zagotovitev optimiranja porabe sredstev bo vodenje investicij na
               državni infrastrukturi preneseno na posebno gospodarsko družbo, ki bo v 100% lasti
               države.  Izkušnje iz
               dosedanjega delovanja na tem področju kažejo, da celo v okviru enega ministrstva,
               ministrstva, ki je pristojno za področje prometa, se investicije v avtocestno
               infrastrukturo, glavne in regionalne ceste, železniško infrastrukturo in ostalo
               obravnavajo popolnoma ločeno in to tako organizacijsko na podlagi ločenih shem
               upravljanja direktoratov in organov v sestavi, kot procesno. Praktično niti en
               postopek ni skupen za vso prometno infrastrukturo, istovrstni predpisi praviloma zelo
               različno urejajo vsebinsko enake postopke za ceste oziroma železnice na primer
               priprava in potrjevanje investicijske dokumentacije in tako naprej.</p>
               <p>Tista stična točka je samo minister in proračun Republike Slovenije.</p>
               <p>Še bistveno bolj neusklajena in nepregledna je ureditev področja investicij med
               posameznimi ministrstvi oziroma državnimi organi.</p>
               <p>Zato se je v dvajsetih letih naše samostojne države vzpostavil nek sistem posameznih,
               velikih in manjših vrtičkov, ki jih v celoti obvladujejo posamezna omrežja oziroma
               lobiji kar ni dobro in tudi ne omogoča optimiranja izvedbe posameznih investicij in
               tudi podaljšuje čas njihove izvedbe.</p>
               <p>Ključna naloga in prioriteta ministrstva bo torej na eni strani priprava rebalansa
               proračuna za leto 2012, ki bo upošteval splošno usmeritev iz koalicijske pogodbe po
               zmanjšanju proračunskih odhodkov, vendar ne tako, da bi bil ogrožen njegov
               investicijski potencial.</p>
               <p>Na tej točki je potrebno povedati, da je obseg proračuna za področje prometa v letu
               2011 znašal 537 milijonov evrov, za leto 2012 pa znaša 709 milijonov evrov, torej je
               ta odhodkovna raven, ne samo na tem sektorju ampak praktično na vseh sektorjih med
               letom 2011 in 2012 izjemno narastla, razkorak med prihodki in odhodki pa se je še
               povečal.</p>
               <p>V letu 2012, ki bo na nek način torej sanacijsko in stabilizacijsko, bo izvedena tudi
               reorganizacija ministrstva in organov v sestavi z optimiranjem njegovega delovanja in
               priprava ter pospešitev podlag za investicijsko dejavnost v naslednjih letih.</p>
               <p>Spoštovani, dovolite, da v nadaljnji predstavitvi po področjih delovanja ministrstva
               izhajam iz obstoječega stanja iz koalicijske pogodbe, torej pogodbe za Slovenijo 2012
               do 2015 in seveda iz zaostrenih javnofinančnih okvirov, ki onemogočajo izvedbo vsega
               kar bi bilo na tem področju potrebno, terjajo pa seveda od bodočega ministra skrben
               pregled vseh aktivnosti, izoblikovanje prioritet in iskanje finančnih virov za
               njihovo pokritje glede na omejene proračunske možnosti v čim večji meri izven
               proračunskih sredstev.</p>
               <p>Pri nadaljnji predstavitvi izhajam tudi iz ugotovitve, da je stanje v Sloveniji tako
               resno, da bo morala nova vlada pričeti takoj z operativnim delovanjem, da torej ne bo
               imela niti dneva, kaj šele sto dni časa za pregled stanja in pripravo ustreznih
               rešitev.</p>
               <p>Tukaj, spoštovani, računam tudi na vašo pomoč in razumevanje, ne le v tem odboru
               ampak celotnega Državnega zbora. Od vseh vas, ki sedite tukaj, bo odvisno ali nam bo
               na koncu uspelo.</p>
               <p>Torej bodoče oziroma Ministrstvo za infrastrukturo in prostor bo opravljalo v bodoče
               naloge na področju prometne politike, železniškega, cestnega, zračnega in pomorskega
               prometa, naloge na področjih prometne infrastrukture in žičniških naprav, na področju
               energetike, rudarstva in učinkovite rabe energije, na področju elektronskih
               komunikacij pospeševanja in usklajevanja dela na področju informacijske družbe in na
               področju urejanja prostora in graditve na stanovanjskem področju, stavbno zemljiškem
               področju in geodetski dejavnosti. Nekako v teh štirih skopih bi na kratko v
               nadaljevanju tudi povedal nekaj besed.</p>
               <p>Verjetno se vsi strinjamo, da je urejena in sodobna prometna infrastruktura tisti
               pomemben del državne infrastrukture, je pa tudi pogoj za enakomeren in policentričen
               razvoj naše države.</p>
               <p>Učinkovito in gospodarno upravljanje z državno prometno infrastrukturo ima pomembne
               učinke na vsa področja dela in življenja, omogoča večjo mobilnost v funkciji
               povezovanja posameznih delov države in povezovanja v mednarodnem okolju.</p>
               <p>Države, ki imajo moderniziran sistem prometno logističnih sistemov, so osredotočene
               predvsem na ohranjanje in posodabljanje obstoječe prometne, cestne in železniške
               infrastrukture in seveda tudi ostale, tiste države, med te spadamo tudi mi, ki sodobnega avtocestnega,
               železniškega in ostalih prometnih sistemov še nimajo v celoti zgrajenih pa morajo
               poleg zagotavljanja sredstev za njihovo izgradnjo skrbeti tudi za obnovo obstoječe
               infrastrukture.</p>
               <p>V Sloveniji se seveda ta problematika še najbolj izrazito kaže v železniškem pa tudi
               v cestnem prometu.</p>
               <p>Obvladovanje prometnih tokov, izgradnja novih in vzdrževanje obstoječih cest,
               zmanjšanje vpliva cestnega prometa na okolje in izboljšanje prometne varnosti so
               izzivi, ki jih pred nas postavljajo naraščajoči cestni in železniški promet in
               razvojne ter gospodarske potrebe države, ki zahtevajo sodobnejšo in medsebojno
               logistično povezano prometno infrastrukturo.</p>
               <p>Kljub številnim problemom in novim infrastrukturnim potrebam na področju prometne
               infrastrukture pa ne moremo mimo dejstva, da ima država, ki naj vsem pod enakimi
               pogoji zagotavlja dostop do sodobne in varne prometne infrastrukture, tudi druge
               razvojne potrebe.</p>
               <p>Zato bo potrebno pri nadaljnjem snovanju in uresničevanju razvoja državne
               infrastrukture veliko bolj kot doslej pokazati večjo odprtost do v svetu že
               preizkušenih modelov.</p>
               <p>Promet predstavlja v sodobnih ekonomijah, torej tudi naši, enega od nosilnih
               ekonomskih temeljev države, od katerega je odvisen tudi naš gospodarski razvoj.</p>
               <p>Razvoj in vzdrževanje prometne infrastrukture zaposlujeta več kot 60% vseh zaposlenih
               ljudi. Podatki UMAR-ja, ki govori o tem, da je upad v gradbeništvu v zadnjem obdobju
               v primerjavi z ostalimi gospodarskimi panogami daleč največji in to predvsem zaradi
               upada izgradnje velikih državnih investicij, pa mislim da nas lahko vse skupaj
               zaskrbljujejo.</p>
               <p>Prometni sektor ustvari tudi okoli 7,5% bruto domačega proizvoda in zaposluje
               desetino zaposlenih v državi, zato mora biti prometna politika, ki ustvarja pogoje za
               razvoj sodobne prometne infrastrukture vsebinsko usklajena s širšo makroekonomsko
               politiko države, njeno uspešno uresničevanje pa mora vplivati tudi na širše družbeno
               okolje.</p>
               <p>Pri njenem načrtovanju je nujno potrebno upoštevati gospodarsko, socialno in kulturno
               okolje države, predvsem v povezavi z razvojnimi politikami drugih območij, ki mejijo
               ali se prekrivajo s prometnim resorjem, kot so prostor, okolje, gospodarstvo in
               varnost.</p>
               <p>Prometna politika predstavlja torej pomemben vzvod za krepitev gospodarske rasti, pri
               njeni implementaciji pa je potrebno izhajati predvsem iz potreb uporabnika.</p>
               <p>Njen cilj mora biti, da železniški, cestni, pomorski in letalski promet delujejo kot
               enoten sistem.</p>
               <p>O projektu enotne vozovnice, trajnostne mobilnosti, povečevanju deleža potnikov v
               železniškem in avtobusnem prometu ter zmanjševanju od tega deleža v osebnem cestnem
               prometu so spoštovani govorili praktično vsi kandidati za ministre, ki so sedeli pred
               menoj na tem stolu na katerem sedim danes jaz, vendar do danes še vedno nimamo
               zagotovljene te integralnosti, še vedno imamo nepovezane sisteme, imamo sistem
               subvencioniranja prevozov iz različnih blagajn po posameznih ministrstvih, iz
               posameznih občinskih blagajn, skratka eno dokaj nepregledno stanje, ki ne omogoča
               optimalne učinkovitosti javnega prevoznega sistema. Zaradi tega se lahko opravičeno
               vprašamo ali ima Slovenija danes neko jasno vizijo razvoja svoje prometne politike,
               kljub številnim dokumentom, ki govorijo o tem.</p>
               <p>V preteklih letih je država sicer dajala izrazito prednost predvsem dograjevanju
               avtocestnega omrežja in omrežja hitrih cest na vse evropskem cestnem omrežju, ostala
               prometna infrastruktura pa je bila v izraziti meri podhranjena.</p>
               <p>Posledično to seveda pomeni oviro v policentričnem razvoju države in slabitev
               razvojnih potencialov okolij, ki nimajo še ustreznih prometnih povezav.</p>
               <p>Mi vsi vemo, da je osnovni avtocestni program praktično zaključen, če odštejemo
               povezavo pod predorom Markovec med Koprom in Izolo ter neuspešne, predvsem pa
               predolgotrajne priprave na gradnjo odseka med Izolo in Portorožem, posledice se
               seveda odražajo vedno bolj kaotičnem prometu na obali, predvsem koničnih obremenitvah
               in potrebno je seveda omeniti, kljub temu zaključenemu avtocestnemu programu še en
               del, ki je del piranske avtoceste Šentilj - Maribor - Ptuj - Gruškovje, kjer na
               odseku od Ptuja do Gruškovja 
               še vedno ni dograjen 13-kilometrski odsek med Draženci in Gruškovjem, za katerega pa
               je sprejet državni prostorski načrt, stvari se odvijajo, vendar po nekaterih ocenah
               tudi premikajo iz leta v leto. Vendar je to eden izmed projektov, ki so operativno
               najbolj blizu za izvedbo. Ob tem je treba poudariti, da je Slovenija edina država, ki
               na tem koridorju svojega dela posla še ni opravila. Pred nami so 10.a evropski
               prometni koridor zaključili tako Nemci, Avstrijci kot tudi Hrvatje.</p>
               <p>Seveda v okviru razvoja cestne infrastrukture v naši državi ne moremo govoriti samo o
               avtocestah, ampak sem sodi tudi razvoj državnega cestnega omrežja, s poudarkom na
               zagotavljanju čim večje prometne varnosti. V obdobju 2006-2008 je država za razvoj
               državnega cestnega omrežja namenila več finančnih sredstev, bil je dan znaten
               poudarek temu delu, vendar so se v naslednjih treh letih skoraj prepolovila, kar se
               na nek način odraža tudi v slabšem stanju državnih cest in na nek način ustavljenemu
               njihovemu nadaljnjemu razvoju.</p>
               <p>Prej sem uvodoma že omenil, če lahko ocenimo, da je v avtocestnem delu, v okviru tega
               osnovnega avtocestnega programa bil dosežen velikanski napredek in da je bil po
               številnih letih nekako končno zaključen oziroma računamo, da bo zaključen v kratkem,
               pa je treba oceniti, da je bistveno slabše stanje na področju javne železniške
               infrastrukture. Kljub temu, da so se na 5. in 10. panevropskem koridorju s sredstvi
               predpristopne pomoči in kohezijskimi sredstvi že sofinancirali projekti obnove
               svetlobno-varnostnih in telekomunikacijskih naprav nadgradnje proge med Ljubljano in
               Mariborom, posodobitve proge med Pragerskim in Mursko Soboto ter vzpostavitve
               daljinskega vodenja električne vleke. Zamujenega je bilo ne glede na vse veliko
               dragocenega časa. Mislim, da prihajamo nekako v kritično obdobje in da je veliko
               vprašanje, ali bomo lahko to, kar je bilo zamujeno, sploh uspeli nadoknaditi, kajti
               ta slovenska modernizacija 5. panevropskega koridorja in 10. panevropskega koridorja
               za hitri evropski promet je močno ogrožena zaradi hitrejše operativne realizacije
               italijansko-avstrijskega koridorja iz Furlanije čez Beljak do Gradca in hitrejšega
               načrtovanja hrvaškega koridorja Reka-Zagreb-Budimpešta. Na tej točki gre seveda za
               strateške interese naše države. Gre za strateške interese našega edinega morskega
               pristanišča Luke Koper, ki bodo, če ne bomo operativno in hitro pristopili k
               operacionalizaciji tega projekta, resno ogroženi.</p>
               <p>Pri področju pristaniške infrastrukture je treba povedati, da je potencial
               severnojadranske poti izjemno velik. Luka Koper ima torej velike možnosti povečevanja
               pretovora, seveda upoštevaje vlaganja v dodatno infrastrukturo in, kar sem povedal že
               prej, ustrezne železniške povezave. Koprsko pristanišče namreč leži na stičišču dveh
               evropskih transportnih koridorjev in ta strateška pozicija na križišču blagovnih
               tokov je tista, ki jo velja iz koristiti bolje kot do sedaj. Na eni strani bo treba
               zagotoviti ustrezno infrastrukturo v sami Luki Koper in izven nje, ki bo ustrezala
               vse višjim zahtevam poslovnega sveta in lastnikov blaga glede pretoka in kvalitete
               logističnih storitev, na drugi strani pa bo treba zagotoviti pogoje za nemoteno in
               uspešno poslovanje logističnih operaterjev, ki bodo na eni strani vsak pri sebi
               zagotavljali kvalitetne storitve v okviru svojega poslovnega sistema, na drugi strani
               pa bili sposobni navzven ponujati skupne celovite storitve na našem transportnem
               koridorju.</p>
               <p>V povezavi z luko je treba omeniti našega ladjarja oziroma ladjarstvo. Slovenija je z
               nedavno spremembo zakonodaje, ko je bil pred leti uveden davek na tonažo, z davčnega
               vidika postala konkurenčno okolje za upravljanje ladjarskih družb, primerljiva je z
               ostalimi evropskimi pomorskimi državami in naša zakonodaja je tudi harmonizirana s
               smernicami Evropske unije. Sedanja domača zakonodaja pa slovenskemu ladjarju še ne
                   omogoča vitja slovenske
               zastave na ladjah, pod konkurenčnimi pogoji kar gotovo predstavlja izziv za prihodnje
               odločitve, vprašanje je le ali jih bo mogoče glede na kompleksnost uresničiti v enem
               mandatnem obdobju.</p>
               <p>Torej področje financiranja prometne infrastrukture je torej tisto, ki je ključno za
               nadaljnji razvoj na temu sektorju, ki seveda povezano tudi z ostalimi politikami,
               predvsem z prostorskim načrtovanje in umeščanjem v prostor in še posebej velik izziv
               predstavlja to tudi zaradi tega, ker smo v obdobju, ko se država spopada z reševanjem
               proračunskega primanjkljaja, vi veste da že tretje leto porabimo približno dve
               milijardi evrov več kot ustvarimo. Zaradi tega je seveda potrebno v okviru državnega
               proračuna sredstva optimirati in jih zmanjšati na najnižjo možno oziroma, bom rekel
               drugače, na optimalno mero. Skratka, zagotavljati sredstva tam kjer jih ni mogoče
               zagotavljati iz drugih virov.</p>
               <p>Torej je rešitev na pritegnitvi zasebnega kapitala, ki pa ga ne bo v kolikor ne bodo
               zagotovljeni ustrezni predpogoji, ki so seveda urejeni prostorski načrti, ugodno
               davčno in ostalo finančno okolje, zemljišča in seveda na drugi strani tudi upoštevan
               javni interes. En velik vir, ki bi ga bilo mogoče izkoristiti bolje čeprav je bil v
               zadnjih leti postopno koriščen bolje, vsaj kar se tiče prometne infrastrukture so
               sredstva iz evropskih skladov. V preteklosti so se ta sredstva postopno povečevala,
               recimo za področje cestne infrastrukture lahko ugotovimo, da je zdaj v letu 2011
               nekje ta znesek na ravni približno deset milijonov evrov, kar je sicer dvakrat več
               kot še pred tremi leti nazaj ampak je to relativno malo oziroma absolutno premalo.
               Ambicija, ki je v teh sedanjih načrtih je, da naj bi se ta sredstva v naslednjih
               letih povečala nekje do ravni štirideset milijonov evrov, po moji skromni oceni je
               potrebno tudi ta cilj preseči, preseči pa ga je mogoče na ta način, da se temeljito
               prevetrijo in to takoj, vsi operativni programi in pregledajo aktivnosti, ki nam bodo
               povedale ali so projekti, ki so bili predvideni za financiranje iz teh programov
               sploh še realni ali ne in v kolikor niso, preusmeriti sredstva na ta del, ki mislim
               da je nujen in vitalen za interese naše države.</p>
               <p>Vlada je v letu 2006 sprejela izredno ambiciozen razvojni program, tako imenovano
               resolucijo o nacionalnih razvojnih projektih za obdobje od 2007 do 2023. Žal se je to
               uresničevanje v zadnjih letih, tudi zaradi makroekonomskih razmer, zaustavilo. No, ta
               resolucija med drugim na področju nadaljnjega razvoja prometne infrastrukture določa
               tudi izgradnjo treh razvojnih osi, 3., 3.a in 4., izgradnjo dodatnega avtocestnega
               programa ter izredno obseže in pomemben program razvoja in modernizacijo železnic. In
               tudi tukaj je bilo financiranje predvideno nekako po teh treh segmentih, državni
               proračun, evropska sredstva in zasebni kapital. Ta resolucija je gotovo en okvir in
               dokument, ki ga je potrebno temeljito pregledati in glede na nove okoliščine tudi
               prevetriti vendar pa ostaja osnovna usmeritev, ki govori o tem, da je potrebno to
               infrastrukturo modernizirati oziroma pripraviti pogoje za njeno modernizacijo. Torej,
               vir iz katerih bi se realizacija te modernizacije oziroma novogradnje napajale so
               evropski razvojni skladi, javno-zasebno partnerstvo oziroma koncesijska razmerja in
               izdaja dolgoročnih obveznic.</p>
               <p>Ob zaključku bi za področje prometa aktivnosti oziroma usmeritve, ki so tudi
               usmeritve koalicijske pogodbe strnil v nekaj točk, osnovna usmeritev je gotovo
               urejana in svobodna prometna infrastruktura in usklajeno delovanje prometnega
               sistema, ki sta pomembni ne le za doseganje konkurenčne prednosti gospodarstva
               Slovenije pač pa tudi za izboljšanje dostopnosti in notranje povezanosti za
               prebivalce z najbolj oddaljenih in manj razvitih delov Slovenije. Izvajati je torej
               potrebno trajnostno naravnano prometno politiko  v okviru ministrstva bomo spodbujali razvoj in
               uvajanje inteligentnih transportnih sistemov ter spodbujali rešitve, ki bodo
               zmanjševale gnečo in prometne zastoje, zlasti v mestih. </p>
               <p>Nadaljevali bomo z modernizacijo železniškega in cestnega omrežja, v letu 2012 bomo z
               notranjimi resorji opravili temeljito analizo konkurenčnih prometnih koridorjev,
               stanja strateških investitorjev v logistiko in intenzivirali pogovore s potencialnimi
               strateškimi partnerji ter tujimi investitorji. Pri tem bomo vse to počeli seveda v
               tesni koordinaciji z gospodarsko diplomacijo ter infrastrukturnim in gospodarskim
               ministrstvom ter sektorjem za javno-zasebno partnerstvo na Ministrstvu za finance. V
               temu letu bomo tudi ob pripravi nove strategije razvoja Slovenije, ki jo je v
               pripravi, pripravili temeljito presojo smiselnosti in smotrnosti posameznih
               infrastrukturnih projektov in verodostojno upoštevali konkurenčne logistične poti ter
               strateške partnerje predvsem z vidika zagotavljanja dolgoročnega pretovora in
               tranzita, tovora z visoko oziroma najvišjo dodano vrednostjo. Pri načrtovanju tretje
               razvojne osi bomo preverili in vključili tudi izgradnjo ustrezne železniške povezave
               koroške in celjske regije.</p>
               <p>Za investicije v državne ceste bo potrebno zagotavljati proračunska sredstva tako da
               bomo ohranjali in povečevali kakovost državnega cestnega omrežja na ustrezni ravni
               tehnične in prometne varnosti. Ohranili bomo obstoječi vinjetni sistem cestninjenja
               osebnih vozil, z elektronskim cestninjenjem tovornih vozil v prostem prometnem toku
               pa bomo nadaljevali po sprejetju enotne odločitve na ravni Evropske unije.</p>
               <p>Odstranili bomo moteče cestninske postaje za osebna vozila na avtocestah. V okviru
               javnega prometa bo v temu mandatu vpeljana enotna vozovnica v potniškem, avtobusnem
               in železniškem prometu z oblikovanjem conskega sistema tarif in usklajenega voznega
               reda za vso državo. S ciljem maksimiranja učinkov se bomo izogibali dvojnemu
               subvencioniranju prevozov. Vse subvencije v javnem potniškem prometu bomo oblikovali
               zgolj znotraj ministrstva pristojnega za področje prometa. Predlagane bodo zakonske
               spremembe po katerih se bo mestni promet lahko odvijal tudi izven meja občine.
               Spodbujali bomo izgradnjo kolesarskih poti. Na področju prometne varnosti bomo
               sprejeli evropsko primerljivo kaznovalno politiko tako da bo njen cilj povečanje
               varnosti in pretočnosti prometa ne pa šikaniranje voznikov in polnjenje proračunov. S
               pospešitvijo modernizacije in gradnjo železniškega omrežja bomo preusmerjali blagovne
               tokove s cest na železnico, to bo v notranjem tovornem prometu posebej veljalo za
               prevoze industrijskih materialov, rudnin, odpadkov vseh vrst in iz njih predelanih
               materialov in kompozitov. Institucionalno bomo uredili lastništvo z železnic tako, da
               bo država ostala lastnica infrastrukture.</p>
               <p>Seveda nadaljnje strateške ukrepe pogojujejo urejena infrastruktura, zaradi tega so v
               predpostavki urejene infrastrukture, strateški cilji in naloge v tovornem prometu
               prenos čim več prevoza blaga iz cest na železnico, partnersko povezovanje z velikimi
               igralci v realnem času in realnih pogojih, v potniškem prometu, javni prevoz potnikov
               v čim večji meri iz cest na železnice. Prilagoditev evropskim standardom tudi ob
               ponudbi in načinih delovanja. V temu okviru menimo, da je prav, da upravljavec
               železniške infrastrukture zagotavlja pogoje za čim večjo izkoriščenost in uporabo
               železniških prog vsem zainteresiranim prevoznikom, modernejše hitrejše proge,
               poenostavljen nadzor in povečevanje stopnje izkoriščenosti železniških prog, kar mora
               biti seveda vse v skladu z mednarodnimi standardi in zahtevami ter direktivami
               Evropske unije.</p>
               <p>Infrastrukturo bomo pospešeno modernizirali, v skladu z mednarodnimi zahtevami in
               poskušali optimirati sredstva za ta namen. Upoštevali bomo seveda tudi standarde, ki
               bodo omogočali ohranitev slovenskih železnic na mednarodnem zemljevidu in pridobivali
               ustrezna sredstva na mednarodnih razpisih za te namene, ki so na razpolago in v
               preteklosti niso bila v največji meri izkoriščena.</p>
               <p>V okviru trajnostne mobilnosti bomo sprejeli rešitve za izvedbo projektov iz
               resolucije nacionalnih razvojnih projektih, ki sem jo prej omenil in sicer predvsem
               za izgradnjo modernega železniškega križa, ureditev primestnega prometa in pospešeno
               izvajanje projekta trajnostne mobilnosti v sodelovanju med državo in lokalnimi
               skupnostmi.  Podprli bomo
               projekte lokalnih skupnosti, ki spodbujajo uporabo vseh vrst javnega prevoza. Sedaj
               na področju prometne politike bi se seveda dalo povedati še marsikaj, vendar mislim,
               da je prav, da preidem na drugo področje, ki ni nič manj pomembno, to je področje,
               energetike, rudarstva in učinkovite rabe energije, kjer so glavni cilji
               transparentna, konkurenčna in odprta trga z električno energijo in zemeljskim plinom,
               stimulacija povečane rabe obnovljive energije je tako, da se sledi začrtanim ciljem
               do leta 2020. Zagotovitev investicijskih potencialov za izkoriščanje energetskih
               virov na trajnostni način, ki predstavlja nacionalno rento Republike Slovenije.
               Izkoristiti geografske danosti RS pri pretoku energije in energentov skozi našo
               državo ob upoštevanju seveda ustreznega ohranjanja okolja in prostora. Izkoristiti
               domače znanje in izkušnje, ki ga imamo ter prednostno razvijati in podpirati
               energetske projekte, ki imajo v čim večjem deležu vgrajeno domače znanje in
               izkušnje.</p>
               <p>V pripravi je novi nacionalni energetski program, ki je prišel do neke točke. Dal bo
               gotovo nadaljnje razvojne usmeritve energetike in ponudil odgovore na vprašanja
               prihodnih investicij v proizvodnjo za dosego čim večje samooskrbe seveda ob
               upoštevanju nacionalnih okoljskih ciljev, ukrepov učinkovite rabe energije,
               razpoložljivih finančnih sredstev in ekonomske smotrnosti. Pregleden in stabilen
               energetski program je lahko vzor tudi za različno vrsto podjetij glede tega, v kakšne
               tehnologije naj vlagajo na področju energetike in na neki način tudi v tem obdobju
               prebrodijo krizno obdobje.</p>
               <p>Ocena je, da se cilj zanesljive, varne, konkurenčne in trajnostne energetske politike
               da uresničiti. Prvič. Z zagotovijo investicijskih potencialov za izkoriščanje
               energetskih virov na trajnostni način. Z naložbami v obnovljive vire za pridobivanje
               električne energije. Na tem področju bi posebej izpostavil verigo hidroelektrarn na
               spodnji in srednji Savi, lesno biomaso, sončno in vetrno energijo. Drugič. Z
               naložbami z učinkovito rabo energije, na vsej javnih stavbah ter stimulacijo povečane
               rabe obnovljive energije tako da sledi začrtanim ciljem v letu 2020. Aktivnosti na
               tem področju kot veste že potekajo, potrebno jih ne nadaljevati, eventualno dopolniti
               in izboljšati operativnost izvedbe. Tretjič. Nadaljevanjem investicije bloka TEŠ 6 ob
               reviziji stroškov. Četrtič. Preučitvi možnosti izgradnje drugega bloka jedrske
               elektrarne Krško s sočasno proizvodnjo toploto za večja mesta okoli 100 kilometrov od
               nuklearke. Petič. Dokončanjem začetih prenosnih povezav znotraj Republike Slovenije
               in dograditvijo prenosnih povezav z Italijo in Madžarsko ob predpogoju ekonomske
               opravičenosti in ob večji zanesljivosti oskrbe Slovenije. Šestič. Izkoristkom
               geografske danosti RS pri pretoku energije in energentov skozi našo državo ob
               upoštevanju ustreznega ohranjanja okolja in prostora ter v tem okviru storiti vse
               potrebno za čimprejšnji pričetek del na slovenskem delu trase plinovoda južni
               tok.</p>
               <p>V okviru učinkovite rabe energije je zmanjšanje toplogrednih izpustov mogoče na
               različne načine. Gotovo so najcenejši, najbolj učinkoviti tisti, ki so povezani z
               bolj učinkovito rabo energije. Sprejete bomo tudi rešitve za vzpostavitev shem, s
               katerimi se bo v Sloveniji začela masovna prenova energetske učinkovitosti stavbnega
               fonda, predvsem sanacijo fasad, oken in izboljšanjem sistemov za ogrevanje oziroma
               hlajenje. Področje okoljskih dajatev, ki je povezano s transportom bo stimuliralo
               uporabo javnega prevoza okolju prijazna goriva in vozila. Prometna infrastruktura bo
               urejena na način, da bo zagotavljala trajnostno mobilnost ljudi in blaga.</p>
               <p>Na področju izrabe obnovljiv virov energije je potrebno povedati, da pravilna izraba
               seveda povečuje neodvisnost in konkurenčnost gospodarstva na eni strani, na drugi
               strani ne škoduje okolju. Potreba je torej analiza  Potrebna je torej analiza obstoječih shem podpor za
               proizvodnjo električne energije iz obnovljivih virov energije s ciljem, da spodbujamo
               tiste tehnologije in energente s katerimi razpolagamo v Republiki Sloveniji, ki so
               najbolj ekonomični in katerih uporaba potencialno odpira največ novih delavnih
               mest.</p>
               <p>Na podlagi te prenovljene sheme podpor za proizvodnjo električne energije iz
               obnovljivih virov, bo potrebno določiti tudi strukturne deleže moči in proizvedene
               električne energije za posamezne obnovljive vire.</p>
               <p>V Sloveniji imamo tudi velik potencial geotermalne energije. Potrebno je torej
               ustvarjati možnost za njeno čim bolj intenzivno rabo, predvsem za področje ogrevanja
               pa tudi v povezavi s podjetništvom.</p>
               <p>Potrebno bo tudi sprejeti ukrepe za spodbujanje izgradnje manjših enot za vso
               proizvodno električne in toplotne energije tam, kjer obstajajo realne možnosti za
               ekonomičnost tovrstne proizvodnje.</p>
               <p>Zdaj v tem okviru je zelo pomemben tudi ta administrativni del, ki je tudi na tem
               področju prej ovira, kot pomoč, ki ga bo potrebno zastaviti na tak način, da se bodo
               investicije na vseh teh področjih lahko odvijale na normalen hiter način ob
               upoštevanju varstva okolja in okoljevarstvenih omejitev, vendar ob istočasni hitri in
               racionalni odločitvi tistih, ki bodo za to pooblaščeni.</p>
               <p>Na tem področju, področju nizkoogljičnih virov energije ter učinkovite rabe energije
               mislim, da morajo imeti tudi raziskave s tega področja prednostno vlogo z mehanizmi
               podpore tehnološkemu razvoju s podjetniško politiko je torej potrebno podpirati
               podjetja, ki razvijajo tehnologije povezane s čiščenjem okolja, učinkovito rabo
               energije, obnovljivimi viri energije pa naj gre za vodno biomaso, vetrno, sončno ali
               geotermalno energijo z namenom ne samo da ostanejo na tem področju ampak da se tudi
               približajo svetovnemu vrhu.</p>
               <p>Ob zaključku bi rad povedal, da lastniška struktura podjetij na energetskem in
               prometno infrastrukturnem področju govori o tem, da bo v okviru priprave strategije
               opravljanja državnih naložb seveda pripravljen nek jasen in časovno definiran način
               umika države iz ne strateškega lastništva gospodarskih družb pri čemer je potrebno
               poudariti, da se v tem delu izvzame ta področje energetike in infrastrukture in
               potrebno je poudariti, da javna infrastruktura ostane v 100% državni lasti, to je
               tisti potencial in tisto skupno dobro, ki ga je potrebno ohranjati in iz katerega
               lahko v prihodnje črpamo še večje potenciale, kot doslej.</p>
               <p>Področje elektronskih komunikacij, pospeševanja in usklajevanja dela na področju
               informacijske družbe je nedvomno področje, ki se hitro razvija, ne samo zaradi
               tehnoloških sprememb ampak tudi zaradi solidno razvite konkurence na tem
               področju.</p>
               <p>V letu 2008 je bila sprejeta dopolnjena strategija za razvoj širokopasovnih omrežij,
               predhodna je bila sprejeta dve leti prej v letu 2006.</p>
               <p>V tej noveli so bili vneseni določeni popravki in ponovno definirani cilji, ki do
               danes še niso vsi izpolnjeni. Predvsem odstopa doseganje cilja, da bo do leta 2010
               vsako gospodinjstvo imelo dostop do širokopasovnega omrežja z vsaj minimalno
               hitrostjo.</p>
               <p>V letu 2006 je bila sprejeta tudi strategija za prehod iz analogne na digitalno radio
               difuzijo, januarja 2009 popravljena strategija, prehod je bil izveden v tem primeru
               praktično skladno z zastavljenimi časovnimi cilji, ni pa se sledilo drugemu delu
               strategije, ki govori o podelitvi sproščenega dela spektra v uporabo gospodinjstvom
               in gospodarstvu ter razvoju dodatnih multipleksov tako za televizijo, kakor tudi za
               radijske programe. In projekt gradnje širokopasovnih omrežij, ki se izvajajo so
               deloma izpolnili zastavljene cilje, vendar ne v celoti.</p>
               <p>Tudi niso bile v zadostni meri aktivirane druge alternativne rešitve kot na primer
               uporaba brezžičnih omrežij, kar bo potrebno v bodočem obdobju nadoknaditi.</p>
               <p>Praktično se je v zadnjem obdobju zaključevalo projekte, ki so bili pričeti v mandatu prejšnje vlade
               2004 - 2008. Novih projektov nekako ni bilo na vidiku, zaradi tega beležimo tukaj nek
               izostanek pri razvoju infrastrukture elektronskih komunikacij, kar pa na eni strani
               tudi predstavlja nek izziv za to področje.</p>
               <p>V tem programu so seveda predstavljeni novi cilji v koalicijski pogodbi, ki so realno
               dosegljivi, žal pa zaradi tega zamika nekajletnega niso tako ambiciozni, kot so bili
               v državni strategiji iz leta 2008, vendar kljub vsemu osnovni cilj ostaja in to je,
               da je dostopnost do širokopasovnega omrežja zagotovljena vsem po dostopnih
               pogojih.</p>
               <p>Želimo torej spodbuditi investicije v telekomunikacijsko infrastrukturo, zagotoviti
               100% pokritost prebivalstva Slovenije širokopasovnim omrežjem in razširiti nabor e
               storitev v javni upravi in gospodarstvu ter povečati njihovo uporabo.</p>
               <p>Na tej točki prehajam na zaključno, zadnje področje, ki se tiče področje urejanja
               prostora, graditve, stanovanjski del, stavno zemljiška politika in geodetska
               dejavnost, ki je nedvomno področje, ki je predpogoj ustrezna urejenost in ustrezne
               politike na tem področju so predpogoj predvsem na področju prostora in ustreznega
               opravljanja z njim za izvedbo vsega ostalega o čemer je bilo govora prej.</p>
               <p>Prostor je konstitutivni element državnosti, brez prostora ni države, je torej
               največja dragocenost, je tudi izrednega strateškega pomena, ker je eden od temeljnih
               pogojev splošnega razvoja in tako ga je seveda treba tudi obravnavati, vendar pa to
               ne pomeni, da mora biti zaradi tega prostorska politika rigidna, počasna, prostorska
               politika postaja v času globalizacije in tudi na nek način decentralizacije države
               težiščna metoda prostorskega načrtovanja s politiko razvoja mest in urbanizmom,
               zemljiško politiko, kot namensko rabo prostora in z usklajevanjem javnega in
               zasebnega interesa ter z varovanjem stavbne kulturne dediščine s stanovanjsko
               politiko, prometno politiko, zagotavljanjem družbene in gospodarske infrastrukture,
               za gradbeništvom kot materializacijo raznih družbenih potreb ter seveda z arhitekturo
               kot kulturno nadgradnjo prostora v širokem pomenu besede.</p>
               <p>Prostorski red ima torej dvojno funkcijo, dinamično razvojno, ko načrtuje novo ali
               prenavlja staro grajeno strukturo in statično funkcijo, ki jo predstavljajo sprejeti
               prostorski načrti kot pravni akti, ki zagotavljajo na nek način pravni red,
               prostorski red in pravno varnost v prostoru.</p>
               <p>Mislim, da se boste strinjali z menoj, da sedanja politika urejanja prostora v
               Sloveniji ni najbolj smotrna.</p>
               <p>Kljub hipernormiranosti področja se na eni strani dogajajo razvojne omejitve, celo
               blokade v prostoru, ko predolgo in prezapleteno umeščanje infrastrukturnih ostalih
               objektov v prostor hromi razvojne potenciale države, na drugi strani pa se dogaja
               uresničevanje parcialnih interesov posameznih kapitalsko in politično povezanih
               elitističnih skupin, ki jim ni mar kvaliteta urejanja prostora in kvaliteta pozidave,
               ki bi morala biti seveda usklajena s krajinskimi in arhitekturnimi značilnostmi
               posameznega okolja, pač pa jim je cilj predvsem stremljenje k čim večjemu
               dobičku.</p>
               <p>Pri upravljanju s prostorom se je torej potrebno zavedati, da gre za najbolj
               dragoceno dobrino, da mora biti načrtovanje premišljeno, da mora upoštevati strokovne
               in okoljske omejitve, ne sme pa biti seveda cokla v razvoju.</p>
               <p>Primer iz področja enega izmed državnih prostorskih načrtov na področju umeščanja
               prometne infrastrukture v prostor govori o tem, da povprečni čas umeščanja do
               sprejema uredbe o DPN-ju znaša 4 leta in 9 mesecev, da je najdaljši čas doslej znašal
               10 let in nekaj podobnega beležimo tudi na področju občinskih prostorskih načrtov,
               torej temeljnih aktov občin kar posledično pomeni ne samo da so občine blokirane v
               njihovem razvoju ampak je blokirana tudi zasebna pobuda.</p>
               <p>Investitorji se pritožujejo nad predragimi, nejasnimi in predolgimi postopki.  Nešteto je primerov, ko gre za
               manjše posege, ki pa niso mogoči, če se ne spremeni celoten občinski prostorski
               načrt, ali, če želite, državni prostorski načrt. Skratka, nešteto je primerov,
               recimo, iz prakse lahko povemo, ko ima podjetnik ambicijo zgraditi nek objekt v
               katerem bi zaposlil 20 ali 30 ljudi, pa en delček njegovega zemljišča v prostorskem
               načrtu ni opredeljen kot zazidljiv, pač pa kot zelenica. In tega ne more storiti,
               dokler ni spremenjen OPN. Kaj pa pomeni sprememba OPN-jev pa veste vsi oziroma večina
               tistih, ki ste se s tem področjem že srečali, pomeni ne leto, pač pa dve, tri, pet
               ali več. Skratka, postopki umeščanja objektov v prostor so nerazumljivo dolgi, kar
               vse ovira gospodarski in socialni razvoj Slovenije. Ta dolgost seveda pomeni tudi, da
               so dražji. Neka ocena je, da so vsaj četrtino predragi, kot bi lahko bili, v kolikor
               bi bili zasnovani na optimalen način. Nekaj je torej hudo narobe. Gre za očitno
               sistemsko napako, ki jo je potrebno odpraviti, in to takoj. Za to spremembo tudi ne
               potrebujemo nekih finančnih sredstev. Učinki bodo znatni in bodo takojšnji. Pri
               zasebnih investitorjih, pri občinah, pri državi, na področju koriščenja evropskih
               sredstev. Rešitev problema je torej v poenostavitvi in pospešitvi postopkov umeščanja
               objektov v prostor v skladu z načeli trajnostnega razvoja, ki ga je potrebno razumeti
               kot izrazito integrativno področje za delo Vlade, povezuje delo resorjev pristojnih
               za okolje, prostor, promet, energetiko, kmetijstvo in varno prehrano, razvoj
               podeželja in skladen regionalni razvoj. Vendar brez korenite spremembe politik na tem
               področju ne bomo uspešni na nobeni od drugih politik, ki sem jih predstavil prej
               uvodoma. Torej, je potrebno storiti nekaj korakov, prvič, za pospešitev prostorskega
               načrtovanja. So poznane prakse uspešnih držav, ki imajo krajše za državo stroškovno
               ugodnejše in za končnega uporabnika cenejše postopke. Mislim,da je potrebno te vzorce
               implementirati v slovensko zakonodajo, upoštevaje naše posebnosti dopolniti in
               nemudoma uveljaviti. Vzpostaviti je potrebno baze podatkov s področja varstva okolja,
               vode, zrak, odpadki, tla, emisije, varstva naravne in kulturne dediščine,
               protipoplavne zaščite, ki na nek način že obstajajo, vendar operativno niso v celoti
               izvedljivi. Potrebno je seveda spremeniti to filozofijo pri delovanju ministrstev
               predvsem na relaciji ministrstva - lokalne skupnosti, pa tudi na relaciji ministrstva
               - posamezni uporabniki, s ciljem zagotoviti optimalen proces odločanja v najkrajšem
               možnem času.</p>
               <p>Kar nekaj teh administrativnih ovir, ki so na tej poti, ki jih je potrebno odpraviti,
               tudi soglasij. Vse to bo pripeljalo do tega, da odziv ministrstev ne bo več treba
               šteti v mesecih ali letih, ampak v dneh. Na tem področju je bila v preteklem obdobju
               sprejeta tudi neka odločitev, mislim da je bilo to v lanskem letu, ki je v funkciji
               varovanja kmetijskih zemljišč posegla na neko področje, ki ga, po moji oceni, niti ni
               nameravala ta novela zakona varovati. V praksi se je namreč pokazalo, da je to
               področje, ki se tiče posameznih individualnih gradenj in nameščanja posameznih
               infrastrukturnih objektov, tako lokalnih skupnosti, kot drugih, še dodatno oteženo in
               v tem delu bi bilo potrebno to omejitev odpraviti. Govorimo o odškodninah za
               spremembo namembnosti zemljišč, ki v naravi ne predstavljajo potenciala za kmetijsko
               pridelavo. Dražijo in ovirajo pa gradnjo individualnih objektov in infrastrukturnih
               objektov.</p>
               <p>Treba je tudi povedati, da v preteklosti in na področju prostora kljub vsem tem
               omejitvam so bile izrazito v ospredju tako imenovane zemljiške špekulacije. Ta neke
               vrste renta, če lahko temu tako rečemo, iz naslova spremembe namembnosti je končala v
               glavnem v zasebnih žepih, ne v  proračunih lokalnih skupnosti, tudi ne v proračunih
               države. Treba je to odpraviti, treba je te špekulacije preprečiti, seveda spet ne na
               tak način, da omejimo ali pa dodatno obremenimo tiste, ki skozi te stvari rešujejo
               svoje individualne probleme. Potem, ko se odpravi ta temeljni problem, mislim, da je
               drugi pristop tudi ta, da je treba vzpostaviti nek normalen nabor aktivnosti, ki so
               potrebne za pridobivanje potem upravnih dovoljenj, se pravi gradbenih dovoljenj. Tudi
               na tem področju je ob predpostavki ustreznega prostorskega načrtovanja mogoče
               poenostaviti postopke za izdajo gradbenih dovoljenj predvsem na tistih objektih, ki
               so manjšega pomena, govorim o objektih v individualnih stanovanjskih gradnjah, o
               enostanovanjskih hišah, kjer je mogoče zadeve pripeljati po moji oceni na nivo
               priglasitve in ustrezne kontrole potem gradbene inšpekcije v nadaljevanju.</p>
               <p>Tako kot na področju države je treba tudi na področju občin spremeniti to politiko
               prostorskega načrtovanja, predvsem z omejitvijo moči državne birokracije in z
               uveljavitvijo načela večjega zaupanja v lokalne oblasti, z zmanjšanjem nabora
               posegov, ki terjajo potrebna soglasja, z zmanjšanjem nabora potrebnih soglasij, z
               doslednim spoštovanjem načela <q>"molk je odobritev"</q>, z brezplačnostjo vseh soglasij, s
               časovnico izdaje vseh soglasij, ki mora pomeniti, da če soglasje ni negativno, je v
               primeru molka pozitivno, tako kot je to sicer že do sedaj, vendar se ne upošteva v
               večini primerov, z natančnim spremljanjem potem dogajanja v praksi in ustreznim
               kontrolingom ter seveda z uveljavitvijo osebne odgovornosti tistih, ki bodo na
               podlagi spremenjene regulative zadolženi, da bodo ustrezno opravljali s tem
               področjem.</p>
               <p>Področje, ki mu je bilo v preteklosti posvečenega veliko časa in energije, pa tudi
               denarja, je področje ureditve evidenc. Namen je bil, da se na nek način uredijo
               evidence in na drugi strani, da se vzpostavi podatkovna baza za bodočo spremembo tega
               nadomestila za uporabo stavbnega zemljišča, ki je nek anahronizem iz preteklosti, z
               nekim lokalnim davkom. Izkušnje kažejo, da bo treba tudi na tem področju narediti
               nekaj popravkov. Modeli vrednotenja, ki so bili uporabljeni, so povzročili veliko
               sporov, treba jih bo preveriti in vzpostaviti sistem, ki ne bo konflikten nasproti
               uporabnikom.</p>
               <p>No, na tem področju bi še nekaj besed povedal o stanovanjski politiki - in se
               opravičujem, ker vidim, da sem postal predolg, zato bom res zaključil. Torej,
               stanovanjska politika v tej naši državi, mislim, da se Slovenija z neko stanovanjsko
               politiko v zadnjih 20 letih praktično ne more pohvaliti. Imeli smo na začetku neko
               dokaj poceni razprodajo bivših družbenih stanovanj, neustrezno porabo potem tiste
               kupnine, ki ni rezultirala povečanja socialnega oziroma nepremičninskega
               stanovanjskega fonda iz tega naslova. In posledično smo dobili najvišji delež
               lastniških stanovanj, mislim, da v celi Evropi; ne vem, če je še kakšna država, ki
               ima 88% delež stanovanj v zasebni lasti, to je pač posledica te privatizacije. In
               tudi relativno skromno lastniško strukturo, ki se srečuje z velikimi težavami pri
               zagotavljanju sredstev za vzdrževanje obnove teh stanovanj.</p>
               <p>Potem smo imeli nacionalni stanovanjski program za 10-letno obdobje od leta 2000
               naprej, kjer so bili zapisani neki cilji. Verjetno jih poznate, omenil bom samo
               enega, in ta je bil, da naj bi v ciljnem obdobju po 10 letih letno pridobili 2.000
               socialnih in 2.500 neprofitnih stanovanj; zdaj so po spremembi, mislim, da iz leta
               2003, vsa neprofitna. Se pravi, 4.500 enot za ta neprofitni najem. Podatki kažejo, da
               jih je bilo toliko v celem 10-letnem obdobju oziroma približno 200 več. V zadnjem
               letu jih je bilo 780, torej v tem letu, ko bi jih moralo biti 4.500, kar pomeni, da
               nekako ta temeljni cilj, ki naj bi zagotavljal normalno stanovanjsko oskrbo, ni bil
               dosežen.  Kot veste je v
               obravnavi novi nacionalni program, ki ga je inicirala prejšnja vlada oziroma vlada v
               odhajanju, ki je bil delež različnih pogledov v javnosti, vendar je potrebno
               povedati, da so razmere, v katerih se ta stanovanjska politika sprejema bistveno
               spremenjene, glede na zadnje tri ali štiriletno obdobje. Da imamo na eni strani
               velikanski delež stanovanj, ki so mrtva, ki so ali v portfeljih bank ali posameznih
               podjetij, ki so pred propadom ali pa so že tam v stečaju, da gre za nekaj 100 enot,
               ki je potrebno nekaj z njimi narediti, najdražje je, da stojijo prazna. Zaradi tega
               je ta stanovanjska politika, ki jo bo potrebno uvesti v letu 2012 neke vrste gasilska
               stanovanjska politika. Na eni strani bo treba čim prej spraviti v uporabo te
               stanovanjske enote, ki so zgrajene in so prazne, ali s prodajami, ali z najemi z
               kasnejšim odkupom, skratka, z modeli, ki so se jih že lotili posamezni privatni
               investitorji in ki se niso izkazali za slabe. Seveda na ta način, da bo ta portfelj
               iz teh bilanc posameznih bank izločen in prenesen na posebno ali nepremičninsko
               družbo ali stanovanjski sklad, ki bo s tem fondom, potem na ustrezen način opravljal
               in vzporedno bo potrebno sprejeti rešitve, s katerimi bo usmerjena stanovanjska
               gradnja v bodoče, s katerimi bo okrepljeno stanovanjske varčevanje in rešitve, s
               katerimi bodo tudi obstoječa prazna stanovanja, ki so tako na Stanovanjskem skladu RS
               kot po posameznih državnih organih prenesena v uporabo lokalnim skupnostim ali v
               prodajo. Tudi na tem področju se srečujemo z birokratizacijo, zato bo tudi na tem
               področju potrebna poenostavitev postopkov in odpravljanja nepotrebnih
               administrativnih ovir, ki naj bi v končni fazi rezultirali v ustreznejši stanovanjski
               gradnji, v ustreznejši samooskrbi pa tudi v prenovi Stanovanjskega fonda.</p>
               <p>S tem bi jaz nekako svoj uvodni del zaključil. Verjamem, da se vam je ob tem, kar je
               bilo povedano utrnila marsikatera misel. Verjamem tudi, da sem povedal majhen del
               tega, kar obsega področje infrastrukture in prostora, zaradi tega bom poskušal v
               nadaljnji razpravi po svojih najboljših moč dopolniti to, kar je bilo povedano sedaj
               in seveda poskušal odgovoriti v največji meri na vaše vprašanja. Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala, kandidatu Zvonku Černaču, za podano predstavitev. Jaz mislim, da bomo vsi
               ugotovili, da je bila zelo izčrpna in vsi se bomo strinjali, da je področje, ki ga bo
               pokrivalo to ministrstvo s tem pa tudi naš odbor zelo široko, mogoče za tiste, ki
               niste bili v prejšnjem sklicu, področje, ki ga sedaj pokrivamo je bilo v prejšnjem
               sklicu pa tudi v prejšnjih, v treh odborih, odboru za promet, odboru za okolje in
               prostor in v odboru za gospodarstvo, tako da že iz tega vidika je prav, da je bila
               predstavitev mogoče celo malo daljša in je verjetno tudi vam porajala marsikatero
               vprašanje. Odpiram razpravo. Dajem besedo članicam in članom odbora, da lahko
               kandidatu za ministra za infrastrukturo in prostor postavijo vprašanja. Še prej bi
               predlagal, da se opravi po sklopih, se pravi, štiri, pet vprašanj oziroma kolegu, ki
               bodo postavili vprašanja, nato odgovori kandidata in nato še eden sklop, če se
               strinjate, taka je bila danes praksa na vseh ostalih zaslišanjih. Še preden dam
               besedo prvemu, ki se je prijavil k razpravi sem dolžan povedati, da poslanko Ljudmilo
               Novak nadomešča poslanka Iva Dimic. Sedaj pa dajem besedo kolegu Gašpar Gašpar -
               Mišiču, ki se je prvi prijavil in potem sprašujem tudi za v naprej. Izvoli. 
               </p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR - MIŠIČ (PS PS):</speaker>

               <p>Hvala lepa. Predsednik in kolegice in kolegi, tudi gostje in seveda lep pozdrav
               kandidatu za ministra za urbanizem in prostor.</p>
               <p>Torej zelo zahtevno področje, kot je sam kandidat ugotovil vendar jaz osebno moram
               izraziti zadovoljstvo glede na to, da sem prebral v koalicijski pogodbi kar precej
               zapisanega torej koristnega in predvsem tisto kar je nujno za razvoj naše države.
               Zato Zvonko Černač, oba prihajava iz lokalnega območja, jaz prihajam iz Obale, vi s
               Postojne, bil sem podžupan, bili ste podžupan, srečali ste se z lokalnimi težavami in
               problemi, zelo sem vesel, da ste zapisali da boste pristojnosti med državo in
               lokalnimi skupnostmi tudi znali ustrezno razmejiti, predvsem da boste kot minister
               kar se od vas seveda pričakuje, šli nasproti potrebam vseh lokalnih skupnosti v tej
               državici, ker smo dvajset let dejansko čakali na konkretne spremembe oziroma
               konkretne rezultate. Država predstavlja infrastrukturo, ki je osnova za razvoj
               gospodarstva, zakoni, ki jih sprejemamo pa morajo omogočiti in spodbujati učinkovit
               razvoj in ne obratno, kot se je to dogajalo v preteklosti. Jaz upam, da se tukaj
               strinjava, ne nazadnje zato smo tudi kandidirali in prišli tukaj v ta prostor, hram
               demokracije in upam, da bom znali upravičiti zaupanje tistih, ki so nam omogočili, da
               smo tukaj kjer smo.</p>
               <p>Mnenja sem, da na dvajset let podlage in šolanja, ki nas je na žalost stalo preveč,
               glede na rezultat in slabo gospodarsko situacijo v državi moramo sprejeti prostorsko
               strategijo izrabe prostora in vzpostaviti dosledno in učinkovito medresorsko
               sodelovanje med ministrstvi in direktorati. V moji praksi in verjetno tudi v vaši
               praksi, gospod Černač, ste lahko spoznali da v preteklem mandatu in tudi v
               preteklosti je ravno največ napak se dogajalo zaradi preslabega sodelovanja med
               posameznimi resorji in jaz upam, da boste tukaj znali konkretno z našim Ministrstvom
               za urbanizem in prostor vzpostaviti tesno sodelovanje z Ministrstvom a kmetijstvo,
               gozdarstvo, prehrano in okolje ter z Ministrstvom za gospodarstvo in če hočete tudi z
               Ministrstvom za delo, družino in socialne zadeve kajti ravno od razvoja je odvisnost
               vseh, bom rekel, da ne rečem celo blaginje oziroma odpiranje oziroma zagotavljanje
               novih delovnih mest in socialno stabilnost.</p>
               <p>Kot sem uvodoma že napovedal, da prihajam z Obale, na Obali je nujno sprejeti državni
               prostorski načrt ureditve celotnega obalnega in priobalnega pasu, prisluhniti
               razvojnim potrebam občin, ki najbolje poznajo omenjeno prostorsko problematiko.
               Konkretno se zaključujem jaz upam, da se bo kmalu zaključila izgradnja predora
               Markovec in da je območje, ki ga bo potrebno urediti, to je obalni pas, ki poglejte
               vi v vaši koalicijski pogodbi skorajda nikjer nisem zasledil pravzaprav nisem obalno
               območje, kot da Slovenija ni, bom rekel pomorska država. Obalni pas med Žusterno in
               Izolo, tukaj imamo kar en dober kos naše obale, ki je dejansko namenjen eni povezavi,
               eni cestni, eni veliki, bom rekel, prometnici, ki je kmalu po tem, ko bomo zgradili
               predor Markovec več neuporabna in tam je potrebno pospešiti sprejem državnega
               prostorskega načrta.</p>
               <p>Torej, poglejte promet se vrši po kopnem, morju, rekah in zraku. Slednji vodni promet
               in zračni promet so premalo poudarjeni v vaši koalicijski pogodbi nista niti
               omenjena. Torej nujno je tudi opredelitev države do letališča v Sečovljah katerega
               usoda je odvisna od sprejetja državnega prostorskega načrta in prav tako je nujno
               sprejetje državnega prostorskega načrta za umestitev obalnih torej v obalni prostor
               dnevnih privezov za navtične obiskovalce tako kot potrebujemo garažne hiše na kopnem
               za pločevino tako potrebujemo tudi ustrezna parkirišča za lastnike plovil, ki želijo
               obiskati naša obalna mesta. Obstoječe marine to ne omogočajo, saj le-te predstavljajo
               navadna  vikendaška naselja na
               vodi, več kot 90% vseh plovil v standardnih marinah sploh ne izpljuje iz naših marin.
               Ne plačujejo ne turistične takse, dejansko spijo v marinah, tam hodijo na vikende, na
               počitnice tako da ne smemo mešati pojma, da imamo marine. Nam manjkajo dnevni privezi
               tako kot nekdo hodi na počitnice z avtomobilom velika večina oziroma še bolj premožni
               hodijo z jahtami in jadrnicami in ravno te odganjamo, ker nimamo na naši obali
               prostora za njihove dnevne priveze.</p>
               <p>Zadovoljen sem tudi, ker ste v koalicijskih pogodbi vnesli določbo, ker ste dejansko
               ločili državo oziroma državno stanovanjsko politiko od prostega nepremičninskega
               trga. Mislim, da končno se nam je posvetilo, da ne moremo to enačiti kajti reševanje
               socialnih problemov in socialne politike se nekako nikakor ni smelo v preteklosti
               enačiti s prostim trgom nepremičnin, kar se je seveda dogajalo.</p>
               <p>Na koncu bi še v bistvu vprašal kakšno je vaše stališče, kot bodočega ministra, do
               plinskih terminalov, katerim na obali odločno nasprotujemo saj predstavljajo veliko
               okoljsko grožnjo in so v nasprotju z zdravo logiko razvoja turizma, ki na obali
               predstavlja ključno gospodarsko panogo. To je zelo pomembno vprašanje za nas in od
               vas tudi pričakujem ustrezen konkretne odgovor.</p>
               <p>Dovolite mi samo na hitro, da preberem nekaj vprašanj, da se ne bom potem oglašal,
               torej zelo pomembno, kakšne bodo prioritete vas kot ministra in prihodnje vlade glede
               razvojnih osi, to se pravi tretja razvojna os Bela Krajina - Koroška in 3.a razvojna
               os Zasavje. Kaj bo z ratifikacijo proge Divača - Koper in kaj bo s projektom drugega
               tira? Tretji pomol Luke Koper, nekaj ste že omenili. Predvsem tukaj me zanima tudi
               nadaljevanje izgradnje hitre ceste <stage>/ Nerazumljivo/</stage> - Lucija, hitre ceste Koper -
               Šmarje - Dragonja. Zakaj to navajam? Ker me zanima kako boste konkretno pridobili
               vire financiranja? Tukaj smo navedli tako kot na predhodni predstavitvi, ko se je
               predstavljal minister za kmetijstvo povsod smo nekako identificirali probleme le v
               nekem delu ste navedli rešitve. Jaz bi pričakoval in tudi si želimo vsi skupaj, da bi
               te rešitve nekako razumljivo je, da ne morete na začetku vsega tega, bom rekel,
               izstreliti ampak rešitve. Kako konkretno bom pristopili k reševanju teh težav in
               problemov in v kolikor boste zastavili, tako kot se v javnosti že sliši, da bo
               opozicija metala polena pod noge vam zagotavljam, da tega ne bomo počeli. Kot
               ministru vam bomo dejansko stali ob strani pri vseh projektih, ki so razvojno in
               koristno naravnani za razvoj naše države in lahko računate na našo pomoč pri tem.
               Tako da nekih izgovorov, da nekaj niste mogli narediti zaradi nekih koalicijskih
               oziroma opozicijskih zdrah tega mi ne bomo počeli. M mi si želimo, da v temu mandatu
               spremenimo tisto kar je bilo zavoženo v preteklih dvajsetih letih. Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Za besedo je prosil gospod Jože Velikonja. Izvolite.</p>
            </sp>
            <sp who="SDT6:VelikonjaJože">

               <speaker>JOŽE VELIKONJA (PS PS):</speaker>

               <p>Hvala za besedo. Spoštovani kandidat za ministra, predsedujoči, kolegice poslanke in
               poslanci. </p>
               <p>V zadnjih mesecih se tudi v javnosti precej razpravlja o največji investiciji pri
               nas, to je izgradnja TEŠ 6. V lokacijski pogodbi in tudi današnji predstavitvi ste se
               jasno opredelili za nadaljevanje gradnje in pod kakšnimi pogoji. Opredelili ste se
               tudi do nadaljevanja gradnje verige hidroelektrarna na spodnji in srednji Savi ter za
               spodbujanje uporabe obnovljivih virov energije in za spodbude varčevanje energije ter
               okoljske cilje. Nacionalni energetski program se še vedno v nekaterih vsebinah ni
               dodelal, skratka naložbe v večje objekte ter sledenje okoljskim smernicam je
               zasenčilo nekatere nujne odločitve o ohranjanju energetske lokacije tudi v Zasavju.
               kot vemo se tam soočajo s kar nekaj problemi; prepočasno umeščanje v prostor izgradnje verige elektrarn na
               srednji Savi, ne zagotavljanje s strani države zakonsko predvidenih sredstev za
               zapiranje rudnika Trbovlje Hrastnik onemogoča končno zaprtje rudnika do leta 2015 ter
               izvedbo planiranega prestrukturiranja rudnika in energetike v Zasavju. Odločitve za
               revitalizacijo termoelektrarne Trbovlje ni.</p>
               <p>Za rešitev oziroma omilitev negativnih posledic obstoječega stanja v energetiki
               Zasavja imata rudnik Trbovlje - Hrastnik in Termoelektrarna Trbovlje pripravljen
               skupni projekt odpiranja novega rudnika Bunica<stage>(?)</stage>, ki bi izkoristil sledeče:
               Izkoristil bi lahko vsaj šest milijonov ton kvalitetnega domačega premoga od
               potrjenih preko štiriindvajset milijonov ton, ki bodo v nasprotnem primeru opuščene.
               Zagotovil približno 50% goriva, ki jo termoelektrarna Trbovlje rabi za obratovanje po
               ceni samo okoli 2,5 evra za mega joul premoga vključno s stroški sanacije. Izkoristil
               bi infrastrukturne objekte in opremo rudnika Trbovlje - Hrastnik, ki bodo v
               nasprotnem primeru praktično brez vrednosti. Zaposlil vsaj sto ljudi in za okoli dva
               milijona evrov znižal stroške prestrukturiranja rudnika Trbovlje - Hrastnik ter
               ohranil del delovnih mest rudarjev ter v termoelektrarni Trbovlje. Brez večjih
               vlaganj omogočil proizvodnjo električne energije iz termoelektrarne Trbovlje.</p>
               <p>Moje vprašanje je sledeče: Kakšen je vaš načrt reševanja navedene problematike
               energetike v Zasavju, ki rabi takojšnje odločitve ministrstva in Vlado Republike
               Slovenije?</p>
               <p>Pa še vprašanje, vezano na nacionalni energetski program, ali vi kot bodoči minister
               za infrastrukturo in prostor menite, da bi Slovenija morala zgraditi drugi blok
               jedrske elektrarne Krško poleg podpore nadaljevanja izgradnje termoelektrarne Šoštanj
               6? Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za to vprašanje. Naslednji je prosil za besedo gospod Srečko Meh. Izvolite.</p>
            </sp>
            <sp who="SDT6:MehSrečko">

               <speaker>SREČKO MEH (PS SD):</speaker>

               <p>Hvala lepa. Prijazen pozdrav gospod Černač.</p>
               <p>In sicer, bom poskušal zelo kot točke postaviti vprašanja in sicer, pri sprejemu
               prostorske zakonodaje se z vami absolutno strinjam, da je potrebno tukaj narediti
               ampak vedno nas je mučilo to, da je bila sprejeta zakonodaja pa občine pri tem nismo
               sodelovale. In bilo bi pametno imeti skozi SOZ ali ZOS<stage>(?)</stage>, skozi obe združenji, potem
               eno skupino s katero bi prediskutirali rešitve, ki se na koncu vedno postavijo v
               občinah kot pomoč pri tem kar se bo dogajalo.</p>
               <p>Potem gre za ARSO. Po mojem je najslabši kar koli je lahko je agencija Republike
               Slovenije za vode. Torej, to je nekaj najslabšega kar se lahko zgodi, ker je to
               največje omejevanje in z njim je potrebno nekaj narediti, ker tako ne gre. Mi smo
               sicer imeli dovoljenje, da lahko gradimo ne vem pet ali pa deset metrov od vodotoka
               ampak zunaj je bil pa balkon. In tisti balkon je šel pa dva metra potem v prostor in
               nismo dobili dovoljenja gradbenega, investitor je imel vse gotovo, kredite,
               bankrotiral bo zaradi tega, ker ni mogel. In se mi zdi da to ni v redu in je
               absolutno nemogoče, če lahko preprosto rečem, sodelovati z njimi. Celo tako daleč je
               bilo, da so nam dali pravico graditve, pogodbo niso želeli podpisati tako dolgo
               dokler je nismo vnaprej plačali tistega pogodbenega zneska. Torej, preprosto je
               nemogoče, tako se ne more delati, tudi občine so del države.</p>
               <p>Pri stanovanjski politiki se z vami strinjam ampak včasih mislim, da imamo stanovanj
               dovolj. Oprostite, ne v Ljubljani, morda kje drugje da je veliko praznih stanovanj,
               slabo zasedenih in tukaj bomo nekaj morali narediti. To je zdaj povezava z
               nadomestilom za uporabo stavbnega zemljišča z vrednotenjem. To vrednotenje in bilo
               dobro vrednotenje, ni bilo na dobrih izhodiščih in nihče nas ni vprašal v občinah na
               kakšen način bodo vrednotenje izvedli pa smo mi imeli absolutno dobro evidenco.
               Namreč, če smo lahko dali nadomestilo za uporabo stavbnega zemljišča in smo imeli
               zelo malo pripomb bi nas lahko kdo kaj vprašal in bi lahko skupaj naredili. Nič nas
               niso vprašali!</p>
               <p>In še poglejte, občine imamo velik ali pa imajo, če lahko tako rečem, velik prihodek
               z nadomestila za uporabo stavbnega zemljišča, če jim ta  prihodek pade eno leto ker bo veliko tega, teh težav,
               bodo občine imele nepremostljive težave. Ne tega narediti, naredimo po pameti. Se
               pravi, da bi mi morali nekaj narediti na področju stanovanj oziroma tudi same
               stanovanjske izgradnje.</p>
               <p>Zdaj pri prostorskih planih, pri občinskih prostorskih načrtih se jaz strinjam da bi
               bilo potrebno močno poenostaviti. tukaj vas podpiramo in mislim, da ne bo prav
               nobenega problema glede tega.</p>
               <p>Zdaj eno področje je o katerem niste govorili ampak je področje zelo obširno. Gre
               seveda za odpadke, tudi to spada k vam<gap n="..."/> <stage>/ Oglašanje iz dvorane/</stage> Torej ne spada<gap n="..."/>
               Potem pa odlično, kmetijstvo ni odlično ampak na vsak način, ja.</p>
               <p>Torej ostaja mi tisto kar mogoče da bi ustanovili gospodarsko družbo, ki bo v 100%
               državni lasti za vodenje investicij državne infrastrukture, to je ena izjemno pogumna
               odločitev, velika in dolgosežna. Ne verjamem, da se to lahko racionalno naredi zelo
               hitro tako da če o tem lahko še kaj več rečete?</p>
               <p>Seveda pa ne bi mogel mimo tega, da ne bi nekaj rekel ob bloku 6. Mi smo o tem že
               dosti govorili in torej smo sprožili tudi zardi tega, ker se tako veliko govori,
               enkrat je potrebno presekati s tem blokom 6. Kar koli rečemo je potrebno narediti.
               Veste vedno, vsa tri leta so delali tako, da so cincali bi, ne bi, bi, ne bi, blok se
               je gradil, nič niso naredili pa bi lahko vse preverili, uredili tako daleč, da bi
               neko odločitev sprejeli in zato je zdaj nek zadnji rok da tukaj nekaj rečemo. In pa
               seveda gre za te linijske objekte, o katerih smo govorili, torej za ceste, železnice,
               kako bodo umeščeni v prostor. Tukaj ej tudi potrebno nekaj narediti. Seveda pa gre
               pri prostorskem načrtovanju za direktno nasprotje med kmetijstvom in med nami, recimo
               tistimi ki načrtujemo oziroma prostorci, tisti ki gradimo, kar koli, cesto,
               železnico, stanovanja in vse ostalo. Zato nasprotovanje na nek način ceste ne moremo
               drugam umestiti kot pravzaprav v zemljo in se je zato potrebno odločiti, sprejeti in
               nehati o tem govoriti, govorim seveda o Bloku 6, o tretji razvojni osi, o državnih
               cestah pa ste tako ali tako že rekli.</p>
               <p>Tako da, poskušal sem biti kratek pa se vam opravičujem, če sem<gap n="..."/> Izvolite.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala. Naslednji je želel besedo Zvonko Lah, izvoli.</p>
            </sp>
            <sp who="SDT6:LahZvonko">

               <speaker>ZVONKO LAH (PS SDS):</speaker>

               <p>Hvala lepa za besedo. Tudi jaz pozdravljam kandidata za ministra.</p>
               <p>Mislim, da glede na izkušnje, ki jih kandidat ima tudi s pravnega področja in s
               področja lokalne samouprave, ker je bil podžupan se tudi pozna v njegovem izvajanju,
               da zelo dobro pozna problematiko prostorskega načrtovanja in problematiko lokalne
               samouprave. Tudi jaz se strinjam s predhodnikom, da je bilo do sedaj premalo
               sodelovanja državnega nivoja na temu področju z lokalno samoupravo in da bi se lahko
               marsikaj bolje tudi naredilo. Ugotavljamo vsi, da smo trenutno v nezavidljivi
               gospodarski situaciji in da je prva stvar in osnova vsega zagotoviti novo delovno
               mesto, predvsem za mlade. To je največji problem. In mislim da mora biti vse temu
               podrejeno.</p>
               <p>Moramo pa iskati priložnosti, prednosti, ki jih Slovenija ima na vseh področjih. In
               že v prejšnjem mandatu, ko, če se spomnim zasliševanja prejšnjih kandidatov za
               ministra, prejšnje vlade je bilo veliko govora. Spomnim se ravno to področje, ko sta
               minister za promet, gospod Vlačič in gospod Erjavec, takrat kandidat za ministra in
               potem minister za okolje in prostor, ki sta pokrivala to področje, izjavila oba, kako
               je potrebno prostorsko zakonodajo nemudoma spremeniti, da jo moramo poenostaviti.
               Celo minister Vlačič je izjavil, da če to ne bomo storili bova šla oba ministra. In
               eden od teh ministrov je res odšel ampak ne zaradi prostorske zakonodaje ampak zaradi
               kant za smeti.</p>
               <p>In če se spominjam takratnih obljub in razprav pa primerjam z današnjo razlago kandidata sem prepričan, da bomo
               res prišli od besed k dejanju. Na vseh področjih ki jih je predstavil je bilo
               nakazano konkretne poteze, ki jih je potrebno storiti in res jih moramo storiti. Me
               pa veseli tudi od opozicije, da pravi, da ne bodo nasprotovali, ker verjetno se vsi
               zavedamo, da smo v situaciji ko ni več navajanje ampak samo da eden drugem pomagamo,
               da čim več naredimo in čim prej iz te situacije pridemo. <stage>/ Oglašanje iz klopi/</stage> Seveda
               ampak jaz sem prepričan da v pozitivni smeri, kot Pozitivna Slovenija. </p>
               <p>Tako da, mogoče bi se obregnil še malo okoli razvojnih osi ker v prejšnjem mandatu
               sem vedno poudarjal, da razvojne osi so mišljene kot razvojne osi ne pa samo kot
               prometne povezave, tako so bile tudi programi priprave teh državnih prostorskih
               načrtov za umeščanje pripravljeni z vidika kako čim ceneje zgraditi neko prometno
               povezavo in umestiti v prostor. Ta razvojna komponenta ni bila upoštevana in sedaj bo
               še kako prišlo prav ta razvojna komponenta. Recimo samo en odsek tretje razvojne osi,
               srednji del Novo mesto - Celje kjer je bila izbrana neka najlažja, najcenejša,
               najkrajša povezava, ki pa ne gre skozi naselja, mimo gospodarstva recimo Mirnske
               doline, ki nujno potrebuje kvalitetno povezavo Sevnica Ljubljana. In gospodarstveniki
               so blokirani v razvoju, ker nimajo prometne povezave. Trenutno se dogaja, da imajo
               kompletna Mirnska dolina že več kot leto dni en vozni pas v Trebnjem za celo Mirnsko
               dolino, ker stoji gradbišče avtoceste tukaj v Trebnjem. In potencial v novo
               ustavljeni občini Mirna je, gospodarski potencial, industrija hoče vlagati v razvoj
               vendar so v takšnem položaju, da si enostavno ne upajo, ker nimajo odgovora kdaj bodo
               imeli kvalitetno prometno povezavo.</p>
               <p>Zato je nujno potrebno, da se naredi na temu področju red, da država sprejme državni
               prostorski načrt, ne v smislu OPPN-ja<stage>(?)</stage> na nivoju občin ampak državni prostorski
               načrt kot krovni akt. Sedaj se govori, da se primerjajo občinski prostorski načrti s
               strategijo prostorskega razvoja Slovenije, ker vemo da je samo nek skupek želja iz
               leta 2005 s katerim se ne morejo primerjati občinski prostorski načrti. Nimamo niti
               regionalnih prostorskih načrtov, ki so po zakonu predvideni, če že nimamo pokrajin bi
               se pa lahko dogovorili med lokalnimi skupnostmi vsaj za te regionalne prostorske
               načrte, ki so zelo pomembni za razvoj industrije po določenih področjih.</p>
               <p>Potrebno pa je prisluhniti tudi gospodarstvu. Recimo na dolenjskem, tretja razvojna
               os proti Beli Krajini, obvoznica Novega mesta kjer industrija Revoz terja dobro
               prometno povezavo že desetletje, tudi grozili so, da bodo odšli, če ne bo to zgrajeno
               pa od 2006 so morali čakati še pet let za to avtocesto. In hvala bogu, da niso odšli
               in to je eno najbolj razvitih gospodarskih območij v Sloveniji in je gospodarstvu
               potrebno prisluhniti. Jaz sem prepričan da po izvajanju kandidata, da bomo res prišli
               od besed k dejanju, ker na področju prostorskega načrtovanja je nujno potrebno
               presekati, nehati poslušati vsakega nosilca urejanja prostora, ki jih je za
               prostorske akte mislim da preko petinštirideset. Da je potrebno presekati, ker je
               interes oziroma nuja po razvoju gospodarstva takšna ,da je potrebno pozabiti na neke
               ali pa malo manj poslušati razne civilne iniciative.</p>
               <p>In jaz sem prepričan, da  bo
               gospod minister uspel, tudi nakazano je bilo v današnjem izvajanju. Seveda pa na
               začetku tako ne more povedati vseh podrobnosti, vseh ukrepov, ki jih bo treba
               sprejeti, sem pa prepričan, da bo v to smer šlo in da bo opozicija stala ob strani in
               pomagala, da bo razvoj šel hitro naprej.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Predlagam, da damo besedo še kolegu Dejanu Židanu, potem pa kandidatu za ministra za
               odgovore.</p>
            </sp>
            <sp who="SDT6:ŽidanDejan">

               <speaker>MAG. DEJAN ŽIDAN (PS SD):</speaker>

               <p>Hvala, gospod predsednik. Spoštovani gospod kandidat, lep pozdrav tudi v mojem imenu,
               kakor tudi vsem kolegicam in kolegom!</p>
               <p>Moram reči, da ste imeli dobro predstavitev. Dve misli, preden postavim nekaj kratkih
               vprašanj.</p>
               <p>Prva misel. Veliko ste govorili o infrastrukturi, o projektih, dejansko ste govorili
               o državnem intervencionizmu, in tu imate vso mojo podporo. Namreč ideja, da se lahko
               iz krize rešimo samo z rezanjem stroškov, rezanjem in rezanjem, pomeni smrt. Vsak, ki
               je delal v podjetju, ve, da brez zagona in samo rezanje stroškov nikamor ne pripelje.
               Ne verjamem, da boste imeli tu sogovornike v Vladi na področju finančnega ministra,
               ki je, kakorkoli, nosilec neoliberalnega pogleda, ampak tu, spoštovani kandidat,
               imate mojo podporo.</p>
               <p>Drugo, kar sem razmišljal. Nastajata dejansko dve veliki ministrstvi - ministrstvo,
               ki ga boste vi vodili, z željo, da deluje, da bo učinkovito. Nastaja pa tudi
               ministrstvo, ki je podobno kot marsikje v tujini, ki je pa nosilec varovanja naravnih
               virov, vode, zraka, kmetijskih zemljišč, gozda in podobno. Tu vam, spoštovani
               kandidat, priporočam, da ločite, da obstaja razlika med učinkovitostjo, hitrostjo ter
               na drugi strani med varovanjem naravnih virov. Všeč mi je, da ste povedali, da so
               marsikje v tujini to rešili tako, da preden bi šli v kakšne prehude slovenske
               poskuse, dajte - to je moj predlog - pogledati, kako so te stvari rešili že v bližnji
               Avstriji, pa morda tudi v Nemčiji. Tudi zaradi tega, ker danes so bila kmetijska
               zemljišča že nekajkrat omenjena, verjemite mi, da naslednja kriza, ki se napoveduje,
               to je prehranska kriza, bo takšna, da bo trenutna gospodarska in finančna miš v
               primerjavi s slonom. Osnova, da bomo prehransko v Sloveniji varni, pa je zaščita
               kmetijskih zemljišč, ki jih imamo premalo, kar poznate.</p>
               <p>Zdaj pa tri operativna vprašanja, spoštovani kandidat.</p>
               <p>Pravo vprašanje je vezano na stanovanjsko politiko. Po meni dostopnih podatkih imamo
               v Sloveniji izjemno veliko število praznih stanovanj in hiš. Ali nameravate tovrstne
               nepremičnine močno obdavčiti, da pridejo na trg in postanejo dosegljive tistim, ki
               jih nujno potrebujejo?</p>
               <p>Drugo vprašanje so obnovljivi viri. Tu se tudi z vami strinjam, bodočnost je v
               obnovljivih virih energije. Obstaja pa tudi neka izjema in to je sobivanje
               obnovljivih virov in proizvodnja hrane. Ponovno bom navedel Nemčijo. Zakaj Nemčijo?
               Ker Nemčija je vodilna, bila je tudi prva v Evropski uniji, ki je šla na obnovljive
               vire. Sprejela je novo strategijo energetskega razvoja in ima posebno poglavje na 38.
               strani, kjer govori o obnovljivih virih, kmetijstvu in proizvodnji hrane. Tam pa,
               zelo na kratko, piše naslednje: <q>"Ni več dileme, ali poln krožnik ali poln tank, poln
               krožnik ima prednost."</q> To govorim zato, ker je Slovenija kot marsikatera
               vzhodnoevropska država na tem področju naredila napako, in verjamem, da se boste v to
               področje tudi poglobili.</p>
               <p>Imam pa še eno vprašanje, ki pa je povezano z letališči in našim nacionalnim
               prevoznikom. Zanima me vaše stališče, ali je smiselno in pomembno, da edinega
               nacionalnega prevoznika obdržimo v lasti države ali pa to mogoče za državo ni
               potrebno in pomembno. In kako gledate na nadaljnji razvoj mariborskega letališča?
               Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za vprašanja. Zdaj pa dajem besedo kandidatu za ministra.</p>
            </sp>
            <sp who="SDT6:ČernačZvonko">

               <speaker>ZVONKO ČERNAČ (PS SDS):</speaker>

               <p>Hvala lepa.</p>
               <p>Torej, bilo je rečeno, da je to drugo največje ministrstvo ali nekaj podobnega - po
               problemih gotovo da, drugače pa daleč od tega, ne po finančnih sredstvih, ne po
               kadrovskih resursih. Problematika, ki je generirana na tem področju, je pa obsežna in
               mislim, da jo bo treba vedno jemati kot neke vrste izziv.  Prvi izziv je tisti, ki sem ga omenil na začetku, in
               učinki tega našega dela bodo lahko zelo hitro vidni oziroma če jih ne bo, tudi
               upravičene kritike - to je področje urejanja prostora, prostorskega načrtovanja in
               teh sprememb, ki jih je treba v najkrajšem času uveljaviti.</p>
               <p>Gospod Gašpar Gašpar - Mišič je nekako izhajal iz tega, da je premalo konkretnih
               rešitev, da so v glavnem nanizani problemi, analiza obstoječega stanja. Jaz sem
               poskušal biti kolikor se je le dalo na posameznih segmentih konkreten. Morate pa
               razumeti, da bo prva operativna konkretizacija, ki bo govorila o kratkoročni
               usmeritvi, rebalans proračuna za leto 2012. In druga, ki bo malo obsežnejša, nabor,
               pregled vseh ukrepov, kratkoročnih in malo dolgoročnejših po posameznih področjih, iz
               česar bo izhajalo, kako in na kakšen način se bodo operativno izvajale posamezne
               odločitve in rešitve. Gotovo bomo pregledali stanje na vseh posameznih področjih in
               se na podlagi zatečenega stanja odločali, kateri bodo prioritetni ukrepi in na
               katerih infrastrukturnih projektih bomo stvari pospešili, kje pa bomo začeli s
               pripravo ustreznih prostorskih in ostalih rešitev za nadaljnje delovanje. Kar nekaj
               je tudi projektov, ki tečejo, treba jih bo evalvirati, ali tečejo v pravo smer ali
               jih je treba na nek način tudi dodelati, spremeniti, in v čim večji meri, tam kjer je
               to mogoče, uveljaviti v praksi. Država in lokalne skupnosti gotovo morajo biti v
               partnerskem odnosu. Zelo narobe bi bilo, da vzpostavljamo nek odnos, nek dvonivojski
               odnos, da je država na malo višjem nivoju, kot so lokalne skupnosti. To ne bi bilo
               dobro iz več razlogov. In mislim, da v preteklosti se je ta odnos na nek način že
               poskušal vzpostaviti, res pa je, da je mogoče bil glas lokalnih okolij premalo slišen
               in da je prevečkrat prevladal glas državnega nivoja oziroma posameznih državnih
               politik, iz takih ali drugačnih razlogov. Brez tega partnerskega odnosa, brez
               poslušanja ni mogoče sprejemati učinkovitih rešitev, ni mogoče sprejemati zakonov, ki
               bodo učinkovali. In tudi doslej so tisti zakoni, ki se nanašajo na delovanje na
               lokalnem področju, bili dani v presojo tem lokalnim okoljem, vprašanje je, koliko je
               bilo potem upoštevanega tega <q>"feedbacka"</q> nazaj, vprašanje je tudi, ali so šli v pravo
               smer. Tako, kar se mene osebno tiče, moram reči, da je to neka premisa mojega
               delovanja, zaradi tega, ker se zelo dobro zavedam, da tisto, kar bo generirano na
               državnem nivoju, bo imelo neposredne učinke na območju celotne države pri
               posameznikih in občinah. In, tako kot ste reli, zakon mora biti v funkciji
               učinkovitega razvoja in delovanja sistemov na učinkovit način in ne v nekem
               birokratsko zaviralnem smislu. Ta ugotovitev je bila tudi v povezavi z državnimi
               prostorskimi načrti in s prostorskim načrtovanjem, velja pa seveda tudi za številna
               druga področja.</p>
               <p>Kar se tiče konkretnega obalnega in priobalnega pasu, ki ni omenjen, in po vaši oceni
               premalo omenjenih nekaterih infrastrukturnih projektov, kot so, recimo, letališča.
               Vsega seveda ni mogoče omeniti v nekem dokumentu, ki ima okrog 70 strani, kot je
               koalicijska pogodba, ker je teh usmeritev ogromno. Normalno pa je zavedanje, in sem
               ga tudi uvodoma povedal, da je prometno področje, da so prometne politike integralne
               in da jih je treba obravnavati usklajeno, tako cestni kot železniški, pomorski in
               letalski promet. Kar pomeni, da v okviru letališke infrastrukture - in tu je tudi na
               nek način odgovor gospodu Dejanu Židanu, ki je to vprašanje na zaključku postavil -
               je tudi v resoluciji o nacionalnem programu razvoja civilnega letalstva Republike
               Slovenije do leta 2020 opredeljen status vseh treh letališč, tako letališča Jožeta
               Pučnika kot Edvarda Rusjana v Mariboru in letališča Portorož. Se pa zadnji dve manjši
               letališči srečujeta z večjimi
               težavami kot naše osrednje letališče, tudi zaradi tega, ker je bil v vsem preteklem
               obdobju dan bistveno večji poudarek obnovi in razvoju letališke infrastrukture na
               osrednjem letališču.</p>
               <p>Cestna povezava, ki bo sprostila dragocen prostor obalnega pasu ob morju med Žusterno
               in Izolo, predstavlja po moji oceni pomemben potencial za lokalno področje. Jaz
               verjamem, da so ambicije, ki verjetno v nekaterih predalih že obstajajo, glede
               razvoja tega območja, in v tem turistično razvojnem smislu mislim, da bi tudi morala
               iti nadaljnja pot razvoja tega pasu. Zdaj je vprašanje, koliko bo to naše področje,
               ampak ker ste me vprašali, sem vam povedal čisto svoj osebni pogled na to zadevo.
               Mislim pa, da gre za dragocen prostor, ki bo na nek način pomagal dvigniti možnost
               turistične eksploatacije tega našega majhnega, a najlepšega dela slovenske obale.</p>
               <p>Glede stanovanjske politike in ločitve na tisti del, kjer nekaj zagotavlja država, in
               na tisto, kar naj se odvija na trgu, mislim, da se tu vsi strinjamo, in tako nekako
               tudi so usmeritve v preteklosti bile zapisane, žal pa se niso v največji meri
               uresničevale. Recimo, osrednja institucija, ki je skrbela za to področje,
               Stanovanjski sklad Republike Slovenije je v določenem obdobju na nek način posegel
               tudi na to področje tržne stanovanjske gradnje in mogoče v malo manjši meri tam, kjer
               bi bilo treba, se pravi, v neprofitno gradnjo oziroma gradnjo za oddajo v neprofitni
               najem. Se je pa treba zavedati, da gre tudi za eno sistemsko hibo, ki jo bo verjetno
               v prihodnje treba urediti, in to je vzdržnost neprofitne stanovanjske gradnje. Ne
               glede na to, da gre za državnega, če lahko tako rečemo, nacionalnega investitorja,
               kar Stanovanjski sklad Republike Slovenije trenutno je, ker je javni sklad, mora
               vseeno ta investicijski del delati z neko minimalno stopnjo donosnosti. In, žal, pri
               nas nivo teh neprofitnih najemnin, kot ga imamo sedaj, te minimalne stopnje
               donosnosti ne omogoča. V prihodnje ne bo mogoče okrepiti, po moji oceni, tega razvoja
               neprofitne stanovanjske gradnje, po tistem, ko bomo razrešili ta prosti potencial, ki
               ga imamo zdaj zaradi gradbeniške krize, če ne bomo teh razmerij uredili. Vendar moram
               reči, da to ni najbolj prioritetno vprašanje, ker je treba zdaj najprej na nek način
               spraviti v pogon ta stanovanjski balon, ki ga imamo nekje praznega in ga je treba čim
               prej zapolniti in dati v uporabo ljudem na tak ali drugačen način. V perspektivi pa
               menim, da bi moral ta javni del, se pravi državni del zagotavljanja stanovanjske
               oskrbe izhajati na eni strani tudi iz stroškovnega principa in subvencioniran bi
               moral biti ta del pri tistih, ki tega ne zmorejo, skozi druge oblike, ne na nivoju
               prenizke najemnine, ki ne omogoča novega generiranja tega investicijskega
               potenciala.</p>
               <p>Glede posameznih prioritet, razvojnih osi, drugega tira, elektrifikacije, železniških
               povezav, odseka Jagodje-Lucija-Šmarje-Dragonja. Tu imam nekako iz obstoječih
               dokumentov popisano stanje na teh posameznih odsekih. Moram reči, da praktično noben
               ni operativen, da bi lahko rekli <q>"ready to go"</q>. Povsod so potrebne še neke dodatne
               aktivnosti, neki dodatni problemi. In pri večini od teh odsekov tudi ni jasno
               dorečeno vprašanje financiranja. Tu se navezujem tudi na vprašanje kolega Zvonka
               Laha. Ta sugestija ali ta predlog glede zagotovitve dodatnih razvojnih osi kot ne
               samo prometnega potenciala, ampak kot potenciala za razvoj posameznega območja v
               povezavi s posameznimi poslovnimi, industrijskimi in ostalimi vsebinami, je dobra,
               zaradi tega, ker omogoča, da skozi to del sredstev, ki bi jih sicer ne mogli dobiti
               iz naslova različnih skladov Evropske unije, pritegnemo v financiranje tega dela
               infrastrukture.  In verjetno
               bo v prihodnje ta pot tudi šla na tak način - skratka, določitev prioritet, pregled
               projektov s stanjem, v kakšni fazi trenutno so. Na podlagi tega pregleda
               operacionalizacija in pospešitev tistih odsekov, ki so pripravljeni za investiranje
               in imajo zagotovljeno finančno konstrukcijo, in na drugi strani vzporedna priprava
               vsega tistega, kar naj bi bilo izvajano v prihodnjih obdobjih, seveda z javno časovno
               dinamiko, kako naj bi te stvari potekale, in tudi, seveda, predvideno finančno
               konstrukcijo. Brez tega je zelo težko karkoli početi, ker mi lahko zelo bogat nabor
               idej vržemo na papir, jih spravimo v nek program - saj veste, prej sem povedal, smo
               imeli nacionalni stanovanjski program in podobno, imamo na vseh drugih področjih neke
               programe, vendar če nimamo istočasno, ko te programe sprejemamo, predvidenih tudi
               finančnih okvirov in časovnice aktivnosti predvidene za realizacijo posameznih
               infrastrukturnih projektov, nismo naredili dosti. Ti programi ponavadi potem ostanejo
               mrtva črka na papirju in čez 10 let, podobno kot zdaj ugotavljamo pri stanovanjskem,
               bomo ugotovili, da smo malo od tega, kar je bilo z dokaj velikim soglasjem, verjamem,
               sprejeto, realizirali. Osnova seveda mora biti, mora biti trasirana neka pot v nekem
               nacionalnem programu, v neki nacionalni usmeritvi, vendar morajo biti ti programi
               pisani tako, da so tudi realni in uporabni.</p>
               <p>Glede plinskih terminalov so stališča Republike Slovenije znana. Verjetno se bo bolj
               operativno s tem področjem ukvarjal minister, ki bo zadolžen za okoljska vprašanja.
               Ne glede na to pa mislim, da so usmeritve, ki so bile sprejete v zadnjih letih,
               zavezujoče za katerokoli vlado, kar pomeni, da je treba vztrajati na tem, da gre za
               prostor, ki zadeva čezmejne vplive, in da je treba vprašati sosednjo državo, sosednjo
               skupnost, kakšno je mnenje glede tega, in da projektov, ki imajo širši pomen in
               bistveno posegajo v naš prostor, ni mogoče umeščati brez našega soglasja.</p>
               <p>Gospod Jože Velikonja je postavil nekaj vprašanj glede energetske oskrbe, tudi glede
               TEŠ, pa bi mogoče najprej okrog tega nekaj besed povedal, tudi zaradi tega, ker je
               bilo vprašanje postavljeno tudi s strani gospoda Meha. Povedal sem, TEŠ-6 je na
               točki, ko praktično nimamo na mizi nekih odločitev, na podlagi katerih bi se odločali
               za ali proti. Mislim, da imamo zdaj na mizi neko odločitev, ki je bila že sprejeta,
               ki teče - mimogrede, pred tremi leti je takratni kandidat za ministra za
               gospodarstvo, gospod Lahovnik, ker je ta resor spadal pod gospodarstvo, tudi jasno
               povedal, da to investicijo podpira in se je tudi na podlagi tega odvijala. Tisto, kar
               je bil mogoče zamujen čas v zadnjem triletnem obdobju, je bil čas zamujen za
               predstavitev tega projekta javnosti. Treba se je zavedati, da je javnost pri tem
               projektu izredno iritirana, predvsem zaradi tega, ker se je investicija po nekaterih
               ocenah bistveno povečala od prvotno predvidene in ker do danes ni nekega jasnega
               odgovora, ali je ta investicijska vrednost, s katero se sedaj operira, tisto, kar je
               optimalno, ali ne. Ni jasnega odgovora, ali je mogoče to investicijsko vrednost še
               zmanjšati ali ne. In ti odgovori morajo biti javnosti posredovani. Mislim, da kakšnih
               drugih odločitev, seveda ob tej predpostavki, ki sem jo zdaj povedal, kot optimalno
               nadaljevanje tega projekta, verjetno ni. Mislim pa, da bo priložnost, da se to
               javnosti predstavi in pove, ob priliki obravnave tega zakona o poroštvu, ki je bil
               zdaj v zadnjih dneh, kot sem seznanjen, vložen v parlamentarno proceduro in za njega
               tudi zahtevana splošna razprava, to je sicer področje, ki zadeva ministra za finance
               in bo glede tega verjetno on 
               v tej razpravi sodeloval. Jaz lahko po vsebini povem samo, da bomo zahtevali zelo
               jasne in transparentne odgovore na zelo jasna in transparentna vprašanja, tako glede
               finančne konstrukcije, kot glede vodenja projekta. Verjamemo, da bomo te odgovore
               tudi v najkrajšem času dobili. In verjamem, da je ta javna razprava ob tem
               poroštvenem zakonu priložnost, da se s temi podatki seznani tudi javnost. Ni mogoče
               tega projekta zaključiti ob predpostavki izrazitega nasprotovanja javnosti. Mislim,
               da bi bila narejena velikanska škoda, tako za državo, kot za projekt sam. Torej čisti
               računi, ki bodo na mizi in potem na podlagi tega odločitev glede nadaljevanja. To pa
               ne pomeni, da bomo to počeli seveda ne vem koliko časa. Odločitve je v tem primeru
               potrebno sprejeti v najkrajšem času.</p>
               <p>Termoelektrarna Trbovlje in Hidroelektrarne na spodnji in srednji Savi. Zdaj jaz
               moram reči, da smo v poslanski skupini pred kratkim obiskali to območje in smo se
               tudi ustavili v tej termoelektrarni. To je bila dragocena izkušnja, zaradi tega, ker
               smo se lahko na lastne oči prepričali, kako in na kakšen način stvari delujejo in se
               tudi nekako seznanili z ambicijami in s pogledi na modernizacijo oziroma nadaljevanje
               te energetske lokacije. Gre za energetsko lokacijo, ki ima okoli 300 megavatov
               potenciala, po mojih informacijah, ki trenutno ne proizvaja najbolj optimalno cenene
               električne energije. Verjamem pa, da je potrebno ne glede na vse in upoštevaje tudi
               to, kar je povedal gospod Velikonja, pretehtati prednosti in slabosti takšne ali
               drugačne odločitve in to odločitev sprejeti v letošnjem letu. Ni mogoče s to
               odločitvijo odlašati. Enako velja s hidroelektrarnami na spodnji in srednji Savi. Pri
               čemer te na spodnji Savi dokaj normalno tečejo. Za te, ki so predvidene na srednji
               Savi pa je nekako v sedanjih razvojnih načrtih elektrogospodarstva predvideno, da bi
               jih bilo mogoče operativno umestiti v izvedbo nekje v letu 2015.</p>
               <p>To so neke ocene, ki jih bo potrebno seveda pregledati, preveriti, ampak neka osnovna
               usmeritev, da se potencial spodnje in srednje Save v največji možni meri iz koristi
               obstaja in verjamem, da tudi ne bo nekih strokovnih zadržkov, glede tega. Zdaj glede
               tega območja je pozitivno tudi to, da nekako, kot sem seznanjen ni nekega
               nasprotovanja v okolju, kar govori kot plus v prid odločitvam na tem področju. </p>
               <p>Drugi blok Jedrske elektrarne Krško je bilo tudi vprašanje, zdaj v tej pogodbi za
               Slovenijo v koalicijski pogodbi je ta zadeva jasno zapisana in jasno opredeljena.
               potrebno je zadevo preveriti, proučiti, seznaniti javnost z učinki take investicije,
               z učinki, če do nje ne pride in v nekem doglednem roku odločitev glede tega sprejeti.
               Mi trenutno kot veste imamo približno malo več kot tretjino tega potenciala
               električne energije, približno okoli 38 % iz nuklearke in preostanek tisti dve
               tretjini iz preostalih virov. Ena tretjina približno Šoštanj in eno tretjino
               hidroelektrarne. Tako, da verjetno za nadaljevanje ustrezne oskrbe Slovenije v
               prihodnje, bi bilo potrebno temeljito razmisliti o tem in moje mnenje je, da je ta
               vir energije za prihodnost primeren. Gospod Meh je postavil vprašanje glede oziroma
               ni bilo niti vprašanje, ampak bolj razmišljanje glede prostorske zakonodaje in glede
               Agencije Republike Slovenije za okolje, ki se je v teh dosedanjih praksah nekako
               pokazal, kot dejavnik, ki je omejujoč pri potrjevanju  posameznih prostorskih načrtov. Zdaj potrebno je
               povedati, da v vseh teh primerih, ko gre za razno razne soglasodajalce v mnogo
               primerih pač delujejo na podlagi veljavne zakonodaje in mogoče je tisti temelj, ki ga
               bo potrebno v bodoče odpraviti ureditev v zakonodaji, ki onemogoča, da bi te
               inštitucije delovale na nek normalen način. In nekaj podobnega je verjetno pri tej
               agenciji. Agencija bo sicer formalno sodila v okvir Ministrstva za kmetijstvo in
               okolje, ne glede na to pa lahko povem, da je dejansko kar nekaj razvojnih projektov,
               pa tudi manjših projektov, ki so blokirani zaradi tega, ker ni ustreznih soglasij v
               določenem roku. Tukaj mi izkušnje iz posameznih lokalnih okolij govorijo o tem, da so
               ti roki večmesečni, kar pomeni, da je to stanje nemogoče in ga je treba spremeniti.
               Bo pa to naloga mojega kolega na Ministrstvu za kmetijstvo in okolje. Mi pa bomo v
               okviru prostorske zakonodaje poskušali uveljaviti take mehanizme, ki bodo
               preprečevali, da bi bila zakonodaja razlog za tako dolge postopke.</p>
               <p>Glede nadomestila za uporabo stavbnega zemljišča in sedanjega vrednotenja, ki je bilo
               opravljeno na ravni posameznih občin. Drži, to nadomestilo in sedanji način
               vrednotenja niti ni bil slab. Jaz bi kar rekel, da je bil kar dober. Na en način bi
               se pridružil mnenju, da to novo vrednotenje povzroča mnogo več nasprotovanj v
               prostoru, kot prejšnje. In da v veliko primerih prihaja do čudnih ocen, do čudnih
               ocen. Ravno pred dnevi sem imel v poslanskih pisarni gospo, ki je prišla s
               konkretnimi podatki na določenem območju. Dve sosednji parceli sta ovrednoteni z
               20-kratnikom vrednosti. Se pravi, en del zemljišča, katerega lastnica je ovrednoten
               po 2,5 evra, drugi del zemljišča pa je ovrednoten pa je ovrednoten po 65 evrov, na
               istem območju. Normalno, sheme so bile vzete po vrstah rabe iz prostorih načrtov in
               tam, kjer se vrste rabe ne pokrivajo, tudi, če gre za istega lastnika in za isto
               zemljišče in je del tega zemljišča drugačne vrsta rabe, drugače ovrednoten. Vendar to
               po moji oceni ni prav in bo povzročalo v prihodnje velike velike spore. Še posebej v
               primeru, če bo ta baza podatkov uporabljena tudi za vrednotenje nepremičnin z namenom
               nadomestila tega stavbnega zemljišča z lokalnim davkom. Zaradi tega bo potrebno te
               sheme pregledati in po moje vzpostaviti sheme, ki bodo na nek normalen način
               vzpostavile razmerja v posameznem okolju. Veliko je, ste rekli, teh praznih
               stanovanjskih zgradb, ki niso zasedene in ali bi se dalo, s tem, da jih višje
               obdavčimo, doseči nek preboj tudi na področju stanovanjske politike, s tem, da se
               zasedejo in ne degradirajo več prostora in tako naprej. Posamezne lokalne skupnosti
               so to naredile v preteklosti. Ravno v okviru tega NUSZ so posamezne lokalne skupnosti
               določile večkratnih nadomestila v primerih, ko je nek objekt večletni zaseden in se
               je ta lestvica nekako po letih, ko je objekt prazen stopnjevala. V nekaterih primerih
               je to imelo pozitivne učinke, v drugih primerih seveda ne. Kar nekaj je tudi
               primerov, ko lastniki, solastniki, niso sami krivi, da objekt ni zaseden. Skratka,
               gotovo je to na nek način tudi povezano z davčno politiko in gotovo je to izziv za
               prihodnjo ureditev na tem področju. In gotovo bo potrebno na nek pameten način
               pristopiti k obremenitvi tistih praznih objektov, ki propadajo in so po več let
               nezasedeni. Ali jih je treba dati v najem ali jih je treba pač prodati. Prav je, da
               so objekti zasedeni, razen v primerih, ko gre za neka krajša obdobja zaradi dedovanja
               ali česarkoli drugega.</p>
               <p>Glede te družbe za vodenje investicij, moram reči, da bo potrebno pogledati celotno
               organizacijsko shemo, sedanjo celotno organizacijsko shemo, ki jo imamo na tem
               področju v tej državi. In na tej podlagi verjetno potem  sprejeti odločitev. Ali je to poseben subjekt, ali je
               to mogoče združitev ali reorganizacija, katerega izmed obstoječih subjektov. Na vsak
               način bo pristop tak, da bo v najkrajšem možnem času to proceduro zaprt in da bo ta
               družba v najkrajšem možnem času usposobljena za vodenje teh investicij.</p>
               <p>Sedaj, povedano je bilo, da je na področju prostorskega načrtovanja, da prihaja do
               nekega nasprotja med področjem kmetijstva in prostorskim urejanjem, ker na eni strani
               so razvojne prioritete tiste, ki zahtevajo določeno pozidavo. Jaz mislim, da tega
               nasprotovanja ni nujno, da je mogoče te interese uskladiti, da je pa seveda potrebno
               za namene kmetijstva in za namene pridelave hrane zagotavljati tiste površine in
               tista območja, kjer je to tudi realno in možno, ne pa samo neka namišljena območja,
               kjer se že 20, 30 let nič ne dogaja in so samo papirnato namenjena kmetijski
               pridelavi. Verjetno se da na tak način z neko <gap n=".."/><stage>/Nerazumljivo./</stage><gap n=".."/> s pregledom stanja
               uskladiti interese, ki so mogoče na prvi pogled nasprotujoči med kmetijstvom in
               prostorskim načrtovanjem. Jaz osebno menim, da je v večini primerov možno te stvari
               urediti na tak način, da do tega nasprotovanja ne pride.</p>
               <p>Sedaj s strani gospoda Meha je bilo tudi povedano, da je pri umeščanju te cestne in
               železniške infrastrukture potrebno stvari preseči in tukaj se strinjamo, mislim da
               sem to večkrat povedal, tako da, tudi na tem področju menim, da je ključno, da se
               sprostijo ti mehanizmi, ki se tiče umeščanja objektov v prostor in omogoči izvedba
               tistih investicij, ki imajo pripravljeno dokumentacijo za izvedbo.</p>
               <p>Gospod Lah Zvonko je govoril tudi o tem delu, tako da na večji del tega sem že
               odgovoril. Potrebno je odgovoriti samo še na ta del, ki se nanaša na regionalno
               prostorsko načrtovanje. Mislim, da je ta pripomba tudi smiselna predvsem, zaradi
               tega, ker je usklajevanje v prostoru samo na ravni lokalnih skupnosti in države je
               verjetno bistveno težje kot bi bilo, v kolikor bi se dogajalo tudi na nekem večjem
               območju. Verjetno, da ambicija v prihodnje še posebej v povezavi z decentralizacijo
               odločanja v tej državi in z neko razvojno decentralizacijo bo šla v tej smeri.</p>
               <p>Sedaj, gospod Židan, me je spraševal okoli stanovanje politike in te obdavčitve. To
               sem na neki način že odgovoril v povezavi z enim drugim odgovorom. Potem, glede
               obnovljivih virov. Jaz mislim, da tukaj delim mnenje z vami in se strinjava, da je
               hrana na prvem mestu, potrebno je pa seveda tudi izhajati iz ustreznih cenovnih
               okvirov. V kolikor ti okviri ne bodo ustrezni, potem se nam bodo dogajale čudne
               prakse, ki niso najboljše in tudi psihološko gledano ne najbolj sprejemljive. Mislim,
               da so stvari medsebojno pogojene in povezane in z eno ustrezno politiko se da te
               stvari urediti.</p>
               <p>Glede letališč pa sem prej v okviru odgovora gospodu Gašperju Mišiču že nekaj
               povedal. Dolžan sem še odgovor glede našega letalskega prevoznika Adria Airways.
               Adria je bila z izdatnim deležem države dokapitalizirana. Pričakuje se, da bo uprava
               zagotovila učinkovito ukvarjanje in vodenje te družbe, to je prvi korak. Mislim, da
               ima Slovenija vse pogoje in tudi usposobljen kader, da lahko to učinkovito uredi,
               zaradi tega je prioriteta, da se ta družba na učinkovit način vodi, razvija in
               posledično še to ne bo mogoče iskanje drugih rešitev v povezavi s katerimkoli
               strateškim partnerjem.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za izčrpne odgovore. Mislim, da smo dobili vsi odgovore na tista vprašanja, ki
               so bila postavljena. Predlagam pa, da gremo še na drugi krog, imam že nekaj
               prijavljenih. Prvi je želel besedo kolega Mihael Prevc.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa, gospod predsednik za besedo. Lep pozdrav. Najprej, kandidatu za ministra.
               Kolegicam in kolegom.</p>
               <p>Glede na to, da je že kar pozna ura in glede na to, da ste pred menoj odprli dileme,
               ki sem jih nameraval 
               izpostaviti tudi sam in nenazadnje, ker je kandidat za ministra odgovoril že na
               številna vprašanja, ki sem jih sam tudi nameraval postaviti, bom poskušal biti čim
               krajši.</p>
               <p>Dejstvo je, da tukaj v tej dvorani sedi kar nekaj bivših županov in dejstvo je, da je
               pravzaprav to tematika, ki je za lokalne skupnosti še posebej pomembna in nenazadnje
               občutljiva, saj smo župani v preteklosti bom rekel najpogosteje odpirali vrata bodisi
               na ministrstvu za promet, bodisi na ministrstvu za okolje in prostor in predvsem pri
               problematiki umeščanja nekih infrastrukturnih objektov lokalno območje v lokalni
               prostor smo imeli velike težave, ker je bilo mnogo premalo sodelovanja med tema dvema
               ministrstvoma. To se pravi med ministrstvom za promet takratnim in pa med
               ministrstvom za okolje in prostor. Tako da sem prepričan, da smo tisti, ki zelo dobro
               poznamo lokalno problematiko in veseli smo, da jo tudi kandidat za ministra zelo
               dobro pozna, da se strinjamo v prvi vrsti s tem, da je takšna organizacija tega
               ministrstva nekje prava, logična, da je to tista prava usmeritev, to se pravi, da
               govorimo o ministrstvu za infrastrukturo in prostor. Sedaj verjetno so prav ti
               občinski prostorski načrti in nenazadnje tudi državni prostorski načrti so velika
               cokla v razvoju. Strinjam se predvsem, da je kolega Srečko Meh, ki seveda zelo dobro
               pozna lokalno problematiko, da bo resnično tukaj tako kot ste, to sem vas želel tudi
               vprašati, kako se bom tega lotili. Ja, zakonodaja je tista, ki bo seveda mogla
               dejansko te postopek poenostaviti in verjetno bo potrebna tudi na tem področju, pač z
               vaše strani, ko boste minister narediti reorganizacijo znotraj sedanjega ministrstva
               za okolje in prostor. Recimo samo primer, kakšni banalni primeri se dejansko dogajajo
               sedaj pri pridobitvi potrebnih soglasij, da bi občine prišle do prostorskih planov.
               Recimo samo primer v našem kraju v naši občini smo skoraj pred enim letom pridobili
               te poplavne karte, vodne karte, ki smo jih morali naročiti za velik denar. Ko je bilo
               to izdelano je to šlo na institut za vode, kjer je potrebno revidiranje teh
               projektov, še do danes tega občina ni dobila, to se pravi, skoraj po enem letu.
               Kakšen je odgovor? Odgovor je takšen, da je premalo ljudi na tem segmentu, da je samo
               eden človek, ki se s tem ukvarja in ker je seveda teh poplavnih kart ogromno ni
               fizično kost, da bi te zadeve izpeljal. To je v pristojnosti ministrstva za
               kmetijstvo in okolje, kjer bo pa seveda treba narediti reorganizacijo v tej smer. Če
               je tam premalo ljudi, verjetno jih je pa kje preveč, vemo da jih prav malo ni tam na
               ministrstvu za okolje in prostor v tej upravi bo to organizacijo potrebno
               narediti.</p>
               <p>Še dve stvari. Obnovljivi viri energije. Pravzaprav že vrabci čivkajo tako radi
               seveda se poslužujemo, pravzaprav že floskula je pravzaprav ta zadeva postala. Ko se
               na neki lokalni ravni najdejo pogumni podjetniki, ki bi zgradili malo hidroelektrarno
               na hudourniškem omrežju kakršno v Sloveniji imamo, to se pravi, samo primer. V sklopu
               pobud, ki smo jih sprejemali za pripravo prostorskega plana se je našlo šest pogumnih
               podjetnikov, ki so dali predlog za gradnjo malih hidroelektrarn, nekaterih takšnih,
               ki so tam že  obstajali, že
               pred drugo svetovno vojno! Že pred drugo svetovno vojno so bile tam male
               hidroelektrarne. Vse so izpadle. Vse so izpadle! In potem, recimo, vetrne elektrarne
               - dobro, to je druga zadeva. Jaz se strinjam s tistim, kar ste prej rekli, seveda ob
               nekem strokovnem upoštevanju, okoljevarstvenikov in tako naprej. Ampak, glejte, jaz
               sem veliko po hribih hodil, v Avstriji in tam gor, se pravi, prideš gor nekje nad
               2.500 metrov, pa naletiš na plejado teh vetrnih elektrarn. Tako bomo tu dejansko
               morali čim prej preiti od besed k dejanjem, ampak seveda z neko drugačno politiko,
               kar se tega tiče.</p>
               <p>Potem pa še cestna infrastruktura. Mislim, da je to tisto, kar je najbolj občutljiva
               zadeva. Tu imam predvsem v mislih regionalne ceste. Tu bo dejansko, tako kot ste
               rekli, treba narediti čim prej neko analizo stanja cestnega področja in bo treba -
               sam pogrešam tu predvsem nek sistematičen pristop k obnovi regionalnega cestnega
               omrežja. Mislim, da ta obnova ni sistematična. Tu bi bilo res treba se lotiti čim
               bolj sistematične obnove. Kar se pa tiče rekonstrukcij in novogradenj na področju
               regionalnih cest, pa morate vedeti, da tu gre za velike infrastrukturne objekte, da
               je pa to tisto, kar zelo radi govorimo, da bo pripomoglo h gospodarski rasti, k
               zaposlovanju, k rešitvi gradbeništva in tako naprej. Tako se boste morali tu zelo
               boriti, ko boste minister, in to zdaj zelo kmalu, ko se bo zgodil rebalans, čeprav
               vem, da zgodba o tem, da bomo morali vsi zategniti pasove, je neizbežna. Se pravi,
               neko analizo stanja bo treba narediti. Kar se pa tiče novogradenj, mislim, da je
               verjetno precej projektov zdaj na <q>"lagerju"</q> takšnih, ki jih bo treba ponovno
               pregledati, ker so že kar precej stari, verjetno že kar nekaj časa čakajo na
               realizacijo. In potem bo treba narediti neke prioritete. Mislim, da pri teh
               prioritetah morajo imeti prednost predvsem tista območja, ki so se znašla dlje od
               avtocestnega križa in predvsem mejna območja. Mejna območja bi dejansko tu morala
               imeti neko prioriteto.</p>
               <p>Tako vas tu čaka veliko dela, veliko zahtevnega dela. Predstavitev, ki ste jo podali,
               mi je bila zelo všeč, tako že zdaj, da se ne bom potem še enkrat oglašal, povem, da
               bom z veseljem podprl vašo kandidaturo. Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za kratka vprašanja. Bi pa povedal, da tudi nekaj podžupanov sedi v tem odboru,
               tako je zasedba popolna. Pa še nekaj bi dodal, preden dam naslednjemu besedo. Mislim,
               da je bil skozi razpravo dan jasen signal: ni problem samo zakonodaje, ampak
               izvajanja zakonodaje. To, kar je bilo omenjeno glede izdajanja posameznih soglasij,
               ni samo problem zakona, ampak neizvajanja zakona. In na tem področju bo verjetno
               treba marsikaj postoriti in bo pogled iz enotnega ministrstva mogoče dal boljše
               ukrepe za naprej.</p>
               <p>Zdaj dajem besedo kolegu Ivanu Vogrinu.</p>
            </sp>
            <sp who="SDT6:VogrinIvan">

               <speaker>IVAN VOGRIN (PS DLGV):</speaker>

               <p>Spoštovani gospod predsednik, kolegice in kolegi, spoštovani gospod bodoči
               minister!</p>
               <p>Vsi se oglašamo k besedi predvsem iz razloga, ker bi želeli prispevati k temu, da bi
               slovenski državljani in državljanke, gospodarstvo, lažje in bolj uspešno delali,
               ustvarjali blaginjo, kar ste vi tudi omenili, da je seveda cilj ustvariti večjo
               blaginjo za prebivalce Slovenije. In menim, da je to pravzaprav naša temeljna naloga.
                   Sam imam tri, štiri
               konkretna vprašanja, pa seveda tudi nekaj svojih stališč in mnenj, pa tudi kakšen
               predlog.</p>
               <p>Prvo vprašanje je, kdaj boste predlagali spremembo Zakona o graditvi objektov, če se
               seveda strinjate z mojo tezo, pa ni samo moja, da je ta zakon velika razvojna cokla.
               Sam sem se z veliko ljudmi pogovarjal, ki so strokovnjaki, s projektantskimi
               organizacijami, z gradbenimi podjetji in tako dalje. Ko je bil sprejet ta zakon, je
               predvideval poenostavitev postopkov. Ta zakon je tako zakompliciral gradnjo, zahteva
               toliko soglasodajalcev in toliko soglasij, da pravzaprav podraži gradnjo in podaljša
               čas za pridobitev dovoljenja za gradnjo. To najbrž ni bil cilj tega zakona.</p>
               <p>Drugo moje vprašanje je glede stanovanjske politike. Menim, tudi glede na svoje
               izkušnje kot župana, da je ustvariti velik fond neprofitnih stanovanj narobe. Namreč,
               zdaj bom povedal na primeru občine. Mi smo imeli kar veliko tega socialnega fonda in
               dogaja se to, kar se je dogajalo v socializmu, ko je država prevzela skrb za svoje
               državljane. Socializem je bil krasen, vsi smo dobro živeli, vendar ni bil učinkovit,
               ni bil dovolj na ekonomskih podlagah, zato je doživel svoj konec. To, da mi
               ustvarjamo velik fond socialnih stanovanj, recimo, po občinah, občine finančno slabi.
               Ljudje, ki so v teh stanovanjih, prihajajo z zelo marginalnimi problemi na občino in
               pričakujejo, da bo občina naredila vse, popravila pipo, privila ventil, nastavila
               vrata in tako dalje. Ob tem, kar ste že sami omenili, da je najemnina v takšnih
               stanovanjih pravzaprav neekonomska, ne ustvarja niti minimalnega ekonomskega učinka.
               In moje mnenje je, da bi bilo veliko bolj koristno ustvariti odgovorne lastnike in
               ustvariti takšno bazo, da se stanovanja kupujejo, tudi na 30 ali 50 let. Bil sem v
               Švici, kjer kupi stanovanje več generacij. Pa sem vprašal: <q>"Ja, kdo bo pa to
               stanovanje oziroma hišo odplačal, saj vi ne boste tako dolgo živeli."</q> So rekli: <q>"Ni
               problem, tisti, ki bo naslednji živel v tej hiši."</q> Se pravi, država bi morala
               spodbuditi banke ali ustvariti neko podlago, da je mogoče stanovanje kupiti ne na 10,
               15 let, pač pa na 30 ali 40 ali celo 50 let, in se ustvari odgovorne lastnike. Zdaj
               pa ustvarjamo v družbi neko klimo nekih socialnih upravičencev in tako dalje. Pa še
               nekaj drugega je. Veste, zdaj bomo vse klestili, in če se boste spomnili nazaj, mi
               smo v krizi tudi zato, ker smo vse neke socialne kategorije predimenzionirali. In vas
               sprašujem, ali razmišljate tudi v tej smeri, da bi to zgodbo malce obrnili.</p>
               <p>Pri sprejemanju državnega prostorskega načrta sem malce drugačnega mnenja kot
               nekateri, da je nujno treba te načrte sprejemati, zabetonirati in imeti. Ja,
               sprejemati ja, zabetonirati ne, imeti seveda, vendar se mi zdi, da  vaše poslanstvo na tem področju bi bilo
               izpolnjeno, če napravimo takšen zakonodajni okvir, da je mogoče takšen prostorski
               plan sprejeti v 6 mesecih. Že sami ste omenili eno možnost - tisti, ki pripravi in
               zaprosi za soglasje, če soglasja ni v 30 dneh, je smatrano, da je dano, ne da čakaš
               pol leta, pa se nič ne zgodi, pa leto, pa se nič ne zgodi.</p>
               <p>In še na nekaj bi vas opozoril. Glejte, kaj se dogaja pri izdaji gradbenih dovoljenj
               - dogaja se to, da upravna enota tistemu, ki zaprosi za gradbeno dovoljenje, ne izda
               oziroma mu da poziv za to, da dopolni zahtevek za izdajo gradbenega dovoljenja s temi
               in temi dokumenti. Ko je prinesel ta prositelj ali tisti, ki je dal vlogo, mu da
               naslednji papir v roke, prinesi še to pa to pa to. Saj to je ja, milo rečeno,
               norčevanje! To pomeni, tisti referent - se pravi, v zakonodajo bi morali vgraditi, ko
               da daš vlogo, je vloga popolna ali ni popolna, če ni popolna, te pozovejo, kaj in s
               čim naj dopolniš, in ko si s tem dopolnil, je postopek končan - drugače je pa to
               izživljanje, in vemo, kaj se dogaja.</p>
               <p>Naslednje vprašanje. Citiral bom vas: <q>"Posamezna področja obvladujejo omrežja oziroma
               lobiji."</q> In res je, v javnosti se ustvarja vtis, da si je vsaka oblast doslej
               ustvarila neka omrežja oziroma lobije, ki so delovali za neko korist. In če povzamem
               mnenje enega od slovenskih mislecev <stage>(namenoma ne bom izdal njegovega imena)</stage>, da
               doslej smo imeli veliko preveč politikov in premalo državnikov, ki bi dejansko
               razmišljali državotvorno. Seveda vas sprašujem, kako se boste lotili teh lobijev
               oziroma ubranili teh lobijev. In vas prosim, dajmo začeti delati dejansko v korist
               države in državljanov, ne pa posameznih lobijev.</p>
               <p>Tu sem slišal veliko dobrih mnenj, koristnih napotkov. In spet vas bom citiral: <q>"Od
               vseh vas, ki sedite tukaj, bo odvisno, ali nam bo uspelo."</q> In res, jaz bi si želel,
               da bi resnično dobro sodelovali. Ta odbor smatram, da je zelo kompetenten, tu so
               ljudje z veliko izkušnjami in seveda, če boste vi pripravljeni poslušati in
               upoštevati dobra mnenja in stališča ter predloge, ne glede na to, ali prihajajo iz
               pozicije ali opozicije, potem sem tudi jaz prepričan, da nam bo uspelo.</p>
               <p>Sprašujem naslednje - gradnja širokopasovnega omrežja še na veliko koncih Slovenije
               manjka - po kakšnem ključu boste zastavili prioritete? Namreč, to je v današnji dobi
               nujna civilizacijska pridobitev. In kjer jaz živim, žal, tega ni in ljudje tudi od
               mene pričakujejo odgovor, kdaj bomo deležni tega.</p>
               <p>Samo še zadnje <q>"bogokletno"</q> mnenje. Omenili ste policentrični razvoj države. S tem je
               povezana najbrž tudi decentralizacija. Vlada je z zakonom o vladi pravzaprav naredila
               prvo simbolno dejanje in je zmanjšala število ministrstev. In trenutno imamo takšno
               število ministrstev, kot  jih
               ima sosednja Avstrija, vendar smo mi država z 2 milijonoma prebivalcev, Avstrija pa z
               8 milijoni. Ampak, dobro, smo zadovoljni. Menim, da bi na policentričnem razvoju
               države in decentralizaciji veliko naredili, če bi se lotili naslednjega smelega
               dejanja, kar ni odvisno samo od vas, pač pa od Vlade v celoti. Ministrstvo za
               kmetijstvo bi moralo biti locirano v Murski Soboti, Ministrstvo za gospodarstvo v
               Mariboru, Ministrstvo za promet v Kopru, Ministrstvo za zdravje v Novem mestu in tako
               dalje. Namreč, v današnji dobi komunikacijskih sredstev ni problema, da to ne bi
               funkcioniralo. Tudi sam sem dovolj v Ljubljani, pa ne samo zdaj kot poslanec, tudi
               prej, tudi Ljubljano bi razbremenili prometnega kaosa, ustvarili bi nova delovna
               mesta na območjih, kjer so potrebna, in pokazali bi tudi na simbolni in dejanski
               ravni, da smo odgovorni vodje te države. Jaz nisem takšnega stališča kot nekateri v
               mojem koncu Slovenije, da Ljubljana jemlje preveč, da je treba na Trojanah narediti
               mejo in tako naprej, daleč od tega. Ljubljana je čudovito mesto, je glavno mesto in
               treba ji je dati vse atribute. Vendar tudi ostali deli Slovenije si zaslužijo več
               pozornosti, večjih finančnih spodbud in več iz tega kolača, ki ga vsi ustvarjamo.</p>
               <p>In še zadnje. Bilo je že dvakrat omenjeno mariborsko letališče. Jaz se resnično
               sprašujem, kako je mogoče, kje delamo napako oziroma ali res ne znamo - 60 kilometrov
               od Maribora ali še nekaj manj je Gradec. V Gradcu čudovito letališče, vedno polno
               živi. V Mariboru nam ne uspe! Zato je moje vprašanje za vas oziroma ne toliko
               vprašanje kot prošnja: dajte narediti neko projektno ekipo, ki bo našla model in
               usposobila to letališče, da bo približno kos graškemu! Saj to je ja katastrofa, da
               moramo iti - jaz ne grem na letališče v Ljubljano, ker do Ljubljane oziroma Brnika
               imam vsaj 120, če ne 130 kilometrov, do Gradca pa imam 60, do Maribora pa 20. In
               seveda ob vseh predpostavkah, da se bo Maribor gospodarsko dvignil, da bomo
               decentralizirali Slovenijo, bi to bilo tudi mogoče.</p>
               <p>Povedal sem že, gospod Černač, na predstavitvi gospoda Janše za premierja, da je
               najbrž to, da je on postal premier, bolj kazen za njega kot nek velik dosežek za
               njega osebno, ker bo to pomenilo garanje, odpovedovanje v težkih časih, kar tudi za
               vas pomeni skoraj enako. Seveda vam resnično želim uspešno, dobro delo. Vaša
               predstavitev je izredno dobra, povedali ste ogromno, vendar res najbrž mi, poslanci,
               ta odbor, javnost pričakujemo dejanja. Zdaj ne tega vzeti kot zelo kritično, tudi
               pretekle predstavitve ministrov so bile dokaj dobre, vsi so kar veliko napovedovali
               in obljubljali. Vendar, ne vem, ali ne znamo ali ne zmoremo ali nočemo, ali smo res
               sami sebi taka zavira, narejenega dejansko ni bilo kaj dosti. Zdaj, kakšni so
               razlogi, težko sodim, pa tudi ne želim, nisem kompetenten, vendar če vam bo vsaj
               nekaj od tega, kar ste omenili, uspelo, potem bo tako, kot ste napovedali - bomo mi
               vsi zmagali. Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Preden dam besedo kolegu Ljubu Žnidarju, bi res prosil, da smo nekoliko krajši, kajti
               ura je že kar pozna. Vzemite to kot spodbudo, da bomo bolj konkretni  pri vprašanjih, pa nekoliko
               krajši. Imamo še tri prijavljene.</p>
               <p>Izvoli Ljubo.</p>
            </sp>
            <sp who="SDT6:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Spoštovani predsedujoči kandidat za ministra! Res bom bolj kratek, ampak s tem tudi
               bolj konkreten. Izpostavil bi pa predvsem samo dva segmenta.</p>
               <p>Najprej bi rekel, da sem zadovoljen s predstavitvijo kandidata za ministra, kajti
               analiziral in izpostavil je glavnino problematike. O tem pa vidim, bi rekel, bolj
               operativen pristop in pa seveda, kar je bistvo, bolj učinkovit pristop k reševanju
               problematike v tem segmentu. V prvem sklopu bi se dotaknil, da nekako vsi se
               strinjamo z ugotovitvijo, da je za rešitev države in pa s tem tudi za takojšen zagon,
               gospodarstvo potrebno takoj zagnati investicije na največjih državnih
               infrastrukturnih projektih. Vendar tukaj se mi takoj postavi vprašanje ali je to
               sploh možno. Če pogledamo po naslednjih segmentih, Dars dobro leto nazaj se je
               preoblikoval, ni več motor pospešene gradnje avtocestnega programa, je nekako
               zaključen. Edini odsek je krajši odsek, ki je ta moment pripravljen, je odsek
               Draženci - Gruškovje. Vemo, da tudi pod resorjem Darsa, se je izvajala prostorska
               dokumentacija razvojnih osi. Jaz bi rekel, če nekako čez palec ocenim, najhitreje v
               treh letih lahko pride pri razvojnih oseh v Sloveniji do tiste operativne izvedbe.
               Prej dejansko, bi rekel, skoraj operativno ni mogoče. Če pa pogledam segment
               železnic, je pa tukaj stanje še bolj alarmantno, kajti danes ni niti enega projekta,
               ki bi bil ta moment pripravljen, da ga lahko damo na mizo in dejansko pričnemo z
               operativnim izvajanjem. Direkcija vemo, da tukaj je nekaj možnosti investiranja,
               vendar tukaj gre izključno za proračunska sredstva in to ni osnovni namen tega
               resorja. Tukaj bi mogoče samo dodal še, da bi bilo potrebno konkretizirati
               infrastrukturne projekte še tudi na ostalih ministrstvih. Ne vem. Jaz vidim, da je
               recimo infrastruktura nacionalnega pomena tudi športni center Planica itn. Skratka,
               potrebno je pogledati tudi na te ostale projekte oziroma na te resorje ministrstev.
               Skratka menim, da je tukaj ta moment s tem investicijskim ciklusom rešiti državo
               skoraj nemogoče. Ne vem mogoče, če kandidat vidi tukaj drug pogled.</p>
               <p>Drugi segment, če ga izpostavim, je še železniški koridor baltsko-jadranske povezave.
               Slovenije v tem koridorju ni nikjer. Ta koridor železnice je prostorsko umeščen. Je v
               evropskem delu finančnega okvirja, ki teče od Estonije do Italije in dejansko, jaz bi
               rekel, veliko besed je v naši Luki Koper, ampak v kolikor mi ne bomo imeli povezave
               in se navezali na ta koridor, potem bo tudi Luka Koper izgubila tisti svoj
               prvenstveni pomen s katerim se lahko tam ali pa se radi ta moment na veliko
               pohvalimo. Po drugi strani pa tudi že slišimo namen sosedov, to se pravi, gre za
               povezavo od Reke do Budimpešte in tudi navezavo na ta baltski koridor. Skratka tukaj
               jaz, bi rekel, skoraj nimam vprašanja, ampak samo apel bodočemu ministru, da mogoče v
               tem segmentu naredi kar je v njegovi moči, in da se tukaj le nekako uspemo za to
               navezavo tako z Luke Koper, z železnico do Gradca navežemo na ta baltski koridor.
               Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za vaše stališče. Mislim, da kakšnega posebnega vprašanja niti ni bilo.</p>
               <p>In dajem besedo naslednjemu, to je gospod Ivan Simčič. Izvolite.</p>
            </sp>
            <sp who="SDT6:SimčičIvan">

               <speaker>IVAN SIMČIČ (PS DeSUS):</speaker>

               <p>Hvala lepa gospod
               predsedujoči. Članice in člani odbora, gospod kandidat! Danes sem poslušal večkrat
               besede nacionalni interes, skladni razvoj, strateško načrtovanje. Gospod kandidat ve
               od kje prihajam. Prihajam iz Ilirske Bistrice, ne Bohinjske in ne Slovenske Bistrice.
               To je, prihajam od ta, kjer pač imamo marsikaj glede pomisleka o nacionalnem interesu
               zadnjih 20 let. Imel bom dve ponudbi oziroma dva predloga, ki mislim, da so lahko
               rešljiva zelo v kratkem času za gospoda kandidata za ministra in eno vprašanje. In
               sicer, prvo je iz same koalicijske pogodbe, 17.4 točka - skrb za okolje in partnerski
               odnos države z občinami in posamezniki. Kaj želim povedati? Kandidat verjetno pozna
               problematiko geodetske uprave iz Ilirske Bistrice. Pač selitev geodetske pisarne v
               Postojno, iz določenih razlogov. Moja želja bi bila in predlog, da glede na to, da
               smo druga največja občina v tej državi s 15 tisoč prebivalci, in da bo nekdo, ki bo
               šel po nek zemljiško knjižni izpisek potreboval približno eno uro, da pride do
               geodetskega urada. Po cesti, katero imamo v naši občini velik problem strošek, in če
               želimo neke stvari tem našim občanom poenostaviti, bi bilo prav, da stroške pisarne
               namestitve, ki bo občina krila, lahko pokrije država stroške zaposlenega.</p>
               <p>Drugi predlog je pa sledeči. V koalicijski pogodbi 17.3 točka skrbimo za celovito
               opravljanje z vodami in vodotoki in 17.4, ravno tako skrb za okolje. Mejni prehod
               Jelšane je prehod, ki ga dnevno prečka nekje 80 tovornih kamionov dizel goriva za
               sosednjo Hrvaško in Bosno. Zaradi nekih razlogov, ko sem bil na carini v Jelšanah,
               konkretno izpostava Reka in Sežana, so rekli, da bo to področje prometnega
               ministrstva. Za kaj gre. Dnevno gre skozi dolino reke Reke, Ilirsko Bistrico in
               Podgrada oziroma Kozine, teh 80 tovornih vozil. Vse to bi se lahko uredili z
               dogovorom z obema ministroma, na hrvaški strani gospod Komadina, da v Podgradu gredo
               vozila naravnost in ne prečkajo dvakrat reko Reko, ki ima v Zatoku Škocjanske jame in
               enkrat ne prečka akumulacijska jezera. To je ta naravovarstveni učinek. Drugi je pa
               varnostni. Da se samo eno vozilo v določenem naselju v Bistrici prevrne, ne vem kaj
               bo.</p>
               <p>In četrti apel. To je samo za dogovor med dvema ministroma dveh držav, partnerju.
               Jeseni se osnovna šola Podgrad začne z rekonstrukcijo in vsak dan bo na tej relaciji
               Podgrad - Ilirska Bistrica, to je cesta brez pločnikov, dvosmerna, dva avtobusa šolo
               obveznih otrok. In samo apeliram, da ne bomo imeli probleme, vsi skupaj, posebno pa
               lokalna skupnost. To sta dva predloga.</p>
               <p>Tretje vprašanje. Tukaj ste večkrat govorili, da je umestitev v prostor 5 do 10 let.
               Avtocesto skozi našo občino umeščajo že dve državi. Iz leta 1969, ko sem se jaz
               rodil, je prvič umestitev. Vso infrastrukturo železnice in ceste so naredile tri
               države, predno so bile na našem teritoriju. In naše občanke in občani se sprašujejo,
               mi nimamo problem s krizo štiri leta, še zadnjih dvajset. Zaradi take lega, ki jo
               imamo, 1945 leta smo izgubili Trst, 1991 Reko naravno zaledje obeh primorskih
               obmorskih mest, danes imamo tak položaj, da 5 tisoč zaposlenih v občini, se jih štiri
               tisoč vozi v Koper, Ljubljano, Postojno in ven. Kot druga največja občina v državi pa
               nimamo niti kvadratnega metra avtoceste. Najbližja avtocesta nam je sosednja Hrvaška, 8 kilometrov stran. Do
               naše, glede nacionalnega interesa pa imamo 40 kilometrov. Tako, da vem, da ne bo
               odgovor jutri, vem da se je pogovarjalo glede avtoceste, občinski svet občine Ilirska
               Bistrica je sprejel določeno traso, ampak država mora biti tukaj bolj konkretna.
               Sprejemam nacionalni interes, ampak tudi že vse tri luke se povezujejo, Reka, Koper
               in Trst, vključno z Benetkami, to je tudi dokazljivo.</p>
               <p>Sprašujem, država je ponudila od mejne črte občine Ilirska Bistrica s Pivko, Sežano
               in Postojno, veste koliko variant - 7, da se bomo čim prej zmenili. Tako, da tukaj bi
               se morali usesti, pogovoriti, natočiti čistega vina mojim občanom in povedati:
               Spoštovani, ne ravno 40 let, ampak še 4, 5 let boste čakali za na papirju, da ste
               umeščeni in potem naprej. Se pravim, imam dve ponudbi, za kateri mislim, da sta zelo
               tehtni. In eno vprašanje: Kdaj lahko pričakujemo umestitev v drugi največji občini v
               tej državi, glede avtoceste.</p>
               <p>Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Se opravičujem za napačno, ker sem rekel Simič, Simčič. Moje opravičilo.</p>
               <p>Besedo dajem še gospe Alenki Pavlič, ki je zadnja v tem sklopu vprašanj in s tem bi
               potem tudi zaključili z vprašanji, če se strinjate.</p>
            </sp>
            <sp who="SDT6:PavličAlenka">

               <speaker>ALENKA PAVLIČ (PS PS):</speaker>

               <p>Hvala lepa, kolegom za to, da ste me spustili zadnjo k besedi. Spoštovani gospod
               kandidat za ministra, gospod predsednik, kolegice in kolegi.</p>
               <p>Veliko je bilo že povedanega, pa vendar bom še jaz v kratkem povzela svoja vprašanja.
               V koalicijski pogodbi ste navedli veliko infrastrukturnih projektov, pa se zdi da
               večina od njih ne bo izvedljivih ravno zaradi sredstev, ki ste jih že sami omenili,
               in predhodno povedali, da ne bo možno vsega izvesti. Zanima me, če ste že naredili
               kakšne izračune, glede na dane možnosti proračuna. Se pravi, kateri projekti od vseh
               navedenih so realni oziroma kateri od njih so zgolj lepe želje, za katere bomo
               kasneje ugotovili, da niso uresničljive.</p>
               <p>Dalje ste dejali da javna infrastruktura ostaja v slovenski lasti, zato vas na kratko
               sprašujem ali to pomeni, da Dars ostaja slovenski.</p>
               <p>Zanima me kako boste vzpostavili to eno investicijsko družbo, ki bo odgovorna za vse
               državne projekte? Ali bo ta družba lahko z denarjem ravnala transparentno? Ali ne bo
               prihajalo do lobiranj in zlorab raznih omrežij, kot smo bili priča v enem izmed
               preteklih mandatov. Združevanje namreč pomeni, da ima nekdo lažji nadzor in vpliv na
               nekoga in upam, da to ne pelje v smer, ki smo jo videli pred koalicijskimi pogajanji,
               ko ste predstavniki vlade za izhod iz krize, vsi po vrsti hodili k ameriškemu
               poslaniku. Upam, da to ne pomeni, da jim bodo na kožo pisani vsi infrastrukturni
               projekti.</p>
               <p>Prosim, če mi lahko odgovorite kako boste in s čim tej družbi omogočili transparentno
               in neodvisno delovanje.</p>
               <p>Naslednje vprašanje se tiče karavanškega tunela, ki ga danes še nismo omenili in se
               mi zdi, da je izredno pomemben, saj je to najkrajša pot iz Evrope na Balkan. Mislim,
               da veste o čem govorim. Ali bo to druga cev karavanškega tunela oziroma ali se boste
               lotili obnovitve ali sploh nič od tega. </p>
               <p>Naslednje vprašanje se tiče blejske obvoznice, za katero tudi vsi vemo, da je izredno
               vitalnega pomena za Gorenjsko, saj je to osnova za razvoj turizma in tudi osnova za
               preživetje ljudi na tem koncu.</p>
               <p>Kot ste že omenili, pripravlja se 800 milijonski paket varčevanja, zato me zanima ali
               to pomeni, da bodo zaradi tega trpela vsa nujna popravila državnih cest.  Sicer ste že omenili, da se boste
               lotili obnove tistih odsekov, ki so smrtno nevarni, zato vam navajam nekatere z
               mojega konca. In sicer, cesta preko prelaza Vršič razpada. Cesta preko prelaza
               Korensko sedlo, ki je eno glavnih povezovalnih cest med Avstrijo in Slovenijo, preko
               katere dnevno migrira veliko Slovencev, ki delajo v Avstriji, in obratno, veliko
               turistov iz Avstrije polni naš kazino in turistične zmogljivosti v Kranjski gori.
               Cesta preko prelaza Korensko sedlo torej nujno potrebuje saniranje, saj se je
               odtrgala skoraj polovica cestišča, v kolikor sanacije državne ceste ne bo, lahko v
               kratkem pride do smrtnih izidov. Tretja izmed najbolj potrebnih cest za sanacijo pa
               je cesta pri Radovljici in sicer iz Lancovega proti Kamni gorici, povezana preko
               serpentin. Tam se namreč dnevno preko nje vozijo šolski avtobusi, in le upam lahko,
               da boste ukrepali prej, preden se zgodi kaj najhujšega. Del ceste se je prav tako
               utrgal in vožnja poteka samo po polovici ceste, kot veste je to za avtobuse zelo
               nevarno. Verjamem, da je v Sloveniji tako, kot so kolegi že navajali, še veliko
               takšnih odsekov, ki so nujno potrebni obnove, zato vas sprašujem: ali bo
               racionalizacija na državni ravni vplivala na nujno vzdrževanje in obnovo cest, in
               kako hitro lahko pričakujemo vaš odziv na probleme, saj menim, da nimamo več časa za
               čakanje.</p>
               <p>Pozdravljam pa idejo in vas podpiram v poenostavitvi in pospešitvi postopkov na
               področju prostorskega načrtovanja. Srčno si želim in upam, da vam bo uspelo v dobro
               vseh državljanov.</p>
               <p>Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala še za ta dodatna vprašanja.</p>
               <p>S tem zaključujemo ta drugi sklop in bi prosil kandidata za odgovore.</p>
            </sp>
            <sp who="SDT6:ČernačZvonko">

               <speaker>ZVONKO ČERNAČ (PS SDS):</speaker>

               <p>Hvala lepa za ta dodatna vprašanja.</p>
               <p>Na tej točki bi se rad zahvalil vsem, ki ste izrazili takšno ali drugačno podporo.
               Tudi vsem, ki ste dali posamezne predloge, ki so dobrodošli in jih bo treba
               preveriti, valorizirati in v največji meri upoštevati pri bodočih aktivnostih.</p>
               <p>Gospod Prevc je nekako izhajal iz problematike prostora in prostorskega umeščanja.
               Mislim, da se vsi v tem prostoru strinjamo, da je nekako ta krč na tem področju
               tisti, ki ga je treba čim prej odpraviti. Ne na račun varovanja okolja in ne na račun
               varovanja posameznih okoljskih potencialov, pač pa tam kjer gre za čiste birokratske
               prijeme, ki niso dobri. Tako, da moram reči, da se tukaj več ali manj strinjamo in bi
               težko karkoli dodatnega komentiral. Rekel bi, da z njim delim to mnenje, da so
               mnogokrat posamezne revizije na določene izsledke, ki so strokovno utemeljeni, samo
               nekaka dodatna obtežitev ali neka dodatna aktivnost, ki je popolnoma nepomembna in
               zahteva nek dodaten angažma, dodatna sredstva, ne pripomore pa k bolj kvalitetnemu
               strokovnemu odločanju, ampak prej narobe.</p>
               <p>Tudi na področju teh malih hidroelektrarn je nekaj podobnega. Mi imamo grozen čas
               pred umeščanjem česarkoli v prostor mnogokrat pretiran. Jaz mislim, da je usmeritev,
               ki ji sledijo v Evropi, tista, ki je prav, da ji sledimo tudi v naši državi. In točno
               vemo kaj je tisto, kar je v okolju moteče in kar je v prostoru moteče. Tistega ne
               smemo početi, vse ostalo pa pod pogoji, ki so za vse enaki pa da, ob jasnih
               kriterijih in ob jasnosti postopkov. Mislim, da če to filozofijo nekako povzamemo in
               osvojimo ne bomo imeli nobenih problemov. Daleč od tega, da bi bilo treba vse
               pozidati in omogočiti posege na tista območja, ki so trajno varovana in ki niso
               primerna za pozidavo, da ne bi kdo tega narobe razumel. Mislim, pa da je treba
               preprečiti ta krč, ki se dogaja že nekaj let in ki je dejansko največja ovira v
               razvoju. Moram reči, da tudi jaz osebno na tej točki stojim ali padem. V kolikor na
               tem področju v najkrajšem času, in ta čas je nekje okrog pol leta, ne bo bistvenih
               premikov, in jih tudi vi ne boste zaznali, potem je moje poslanstvo nekako izgubilo
               smisel.  Tukaj tudi odgovor
               gospodu Vogrinu kdaj naj bi se stvari začela dogajati - zelo hitro. Ne bom dal neke
               konkretne kvalifikacije, povem pa vam, da bomo najprej pregledali vse podzakonske
               akte in jih izčistili tam kjer vidimo, da so omejujoči in da lahko stvari uredimo
               brez spremembe zakonodaje in drugi korak bo seveda sprememba zakonodaje v tej smeri.
               Zagotavljam vam tudi, da bodo stvari potekale javno in transparentno in da jih bomo
               delali na podlagi strokovnih dognanj, da ne bomo zanemarili stroke. Mislim pa, da v
               teh primerih niti ne gre za strokovna vprašanja, ampak za neka druga, ki se samo pod
               to strokovnostjo skrivajo in nimajo nobene zveze s tem.</p>
               <p>Glede sistematičnega pristopa na področju vzdrževanja in obnavljanja cestne
               infrastrukture, moram reči, da se tudi strinjam in tukaj tudi navezava na to zadnje
               vprašanje, ki je bilo sicer bolj konkretno in širše, gospe Alenke Pavlič. Dejansko
               mora biti program narejen v posameznih območjih v celoti. Gospod Prevc je verjetno
               mislil to, da se vsako leto nekih 100 ali 150 metrov neke ceste preplasti, potem pa
               naslednje leto pridejo na isto območje, samo drugih 100 ali 50 dodatno preplastiti.
               Mislim, da to niso dobre prakse. Da je treba dejansko stvari delati sistematično na
               posameznem območju, jih narediti v celoti. Seveda pa morajo območja vedeti kdaj bodo
               prišla na vrsto, ker najbolj narobe bi bilo, da zdaj nekoga favoriziramo in da drugi
               ne vedo kdaj pa njihovi odseki, ki so mogoče ravno tako pomembni, pridejo na vrsto.
               Prioriteta pa je varnost. Tam kjer so stvari nevarne in kjer so obremenjujoče iz
               takšnega ali drugačnega razloga morajo imeti prioriteto in določen del teh sredstev,
               kar je tudi zdaj že zagotovljeno, mora biti predviden tudi za ukrepe in aktivnosti v
               primerih, ki jih ni mogoče vnaprej predvideti.</p>
               <p>Tako, da moj način bo tudi ta, tak, da bo posamezna regija nekako transparentno
               obravnavana, da bo videti kaj in na kakšen način in v katerih okvirih bo mogoče
               narediti, da ne bodo posamezne postavke razdeljene po proračunu, tako da jih morate
               še poslanci iskati preden jih najdete, da je za neko območje en delček v enem delu
               proračuna, drugi delček pa čisto v nekem tretjem delu proračuna. Mislim, da je prav,
               da so stvari transparentne, da si logično sledijo in s tem se na nek način tudi
               zagotavlja preglednost in možnost kontrole kaj in na kakšen način se dogaja.</p>
               <p>Glede reorganizacije ministrstva, kar je poudaril gospod Prevc. Uvodoma sem povedal,
               da ta drugačna struktura ministrstev je nekako prvi korak in simbolni pokazatelj, da
               mora slediti tudi drugačna organizacija služb in posameznih organov v sestavi
               posameznih ministrstev. Ta analiza bo narejena v najkrajšem času in na podlagi tega
               narejen model, ki bo učinkovit in ki bo omogočal operativno izvajanje nalog.
               Poskušali bomo stvari narediti na čim mehkejši način. Je pa gotovo, da bomo pri tem
               izhajali iz tega, da so dejansko področja pokrita tako, kot jih dejansko razmere in
               potrebe narekujejo. Se pravi. Obnašali se bomo na podoben način, kot se obnašajo v
               zasebnem sektorju. Se pravi. Toliko ljudi, kot jih je potrebni za določena opravila,
               jih tudi bo na posamezna opravila nameščenih in organizacija bo sledila temu, da se
               področja, ki so povezana, nekako združujejo.</p>
               <p>Gospod Vogrin je v tem delu bil malo skeptičen, glede na to, da marsikdo, ki je sedel
               na tem stolu, ne samo zdaj, ampak tudi v preteklih letih, je marsikje napovedoval,
               potem pa vprašanje koliko od tistega je realno uresničiti. Situacija je mogoče malo
               drugačna zaradi tega, ker so razmere res specifične, bistveno bolj zaostrene, kot so
               bile kdajkoli doslej in to od nas terja mnogo večjo odgovornost. Jaz to odgovornost
               prevzemam, trudil se bom po najboljših močeh. In že prej sem povedal, da v kolikor ti
               učinki ne bodo vidni, in v kolikor jih tudi vi ne boste prepoznali kot vidne in
               uspešne, nima smisla na takšni poti vztrajati. Tako je povsod. Sem pa trdno
               prepričan, da z nekim ustreznim dialogom in predvsem z vašim sodelovanjem,  tam kjer bo šlo za novelacijo
               zakonodaje in z vašim razumevanjem predlogov, ki bodo prihajali v državni zbor, lahko
               naredimo veliko in lahko na tem področju dejansko presečemo to negativno spiralo, ki
               se dogaja že nekaj let.</p>
               <p>Glede stanovanjske politike, mogoče sem bil narobe razumljen, ko sem govoril o tem
               najemnem fondu stanovanj. Sedaj tudi, če bi ne vem kako ga povečali, bomo še vedno
               imeli mali fond najemnih stanovanj. Mi imamo še vedno daleč največji delež zasebnim
               stanovanj, zaradi te stanovanjske privatizacije, ki se je dogajala v 90-ih letih, sem
               pa povedal, da je potrebno skrbeti za vse segmente in da na tistem delu, kjer je
               sedaj neki prazni fond ga je potrebno operativno spraviti v pogon, če se tako grobo
               izrazim, na ta način, da bo zaseden - ali z odkupi, najemi, z najemi z kasnejšim
               odkupom. Mislim, da je prav, da se vse te stvari omogoča. Država mislim, da je prav,
               da zagotavlja pogoje dostopnosti, seveda pa ni država tista, ki mora zagotavljati
               neki najemni fond stanovanj. Zagotavljati mora pogoje vsem, da si v skladu s svojimi
               možnosti in prioritetami zagotovijo primerno stanovanje in to nameravamo početi.</p>
               <p>Tudi tukaj, kar ste omenili je eden izmed modelov in to dober in jaz sem tudi v tej
               predstavitvi povedal, da nekateri so se ga posamezni, privatni investitorji tudi
               poslužili. V trenutku, ko so videli, da stanovanja ni več mogoče prodati, ko so
               videli, da so te kreditne linije zaprte so obrali mehanizem najema s kasnejšim
               odkupom. To je mehanizem, ki deluje po marsikateri državi, zakaj nebi tudi pri nas.
               Prav pa je, da zagotavljamo različne možnosti dostopnosti do primernega
               stanovanja.</p>
               <p>Glede teh prostorskih načrtov OPN-jev in DPN-jev. Ti roki so določeni, tudi molk
               organa, tudi sankcije, vendar se v mnogih primerih tega ne upošteva. V mnogih
               primerih pa se zahtevajo soglasja, ki niso potrebna. V mnogih primerih se zahtevajo
               soglasja od tistih, ki po neki logiki niti ne bi smeli biti soglasodajalci, ki so
               samo dajalci mnenj ali usmeritev v prostoru, ki nimajo neke teže ali bremena pri
               umeščanju posameznih prostorov v prostor. V teh primerih je treba ta soglasja
               namestiti s temi mnenji in strokovnimi podlagami in na ta način razbremeniti te krče,
               ki nastajajo v tej proceduri. Največji problem je, po moji oceni, v tej nejasni
               zakonodaji, tudi vi ste ga omenili, gospod Vogrin. To, da je potrebno dopolnjevati
               vloge, da mnogokrat tudi uradniki ne vedo, ali so vse zahtevali ali ne, je problem
               zakonodaje. Niso uradniki krivi. Uradniki morajo imeti jasno transparentno zakonodajo
               na mizi in potem jo bodo brez problema izvrševali in naša naloga je, da jim tako
               zakonodajo omogočimo. Mislim, da bomo na koncu vsi zadovoljni.</p>
               <p>Ta omrežja in ta lobijski del je mogoče prebijati samo s transparentnostjo, s tem, da
               so stvari javne, vsem dostopne in da je zakonodaja jasna in da ne predvideva
               posameznih aktivnosti, ki omogočajo tako ali drugačno lobijsko združevanje in
               povezovanje. Tudi tukaj je, po mojem, problem v enem delu tudi v zakonodaji.</p>
               <p>Širokopasovna omrežja je eden izmed tistih segmentov, ki je nekako postalo eden del
               infrastrukture, ki postaja ravno tako pomembno kot ostale infrastrukture, cestna in
               ostale. Sredstva, ki so bila na voljo na tem področju niso zadostovala, da bi se
               zagotovila izgradnja v celoti, jaz sem prej govoril o tem, da bo potrebno preveriti,
               kje ostajajo možnosti za sredstva, ki jih ne bo mogoče operativno porabiti in jih
               usmeriti v področje, kjer jih je mogoče operativno uporabiti. Ena izmed teh področij
               je gotovo področje možnosti dostopa do širokopasovnega omrežja, kjer bi po mojem
               mnenju morala biti sredstva, potem razdeljena po regijskih ključih glede na potrebe.
               Recimo, če celo Posočje tega nima bi moralo v tej shemi dobiti ustrezno kvoto
               sredstva, da se lahko ta projekt izvede. Ne bi bilo dobro, da  se vzpostaviti neki sistem tekmovalnosti in da
               nekateri, potem iz takih ali drugačnih razlogov izpadejo.</p>
               <p>Glede decentralizacije in razporeditve ministrstev po državi. Sedaj mogoče bi na neki
               simbolni ravni ta razporeditev posameznih ministrstev v posamezna okolja pomenila, da
               se je država bolj približala ljudem, ampak bi bil prej kot ne neki občutek. Mislim,
               da je pomembno, da se sredstva prerazporejajo in to je bil tudi namen v obdobju 2004
               - 2008, da bi se sredstva policentrično razporedila tudi eden del kadrovskih resursov
               skupaj s temi sredstvi in da bi ljudje v teh okoljih sami odločali o učinkoviti
               uporabi tega denarja in tako bi moralo biti tudi naprej, ne glede na to, da v tem
               mandatu ni prioritetno vprašanje sedaj ukvarjanje z regionalizacijo in s pokrajinsko
               razdelitvijo, ampak je prav prioriteta, da vzpostavimo delovanje te države na tak
               način, da bo normalno funkcionirala in da bomo skozi razporeditev sredstev omogočili
               kljub temu v največji možni meri njen policentrični razvoj in to mislim, da je
               bistveno.</p>
               <p>Potem, gospod Žnidar, je povedal nekaj resnic, ki nesporno držijo. Jaz sem v uvodoma
               omenil, da zaradi tega našega zaostanka, ki se je zgodil v zadnjem obdobju nas
               določeni prometni tokovi lahko obidejo. Največja nevarnost se dogaja na tem področju
               železniške infrastrukture, zato je ena izmed prvih prioritet nadaljevanje postopkov
               glede umeščanja in pridobitve financerskih sredstev za železniško povezavo Divača -
               Luka Koper in vse ostalo, kar temu sledi.</p>
               <p>Glede možnosti investiranja v tem danem trenutku je nekaj infrastrukturnih projektov,
               ki jih je mogoče v relativno kratkem času zagnati, potrebno je dobiti seveda sredstva
               izven proračuna zanje in je eden velik, dokaj velik potencial na področju energetike.
               Nekaj tega potenciala že teče, nekaj ga je mogoče še aktivirati in tam je tudi, po
               mojem mnenju lažje zagotoviti sredstva za financiranje teh investicij. V tej smeri
               bodo nekako šle prioritete. Vzporedno pa tako kot sem povedal, priprava vseh ostalih
               postopkov, ki bodo povedali, kdaj, v kakšnih rokih in kateri del, tudi povedali, če
               bo analiza pokazala, da nekatere umestitve niso bile dobre, zakaj bodo spremenjene in
               na kakšen način. O vsem tem boste odločali v tukaj, v parlamentu.</p>
               <p>Gospod Simčič je postavil nekaj konkretnih vprašanj, nekaj tudi za razmislek. Eno
               izmed teh, ki se nanaša na organizacijo državne uprave in se veže konkretno na Gurs
               oziroma na Geodetsko upravo, je povezano tudi z drugimi okolji. Recimo kolegica bi
               lahko nekaj podobnega povedala za Cerknico. Storitve je treba ljudem omogočiti.
               Potrebno je razumeti, da ta organ Gurs se je pač obravnaval kot samostojni sistem in
               je iskal v teh težkih razmerah racionalizacijo v okviru svojega sistema in eden izmed
               načinov racionalizacije je tudi ukinjanje posameznih služb v posameznih okoljih. To
               filozofijo je potrebno spremeniti in povezati te službe, ki delujejo v teh okoljih z
               drugimi. Vi ste videli v tej koalicijski pogodbi, da je predvidena združitev katastra
               in zemljiške knjige. Veste, da imamo upravno enote, kjer imamo eden del izredno
               usposobljenega uradništva, ki lahko servisira tudi te storitve, ki se trenutno
               odvijajo v okviru izpostave Geodetske uprave Republike Slovenije in te stvari je
               treba nekako povezati, da ti na mizo in na smiseln način urediti na tak način, da v
               lokalnih okoljih storitve ostanejo. Tukaj ni potrebno velikih kadrovskih resursov,
               potrebno pa jih je razporediti med posamezne izvajalce in v tej smeri bo šlo moje
               prizadevanje v kolikor bodo tudi ostali kolegi ministri se s tem strinjali.</p>
               <p>Sedaj glede avtocestne povezave Jelšane - Divača - Postojna. Dolgo brado ima ta
               postopek umeščanja, mislim da je leta 1995 v dodatnem programu ta odsek našel mesto
               in v vseh letih se je nekako po copy paste metodi prenašal iz leta v leto v  istem besedilu. V lanskem letu
               mislim, da je bilo to sredi leta je prišlo do nekih premikov v smeri, da so to pobudo
               prevzeli župani s tistega območja in mislim, da to ni nič slabega. Ne glede na to, da
               gre za državni prostorski načrt, mislim, da je prav, da se lokalno okolje aktivno
               vključi in po moji oceni bo lažje moč priti do ustrezne rešitve, ki je po moji oceni
               ta, da se prioritetno zagotovijo obvoznice Ilirske Bistrice, Pivke in Postojne in
               vzporedno, da se poišče najbolj optimalna varianta za tisti del, ki ga je gospod
               Simčič omenil in to je ta tovorni promet, ki bo po strokovnih ocenah, ne po moji
               oceni postal problem v relativno kratkem času s trenutkom, ko bo Republika Hrvaška
               postala polnopravna članica Evropske unije. In tam je bojazen, da se bo zgodila
               podobna situacija, kot smo jo imeli pred leti na enem drugem delu države. To gotovo
               terja proaktivno delovanje. Mislim pa, da gre zdaj zadeva na nek način v pravi smeri
               in kolikor bo v moji moči jo bomo poskusili tudi na tak način naprej peljati. Je pa
               gotovo realno za ocenjevati, da ob sodelovanju vseh vpletenih bi lahko v tem mandatu
               do nekega državnega prostorskega načrta prišli. Govorim zdaj za umestitev, da so pa
               te obvoznice gotovo ena izmed stvari, ki jo je mogoče v enem delu, kar se tiče
               Bistrice pa Pivke, pa umestiti prej.</p>
               <p>Gospa Alenka Pavlič je izpostavila vprašanje, kateri projekti so realni glede na
               možnosti proračuna. Zdaj jaz sem vesel, da je rekla, da jih je dosti, ker kolega
               gospod Gašpar Gašpar - Mišič je ugotovil, da nismo bili preveč konkretni in da smo
               dokaj na splošno stvari povedali. Torej ne bi se ponavljal, na tak način, kakor sem
               povedal prej, tiste stvari, ki so realne za izvedbo in ki imajo zagotovljene vire
               financiranja bodo seveda obravnavane prioritetno, upoštevaje seveda zahtevne in
               omejene možnosti v letu 2012, vzporedno pa pripravljene podlage za vse tisto, kar bo
               mogoče pripraviti in izvesti v prihodnjih letih. Slovenske avtoceste bodo ostale
               slovenske. Tukaj je infrastruktura, upravljavec je pa upravljavec. Upravljavec pa
               mora biti dober, učinkovit, gospodaren in dosegati maksimalne učinke. Verjetno se vsi
               strinjamo, da ima Dars trenutno kar nekaj rezerv na tem področju in te rezerve bo
               potrebno izkoristiti, tako da Dars mora postati bolj učinkovit kot je danes. Jaz sem
               prepričan, da to zmore in ni nobenega razloga, da ne bi tudi upravljavec avtocest bil
               tisti, ki je danes. Rečeno je bilo še, kako bomo zagotovili v okviru te investicijske
               oziroma te družbe, ki bo bedela nad vsemi investicijami, da ne bo prihajalo do
               klientelizma, da ne bo prihajalo do lobijskih prejemov in tako naprej. Tukaj je
               odgovor isti, s transparentnostjo, z javnimi postopki, s tem, da bo javnost v vsaki
               fazi seznanjena s posameznimi finančnimi konstrukcijami posameznih projektov in z
               odgovornostjo tistih, ki bodo to družbo vodili. Mislim, da je temelj vsega
               odgovornost, ki mora biti v tem, da tisti, ki prevzame vodenje take družbe, da se
               zaveda, da v trenutku, ko ne izpolnjuje več nalog tako kot se od njega pričakuje, to
               pozicijo tudi zapusti. Karavanški tunel je nekako opredeljen v obdobje nekje do leta
               2020, kot ena izmed pomembnih prioritet in sicer izgradnja druge cevi. Tako, da v tej
               smeri bodo šla tudi prizadevanja, razmišljanja. V kolikor bo strokovna javnost
               presodila, da je mogoča kakšna druga rešitev, jo bomo seveda z veseljem uporabili,
               ampak zaenkrat, kolikor sem seznanjen je nekako usmeritev v tem, da bi pristopili k
               postopkom za izgradnjo druge cevi.  Glede ostalega, mislim, da sem v odgovoru ostalim odgovoril.</p>
               <p>Bi še ob zaključku povedal samo to, glede vzdrževanja in obnove cestnega omrežja.
               Ogromno je potreb na tem področju. Jaz sem tudi uvodoma v predstavitvi povedal, da bo
               zelo težko zadostiti vsem tem potrebam, da je bilo nekako v predstavitvi gospoda
               Vlačiča pred tremi leti na hearingu omenjeno, da bo zagotovljenih za to področje 250
               do 300 milijonov evrov letno. To vsi veste, da ni bilo uresničeno. Tudi razmere tega
               niso dopuščale. Uresničeno je bilo približno pol manj, kar pomeni, da je seveda
               razvojno gledano to zelo velik problem in da terja od nas seveda dejansko iskanje
               možnosti za vse ostale infrastrukturne programe tudi na cestnem področju izven
               proračuna. Tako, da konkretne številke bodo pa bolj znane po rebalansu za leto 2012
               in po usmeritvah za naprej. Toliko glede tega, jaz upam, da sem odgovoril na vse in
               se še enkrat zahvaljujem vsem za vaša vprašanja. In se priporočam za sodelovanje tudi
               v naprej. Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za te dodatne odgovore. Zaenkrat še kandidatu za ministra gospodu Černaču. Jaz
               sem prej napovedal, da bomo opravili vprašanje v dveh sklopih in mislim, da smo to
               zdaj opravili in da so bila vprašanja res izčrpna. Vseeno pa sprašujem, če ima kdo še
               kakšno kratko vprašanje za našega kandidata? Če ne, predlagam, da zaključimo z
               razpravo in z ustaljeno prakso, ki je veljala do zdaj, bi prosil kandidata, da pred
               odločanjem na kratko zapusti sejno sobo, da bo odbor opravil glasovanje o
               kandidatu.</p>
               <p>Na glasovanje dajem naslednje mnenje: Predstavitev Zvonka Černača, univerzitetnega
               diplomiranega pravnika, kot kandidata za ministra za infrastrukturo in prostor je
               bila ustrezna. Sprašujem, če želi kdo obrazložiti glas? Najprej je bil gospod Jerko
               Čehovin. Izvolite.</p>
            </sp>
            <sp who="SDT6:ČehovinJožef">

               <speaker>JERKO ČEHOVIN (PS PS):</speaker>

               <p>Moram reči, da državljani od tega ministrstva pričakujejo zelo veliko. In se
               pridružujem vsem tistim, ki so povedali, da ne moremo razvoja načrtovati samo z
               rezanjem in z varčevanjem, ampak predvsem s temi projekti, s katerimi bi zagnali nov
               razvojni ciklus. Zvoneta Černača od vseh prisotnih najdlje časa poznam, najmanj 22
               let, ker sva sodelovala, bila sva tudi sodelavca pri Postojnski jami. Pa tudi dvakrat
               sem bil član občinskega sveta. Moram reči, da z njim se v vseh stališčih na
               političnem področju nisem vedno strinjal. Nikoli pa nisva bila, bom rekel nasprotnika
               pri razvojnih vprašanjih. In ga poznam kot vestnega, delovnega človeka, ki bom rekel,
               se preda svojemu poslu in na vsak način menim, da mu je treba to priložnost dati,
               zato ga bom tudi podprl. Pri čemer pa mu želim tudi to, da pri temu preskoku iz
               poslanske na ministrsko funkcijo, upam, da bo znal tudi biti bolj vključujoč, namreč
               zdaj ni več strankarski človek, ampak bo postal minister vseh nas. Ne glede na to,
               moram reči, da ima moj glas in še enkrat ponavljam, prepričan sem, da se bo trudil,
               da bo dobro vodil to ministrstvo.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala. Besedo dajem gospe Alenki Pavlič. Izvolite.</p>
            </sp>
            <sp who="SDT6:PavličAlenka">

               <speaker>ALENKA PAVLIČ (PS PS):</speaker>

               <p>Hvala. Ker bo gospod Černač po vsej verjetnosti izvoljen, mu lahko zaželim le srečno
               na njegovi poti superministra. Je pa res, da se sliši lepo, eno je program, drugo je
               izvedba, zato bom  sama
               previdna in se bom vzdržala na glasovanju. Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Besedo dajem kolegu Židanu. Izvolite.</p>
            </sp>
            <sp who="SDT6:ŽidanDejan">

               <speaker>MAG. DEJAN ŽIDAN (PS SD):</speaker>

               <p>Predsednik, hvala. Nekaj bom povedal nekaj, kar je za opozicijo dosti netipično. Ko
               sem prihajal na ta odbor sem nameraval vnaprej, ker pač smo opozicija, glasovati
               proti. Moram pa reči, da je gospod Černač imel predstavitev, ki mi je bila všeč. Upam
               in želim si, da bodo tudi njegova dejanja takšna, upam tudi, da bo razumel, da je
               tudi okolje potrebno varovati, ne samo graditi. Vendar predstavitev je bila dobra.
               Zato bom naredil nekaj dosti neobičajnega in bom kot član opozicije glasoval za
               njega. Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za obrazložitev. Še kolega Gašpar Gašpar Mišič.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR - MIŠIČ (PS PS):</speaker>

               <p>Hvala lepa za besedo. Jaz bom rekel tako, da je potrebno vsakemu dati priložnost,
               tudi gospodu Černaču. Glede na to, da je resno prijel za to nalogo, ki je zelo
               odgovorna. Velik poudarke, in všeč mi je, da je poudarek dal ravno na odgovornosti.
               Torej, želim si, da si nihče v poziciji, v koaliciji ne bi zgovarjal na to, da
               opozicija dela na tem, da vam onemogoči napredovanje. Kajti, to bi bilo potem načrtno
               rušenje države. Mi želimo, da greste naprej čim hitreje, tako kot je rekel naš
               predsednik, predsednik Pozitivne Slovenije Zoran Janković, moramo hitreje teči, ker
               smo premajhni. Moramo nadoknaditi vse tisto, kar smo zamudili v 20 letih od
               osamosvojitve. Želimo si razvoj. Želimo, da ta Slovenija enkrat pride na zeleno vejo.
               Gospodu Černaču sporočam, da ga bomo vedno podprli tam, kjer bomo videli, da gre
               resnično za interes države. In če se bo držal tega, da bo ravnal in deloval
               transparentno, predvsem da bo onemogočil delovanje lobijev, ki delajo v svojo korist
               in ne v korist države, tam ga bomo podpirali in tam bo imel tudi našo podporo. Zato
               bom tudi danes glasoval za kandidata za ministra, gospoda Zvonka Černača.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala. Morda želi še kdo obrazložiti glas? Vidim, da ni interesa. Potem prehajamo na
               glasovanje. Glasujemo.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da mnenje sprejeto. To pomeni, da je kandidat za ministra za
               infrastrukturo in prostor Zvonko Černač uspešno opravil predstavitev v našemu
               odboru.</p>
               <p>Določiti moramo še poročevalca, ki bo poročilo odbora predstavil na seji Državnega
               zbora. Predlagam, da je to predsednik, tako kot je običajno. Hvala.</p>
               <p>Prosim, če povabite kandidata, da se nam ponovno pridruži, da ga seznanimo z mnenjem
               odbora, ki ga bo tudi videl na steni.</p>
               <p>Spoštovani kandidat Zvonko Černač, seznanjam vas, da odbor meni, da je bila vaša
               predstavitev ustrezna. 13 članov za, nihče ni bil proti. Zato vam v svojem imenu in
               pa tudi v imenu vseh članov odbora čestitam. <gap n="..."/><stage>/aplavz./</stage></p>
            </sp>
            <sp who="SDT6:ČernačZvonko">

               <speaker>ZVONKO ČERNAČ (PS SDS):</speaker>

               <p>Hvala lepa za podporo. Tako kot sem prej rekel, upam na dobro sodelovanje.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za te besede.</p>
               <p>Predlagam nekaj minut za to, da se kandidatu čestita, potem pa nadaljujemo z 2.
               točko, da ne bomo predolgi. 
               Predlagam, da nadaljujemo sejo. Vabim vabljene predstavnike, da se nam pridružijo in
               da gremo na obravnavo 2. točke.</p>
               <p>Prehajamo na <title>2. TOČKO DNEVNEGA REDA - OBRAVNAVO PREDLOGA STALIŠČA REPUBLIKE
                  SLOVENIJE DO PREDLOGA UREDBE EVROPSKEGA PARLAMENTA IN SVETA O SMERNICAH ZA
                  VSEEVROPSKO ENERGETSKO INFRASTRUKTURO IN RAZVELJIVITVI ODLOČBE ŠTEVILKA
                  1364/2006/EVROPSKA SKUPNOST.</title> Na sejo so bili vabljeni predstavniki
               Ministrstva za gospodarstvo in Ministrstva za okolje in prostor. Zato med nami
               pozdravljam državnega sekretarja gospoda Janeza Burgerja iz Ministrstva za okolje in
               prostor mag. Vesno Kolar Planišič, vodjo sektorja za celovito presojo vplivov na
               okolje. Gradivo k tej točki je poslala vlada 26. 1. 2012 na podlagi prvega odstavka
               4. člena Zakona o sodelovanju med Državnim zborom in Vlado v zadevah Evropske unije.
               Odbor navedeno gradivo obravnava v skladu s prvim in drugim odstavkom 154.h člena
               Poslovnika Državnega zbora in Odboru za zadeve Evropske unije posreduje svoje mnenje.
               Besedo dajem predstavnikom Vlade, da nam prestavijo predlog uredbe, zlasti predlog
               stališča Republike Slovenije. Mislim, da bo gospod Burger prvi. Izvolite.</p>
            </sp>
            <sp who="SDT6:BurgerJanez">

               <speaker>JANEZ BURGER:</speaker>

               <p>Hvala lepa za besedo, gospod predsednik. Gospe poslanke, gospodje poslanci. Bom
               kratek. Ne nazadnje je pač gradivo pred nami in gre za prvo obravnavo uredbe, ki bo
               veljala za projekte evropskega pomena in posega na področje urejanja prostora,
               presoje vplivov na okolje, predvsem čezmejne, sodelovanje z javnostmi, predvsem v
               smislu bistvenega skrajšanja postopkov umeščanja v prostor in urejanje dovoljenj za
               energetske infrastrukturne projekte vseevropskega pomena.</p>
               <p>Vnaša sicer več pomembnih novosti, med drugim tudi določilo tako imenovanega
               nacionalnega pristojnega organa, ki v predlogu že nekje ima zasnovan v okviru
               sedanjega Ministrstva za okolje in prostor in ki mu podeljuje širše pristojnosti.
               Določa prioritetne koridorje in merila za določanje tako imenovanih projektov
               skupnega pomena in poimenovanje evropskega koordinatorja v primeru znatnih težav,
               nekih zamud pri izvedbi posameznega projekta evropskega pomena in tako naprej.</p>
               <p>Predlog uredbe Republika Slovenija podpira, saj predstavlja pozitivno usmeritev pri
               pospeševanju umeščanja vseevropskih energetskih prednostnih projektov in pa teži k
               poenostavljanju postopkov za izdajo dovoljenj. Pospešuje tudi obstoječo regulativo za
               obravnavo projektov, ter tako zagotavlja tudi pravočasno izvajanje na področju
               električne energije in zemeljskega plina.</p>
               <p>Slovenija je vključena v tri prednostne koridorje za vseevropsko energetsko
               infrastrukturo. In ti koridorji v uredbi določena merila so tudi podlaga za
               identifikacijo teh projektov skupnega interesa, ki bodo posledično tudi upravičeni do
               sofinanciranja iz naslova instrumenta za povezovanje Evrope.</p>
               <p>Slovenija ima kljub vsemu določene zadržke, in sicer so nekatere definicije
               pomanjkljive.  Časovni roki
               za izdajo dovoljenj so prekratki, nejasen je pa tudi način dela regionalnih skupin.
               Hkrati pa določila glede razporeditve stroškov investicij prinaša določen riziko za
               majhne države. Glede na to, da je obravnava prva, se bo obravnava nadaljevala skozi
               vso leto, tako da bo uredba pred vami, pred nami skozi vse leto. Hvala lepa.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala za uvodno predstavitev. Sprašujem predstavnike Vlade, če želijo še dodatna
               pojasnila. Izvolite.</p>
            </sp>
            <sp who="SDT6:KolarPlaninšičVesna">

               <speaker>MAG. VESNA KOLAR PLANINŠIČ:</speaker>

               <p>Spoštovani predsednik, poslanke in poslanci! Hvala lepa za besedo. Jaz bi samo z
               vidika direktorata za okolje dodala to, da smo pri tem gradivu bili izredno pozorni,
               ker je to gradivo razveljavila odločba iz leta 2006. Imeli smo velike težave, ker je
               imela na prilogi tudi dva projekta plinskih terminalov v severnem Jadranu kot
               prioritetna in zdaj se s to odločbo zadeva razveljavlja. Smernica je pa tudi
               usklajena z evropskim pravnim redom na področju okolja. Ima o tem eksplicitno
               določilo, kar pozdravljamo. Evropska komisija je še posebej dostavila tabelo
               skladnosti, tako da pri tem ni pomislekov z naše strani. Tudi določilo glede tega,
               kdaj so projekti lahko prioritetni zaradi izjem pri presoji glede habitatne direktive
               je ustrezno. Opredeljuje pa seveda prednostne koridorje. Na prilogi I je južno
               plinski koridor in v zvezi s tem na podlagi izkušen iz severnega toka je točno
               določeno, da bo Evropska komisija tudi izdala natančna navodila kako zdaj pospešiti
               te postopke. Je pa jasno povedala, da gre to za projekte od umeščanja dalje do
               gradbenega dovoljenja in tukaj se pač podpira pristop vse na enem mestu, kar bo
               potegnilo tudi za seboj neko reorganizacijo predvsem na tistih področjih, ki morajo
               biti pod združena.</p>
               <p>Sedaj kot prednostno tematsko področje določa tudi čezmejno omrežje za skladiščenje
               ogljikovega dioksida in razvoj transportne infrastrukture na tem področju. Veste, da
               je Slovenija dobila opomin glede te direktive in zato je to tukaj ustrezno urejeno.
               Potem pa tudi opredeljuje prednostne kategorije energetske infrastrukture med katere
               so tudi te naprave in za zajem in za skladiščenje. To je seveda v bodočnosti v
               kolikor bi se mi odločili za to. Obravnava pa tudi zemeljski plin, vendar ne določno,
               ne vsebuje liste projektov. Tako, da mi smo sklenjeni pri tem stališču, zadeve bomo
               skrbno spremljali, zato da bodo tudi tam merila. Za prednostno obravnavo projektov,
               ki bodo postali na podlagi te odločbe prednostni, ustrezni, in da bo tudi določilo
               glede čez mejnosti, da projekti, ki so čez mejnega značaja, niso čezmejno usklajeni,
               potrjeni s strani obeh držav. V bistvu ne bi mogli se uvrstiti kot prednostni
               projekti po tej uredbi. Hvala.</p>
            </sp>
            <sp who="SDT6:KrivecDanijel">

               <speaker>PREDSEDNIK DANIJEL KRIVEC:</speaker>

               <p>Hvala mag. Vesni Kolar Planinšič z Ministrstva za okolje in prostor še za dodatna
               pojasnila. Sprašujem, če želi še kdo s strani Vlade. Ni. Kot je bilo rečeno, s to
               tematiko se bomo v nadaljevanju še velikokrat srečali, ker je to prva obravnava tega
               predloga stališča oziroma uredbe Evropskega parlamenta in mi smo odbor, ki daje
               mnenje k tej tematiki, matični odbor pa je Odbor za zadeve Evropske unije. Sprašujem,
               kdo želi besedo od kolegov poslancev in poslank. Želi kdo besedo? Če ni razprave,
               predlagam, da zaključimo razpravo, in da preidemo na glasovanje.</p>
               <p>Na glasovanje dajem naslednji predlog mnenja odbora. Odbor za infrastrukturo in
               prostor podpira predlog stališča Republike Slovenije do predloga uredbe Evropskega
               parlamenta in  sveta o
               smernicah za vse evropsko energetsko infrastrukturo in razveljavitvi odločbe št.
               1364/2006/ES, EPA 86-VI, EU, U355, ki ga je predložila Vlada in predlaga Odboru za
               zadeve Evropske unije, da predlog stališča sprejme. Predlagam, da glasujemo.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Ponovno moramo določiti poročevalca, ki bo poročilo odbora predstavil na seji
               pristojnega odbora. Sprašujem, če se kdo javi, da je Odboru za Evropske zadeve. Če je
               kakšna želja. Ni nobenega. Potem predlagam, da to predstavni predsednik.</p>
               <p>S tem zaključujem to točko dnevnega reda in tudi prvo nujno sejo Odbora za
               infrastrukturo in prostor. Vsem se zahvaljujem za sodelovanje in srečno pot domov. <stage type="time">Seja je bila končana 7. februar 2012 ob 21.29.</stage>
               </p>
            </sp>
         </div>
      </body>
   </text>
</TEI>