<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KPDZ-redna-23-2012-07-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8869286FB8F33A66C1257D1F005A615D</idno>
               <idno type="custom" subtype="session">8869286FB8F33A66C1257D1F005A615D</idno>
               <idno type="custom" subtype="day">85363BFE40131353C1257A37002B8600</idno>
               <idno type="custom" subtype="day">A53658EBD413ACC9C1257A3700482CDD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=85363BFE40131353C1257A37002B8600</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=A53658EBD413ACC9C1257A3700482CDD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KPDZ-redna-23-2012-07-10.KPDZ" n="23">
               <name>redna seja</name>
               <date when="2012-07-10"/>
            </setting>
         </settingDesc>
         <particDesc>
            <listOrg>
               <org xml:id="SDT6-KPDZ-redna-23-2012-07-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KPDZ-redna-23-2012-07-10.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">23. seja</stage>
            <stage type="date">(10. julij 2012)</stage>
            <stage type="chairman">Sejo je vodil dr. Gregor Virant, predsednik Državnega zbora.</stage>
            <stage type="time">Seja se je pričela ob 8. uri. </stage>


            <sp xml:id="SDT6-KPDZ-redna-23-2012-07-10.sp1">

               <speaker>PREDSEDNIK DR. GREGOR VIRANT:</speaker>

               <p>Dobro jutro, lepo pozdravljeni! Malo bolj zgodnja ura, ampak mislim, da bomo vseeno
               učinkoviti.</p>
               <p>Imamo samo eno točko dnevnega reda. Vlada nas je ponovno razveselila s petimi
               predlogi zakonov po nujnem postopku in bi dal kar besedo generalnemu sekretarju ali
               pa gospodu Jakiši za predstavitev teh petih predlogov in predvsem razlogov za
               obravnavo po nujnem postopku.</p>
            </sp>
            <sp xml:id="SDT6-KPDZ-redna-23-2012-07-10.sp2">

               <speaker>DR. BOŽO PREDALIČ:</speaker>

               <p>Hvala lepa za besedo, gospod predsednik.</p>
               <p>V uvodu bi poudaril, da teh pet zakonov nekako smiselno sodi k paketu, ki smo ga že
               na prejšnjem kolegiju obravnavali in je namenjen poenostavitvi postopkov, zagonu
               gospodarske rasti. Zato predlagamo, da tudi teh pet vključite v paket, ki naj bi se
               obravnaval na izredni seji, ki se bo nadaljevala po koncu te seje.  Če grem na konkretne predloge zakonov, kar
               na enega za drugim.</p>
               <p>Predlog zakona o preprečevanju zamud pri plačilih. Za ta zakon predlagamo, da se
               obravnava po nujnem postopku zato, da se zmanjšajo negativne posledice plačilne
               nediscipline in se tako preprečijo težko popravljive posledice za delovanje države.
               Plačilna disciplina negativno vpliva na likvidnost, konkurenčnost in razvoj
               gospodarskih subjektov ter zapleta njihovo finančno upravljanje. Upniki zaradi zamud
               pri plačilih potrebujejo zunanje financiranje, ki je težje dostopno v obdobju
               gospodarskega upada. Zamude pa so lahko celo vzrok za stečaj sicer zdravih podjetij,
               zlasti med malimi in srednjimi podjetji. Predlog zakona vpeljuje izvršnico, odpravlja
               omejitve plačilnih rokov v poslih med gospodarskimi subjekti in vpeljuje tehnične
               dopolnitve do zdaj veljavnega Zakona o preprečevanju zamud pri plačilih.</p>
               <p>Bistveni deli posameznih rešitev so naslednji, če jih kratko predstavim. Izvršnica,
               ki je sicer listina, ki vsebuje nepreklicno pooblastilo podpisnika banki, da
               izvršnico plača iz sredstev na računu dolžnika in imetniku izvršnice, da se poplača
               iz sredstev na računu dolžnika. Zaveza iz izvršnice je strožja od menične zaveze, saj
               z izdajo izvršnice dolžnik soglaša, da lahko upnik zahteva izpolnitev obveznosti iz
               izvršnice v breme denarnih sredstev, ki se vodijo na kateremkoli dolžnikovem računu,
               pri kateremkoli ponudniku plačilnih storitev. Ponudnik plačilnih storitev, ki mu je
               bila izvršnica predložena v plačilo, onemogoči dolžniku razpolaganje z njegovimi
               denarnimi sredstvi, dokler izvršnica ni plačana.</p>
               <p>Pri plačilnih rokih predlog zakona upošteva določbe Direktive 2011/EU, tako se
               odpravlja dosedanja ureditev, ki je prepovedovala plačilne roke, daljše od 120
               dni.</p>
               <p>Tehnične dopolnitve veljavnega Zakona o preprečevanju zamud pri plačilih so presečne
               - dan, minimalni znesek, konkretizacija inšpekcijskega organa, trenutek začetka
               plačilnega roka, razmerja z mednarodnim elementom in uporaba zakona za solidarne
               dolžnike oziroma upnike; verjamem, da ni treba vsakega posebej od teh navedenih
               razlagati.</p>
               <p>Prehajam na Predlog zakona o spremembah zakona o promociji kmetijskih in živilskih
               proizvodov, ki je kratek, samo štirje členi. In sicer, Vlada Republike Slovenije
               predlaga Državnemu zboru, da predlog tega zakona obravnava po nujnem postopku, zato
               da se preprečijo težko popravljive posledice za delovanje države. Predlagana
               sprememba je nujna predvsem zato, da se bo lahko Zakon o promociji kmetijskih in
               živilskih proizvodov začel izvajati v praksi. To bo posledično pomenilo, da se na
               dolgi rok vzpostavlja konkurenčna sposobnost slovenskih agroživilskih podjetij in
               kmetijstva. Po drugi strani pa se s tem tudi povečuje samooskrba Slovenije na
               področju hrane. Uvoženi prehrambeni proizvodi namreč močno izpodrivajo domače, s tem
               pa dejansko podpiramo tuja delovna mesta namesto domačih. Predlagane spremembe in
               dopolnitve Zakona o promociji kmetijskih in živilskih proizvodov namreč sodijo v
               okvir ukrepov za spodbujanje gospodarstva, ki jih je sprejela Vlada Republike
               Slovenije v letu 2012, nanašajo pa se na področje spodbujanja gospodarstva in
               kmetijstva. Z zakonom se na novo ureja opravljanje strokovnih nalog, določenih v 27.
               členu, ki jih bo z uveljavitvijo spremembe opravljalo Ministrstvo za kmetijstvo in
               okolje. V zakonu je za opravljanje strokovnih nalog promocije predvidena izbira
               njihovega izvajalca z javnim razpisom za 6-letno obdobje. Te naloge pa so: priprava
               predloga strateškega načrta promocije, priprava predloga programov promocije,
               priprava predloga strokovnih nalog za javna naročila in izvedbo programa promocije,
               načrtovanje usklajevanja aktivnosti, identificiranje nadstandardnih lastnosti
               posameznih skupin proizvodov, pridobivanje in zagotavljanje tržnih analiz za potrebe
               priprave izvajanja in vrednotenja promocijskih aktivnosti, omogočanje dostopa do
               sekundarnih tržnih informacij in trženjskih podatkovnih zbirk, sodelovanje z drugimi
                   organi, nosilci javnih
               pooblastil in izvajalci javnih služb na področju kmetijstva, živilstva, prehrane,
               zdravstva, potrošnikov, trgovine, obrti, gospodarstva, turizma in Radiotelevizijo
               Slovenije. Spodbujanje prenosa dobrih praks v zvezi s trženjem v kmetijstvu in
               živilski industriji, opravljanje drugih strokovnih nalog za izvajanje tega zakona.
               Poleg tega se spreminja 6. člen zakona tako, da se natančneje določijo pristojnosti
               sveta za promocijo pri pripravi strateškega načrta promocije. Svet pripravi usklajen
               predlog usmeritev za ta načrt po sektorjih, ki ga predlaga ministrstvo.</p>
               <p>Naslednji zakon, ki ga predlagamo je predlog zakona o spremembah in dopolnitvah
               zakona o stvarnem premoženju države in samoupravnih lokalnih skupnosti. Vlada
               Republike Slovenije predlaga Državnemu zboru, da ta predlog zakona o stvarnem
               premoženju države in samoupravnih lokalnih skupnosti obravnava po nujnem postopku
               zato, da se preprečijo težko popravljive posledice za delovanje države. Predlagana
               novela o stvarnem premoženju države in samoupravnih lokalnih skupnosti med drugim
               predvideva več ukrepov, ki pomenijo spodbude za gospodarstvo s čimer bodo ti
               pripomogli k omilitvi hudih gospodarskih razmer d katerih bi lahko prišlo v Republiki
               Sloveniji. Prvi del takih ukrepov pomeni realizacij programov ukrepov za spodbujanje
               gospodarstva, ki ga je potrdila Vlada Republike Slovenije s sklepom 30.000-5/2012 7 z
               dne 31. 5. 2012. V skladu s tem novela ureja možnosti prodaje zemljišč lastnih
               samoupravnih lokalnih skupnosti pod ocenjeno vrednostjo za namen spodbujanja razvoja
               industrijsko obrtnih con. Prav tako za iste namene je v noveli urejena tudi možnost
               oddaje zemljišč v lasti samoupravnih lokalnih skupnosti pod ocenjeno vrednostjo. Pri
               tem so natančno določeni pogoji take prodaje oziroma menjave, postopek ter mehanizem
               kontrole uresničevanja osnovnega namena predlaganih institutov. Z drugim sklopom
               predlaganih ukrepov pa novela omogoča neoviran prenos nepremičnega premoženja med
               državo in samoupravnimi lokalnimi skupnostmi v obliki neodplačnega prenosa lastninske
               pravice, pri čemer se domneva, da je tovrstno sklepanje pravnih poslov med tema dvema
               osebama javnega prave že po definiciji v javnem interesu. V želji, da ti postopki
               potekajo čim hitreje in brez ovir novela zakona tudi odpravlja kontrolne mehanizme,
               ki so sicer predpisani za neodplačne prenose stvarnega premoženja države in
               samoupravnih lokalnih skupnosti na druge osebe javnega prava. Predlog novele tako
               sodi v kontekst tistih ukrepov, ki jih Vlada Republike Slovenije predlaga oziroma
               načrtuje s ciljem, da čim prej spodbudi gospodarsko rast in s tem prepreči težko
               popravljive posledice, ki bi v primeru neukrepanja lahko nastale za delovanje
               države.</p>
               <p>Naslednji predlog zakona je Predlog zakona o spremembah in dopolnitvah zakona o
               splošnem upravnem postopku. Vlada Republike Slovenije predlaga Državnemu zboru, da
               predlog zakona o spremembah in dopolnitvah zakona o splošnem upravnem postopku
               obravnava po nujnem postopku zato, da se preprečijo težko popravljive posledice za
               delovanje države in gospodarstvo. Vztrajanje pri obstoječi ureditvi bi namreč
               pomenilo povečanje stroškov za delovanje države in gospodarstva, s tem pa tudi
               njegova konkurenčnost. Predlagane spremembe in dopolnitve uvajajo rešitve v katerih
               posledica bo odprava administrativnih ovir, izboljšanje poslovnega okolja za razvoj
               gospodarstva in zmanjšanje proračunskega primanjkljaja že v letošnjem letu. Z zadevno
               novelo zakona o splošnem upravnem postopku se v upravni red uvaja spremembe na
               področju overjanja lastnoročnih podpisov in kopij, ki jih trenutno izvajajo upravne
               enote. Namen predlagatelja je razširitev stvarne pristojnosti na področju overovitev
               in izenačenja tovrstnih overovitev z overovitvami, ki jih opravljajo notarji. Po
               veljavni ureditvi so bile tako imenovane upravne overovitve izenačene z notarskimi
               samo za potrebe upravnih postopkov, po uveljavitvi novele  samo za potrebe upravnih postopkov. Po uveljavitvi
               novele pa bo dana možnost, da se izenačijo tudi na drugih pravnih področjih, kjer se
               z materialnim dejanjem zgolj potrjuje pristnost podpisa <stage>/nerazumljivo/</stage> overovitve
               oziroma ugotavlja istovetnost kopije z izvirno listino. Z drugimi besedami, kjer pri
               dejanju in njegovih posledicah ni kvalitativne razlike med obema storitvama. V
               upravnem postopku bo za stranke pomembna tudi novost, da v postopkih pred organom ne
               bodo dolžne same izpolnjevati obrazcev, ampak bo to na njihovo zahtevo storila uradna
               oseba. Ocenjuje se, da se bo s to procesno pravico uprava še bolj približala potrebam
               svojih uporabnikov, ki bodo tako lažje in hitreje prišli do svojih materialnih
               pravic. Novela poleg tega razširja stvarno pristojnost za izvajanje nalog po tem
               zakonu na organe in druge pravne ter fizične osebe, ki na podlagi javnega pooblastila
               opravljajo naloge enotnih vstopnih točk. Na ta način bomo omogočili lažjo dostopnost
               do storitev in jih posledično približali državljanom. Pogoji in postopek za
               pridobitev javnega pooblastila so na novo opredeljeni v zakonu. Z zakonom se
               spreminja uveljavljena ureditev zakona o državni upravi, ki je na sistemski ravni
               urejala delovanje enotnega državnega portala E-uprava, centralnega informacijskega
               sistema, komunikacijskega omrežja javne uprave in enotnega kontaktnega centra. Pošti
               Slovenija, d. o. o., se podeljuje javno pooblastilo za opravljanje s centralnim
               informacijskim sistemom, pretvorba fizičnim dokumentov v digitalno obliko,
               elektronska hramba dokumentarnega in arhivskega gradiva. Zakon določa, da se upravlja
               komunikacijsko omrežje javne uprave in enotni kontaktni center izvaja preko javne v
               zasebnega partnerstva.</p>
               <p>In še zadnji predlog zakona. In sicer, Predlog Zakona o spremembah in dopolnitvah
               Zakona o gospodarskih družbah. Vlada Republike Slovenije predlaga Državnemu zboru, da
               Predlog Zakona o spremembah in dopolnitvah Zakona o gospodarskih družbah obravnava po
               nujnem postopku zato, da se preprečijo težko popravljive posledice za delovanje
               države. S predlogom zakona se odpravljajo nejasnosti in slabosti obstoječe zakonodaje
               ter odpravlja administrativne ovire na katere so opozorili Obrtno podjetniška
               zbornica Slovenije, Agencija Republike Slovenije za javnopravne evidence in storitve
               in drugi deležniki oziroma zainteresirana javnost. Z navedenimi določbami oziroma
               rešitvami se poskuša prisluhniti deležnikom ter upoštevati njihove predloge v smeri
               izboljšanja poslovnega okolja. Predlog zakona rešuje nejasnosti v zvezi s členom, ki
               ureja vprašanje nasprotja interesov, skrajšuje rok za izbris podjetnika, omogoča
               družbam plačilo Ipes po objavi letnega poročila, omogoča prenos podjetja, podjetnika
               na njegove družinske člane, nalaga dolžnost predlaganim članom nadzornega sveta
               oziroma upravnega odbora, da se na skupščini, ki bo odločala o njihovem imenovanju
               predstavijo. Predlog zakona prenaša objave iz uradnega lista na spletno stran Ipes
               ter vsebuje tudi dopolnitve oziroma spremembe, ki se nanašajo na kazenske določbe.
               Predlog zakona zvišuje mejo letnih prihodkov do katerih lahko podjetnik vodi
               enostavno knjigovodstvo ter zaradi poenotenja in morebitnih sprememb zakona o
               dohodnini v delu, ki ureja dohodek iz dejavnosti in ugotavlja davčne osnove ob
               upoštevanju normiranih odhodkov, črta pogoja ob prihodkih iz dejavnosti in zaposlenih
               delavcih ter ohranja zgolj sklicevanje na zakon o dohodnini. V besedilo je vključen
               tudi popravek 14. člena, ki ga sicer vsebuje tudi 24. člen, ki določa, da tiha družba
               preneha z dnem uveljavitve zakona. Ukinjajo se torej tihe družbe. Po prenehanju tihe
               družbe mora nosilec tihe družbe napraviti obračun s tihim družbenikom. Določena je
               globa za nosilca tihe družbe, odgovorno osebo, družbe nosilca tihe družbe in tihega
               družbenika. Če kljub prenehanju tihe družbe tihi družbenik na tej podlagi pridobi
               pravico do udeležbe pri dobičku. Toliko na kratko. Upam, da sem vsaj v glavnem povzel
               bistvene značilnosti teh zakonov. Hvala.</p>
            </sp>
            <sp xml:id="SDT6-KPDZ-redna-23-2012-07-10.sp3">

               <speaker>PREDSEDNIK DR. GREGOR VIRANT:</speaker>

               <p>Hvala. Besedo ima gospod Möderndorfer. 
               </p>
            </sp>
            <sp xml:id="SDT6-KPDZ-redna-23-2012-07-10.sp4">

               <speaker>JANI MÖDERNDORFER (PS PS):</speaker>

               <p>Vedno bolj mi je jasno, zakaj smo prišli v sobo 212 in ne na Tomšičevo. Po moje bi
               morale biti te seje sicer zaprte... <stage>/Oglašanje v ozadju./</stage> Prosim?</p>
            </sp>
            <sp xml:id="SDT6-KPDZ-redna-23-2012-07-10.sp5">

               <speaker>PREDSEDNIK DR. GREGOR VIRANT:</speaker>

               <p>Slučajno smo prišli sem.</p>
            </sp>
            <sp xml:id="SDT6-KPDZ-redna-23-2012-07-10.sp6">

               <speaker>JANI MÖDERNDORFER (PS PS):</speaker>

               <p>Ni slučajev že dolgo časa v tej državi, predsednik, ne se hecat. <stage>/Smeh./</stage> No, ne glede
               na to... <stage>/Oglašanje v ozadju./</stage> Tudi nisem rekel, da so zarote, ampak dejstvo je, da
               sem že itak na začetku predlagal, da sploh ne bi bile te seje javne, ker nikamor ne
               peljejo. Ampak vidim, da se pač enostavno izbira, kdaj bi bile, pa kdaj ne. No, ampak
               gremo k bistvu.</p>
               <p>Ta paket, ki ga je zdaj predlagala Vlada, moram reči, kot da ne bi včeraj bili na
               seji Državnega zbora in pri dnevnem redu, kjer smo morali obravnavati paket osmih
               zakonov, ki so šli po nujnem postopku, kjer sem v uvodu navedel vse razloge, zakaj
               naj ne bi več bilo tako oziroma bi naj bil vsaj neke vrste poduk, ampak vidim, da je
               to enostavno nepomembno, vi imate svojo agendo, peljali boste do konca, pa če vse
               skupaj razpade, kakršnekoli norme, kakršnakoli pravila igre. Moram reči, da sem pa še
               posebej presenečen nad dejstvom, da je Vlada v četrtek, 5.7.2012, imela sejo, kjer je
               sprejela ta paket predlogov zakonov in potem izpeljala zelo zanimiv manever, ki se mu
               reče, da je naslednji dan, v petek, v Državni zbor poslala le novelo Zakona o
               dohodnini, vse ostalo pa šele včeraj ob štirih popoldne. To se mi zdi prvovrstna
               nesramnost najvišje možne stopnje, iz preprostega razloga, ker se v bistvu umetno
               ustvarja situacijo, ki nikamor ne pelje, ampak v resnici ste jo že ustvarili. S tem
               ste samo dokazali, prvič, kakšen je odnos do Državnega zbora, ob vseh napovedih in
               opozorilih, ki smo jih ves čas imeli. In drugič, tisto, kar se mi zdi še bolj grozno,
               da enostavno boste pripeljali stvari do skrajnosti.</p>
               <p>Gospod generalni sekretar, imeli ste tri stavke, ki jih lahko damo pod skupini
               imenovalec vsega tega, kar ste prebrali danes v 20 minutah. To je, da paket zakonov
               smiselno sodi k zakonom gospodarske rasti, da je to paket zakonov, za katere lahko
               rečemo, da gre za težko popravljive posledice za delovanje države. Vse skupaj pa
               seveda pelje do tiste točke, ko se reče, da imam dejansko občutek, da se delamo norca
               drug iz drugega. Danes si bomo povedali marsikaj, potem se naredili za dve minuti
               malo neumne, šli na redno sejo in se delali, kot da se vse skupaj nič ni zgodilo. V
               resnici se pa dogaja pet zakonov po nujnem postopku. Če grem po vrsti, pri čemer sem
               si moral pisati, kakšen vrstni red ste si izbrali, verjetno po težavnosti stopnji ali
               pomembnosti, ne vem, kako ste pravzaprav šli.</p>
               <p>Najprej ste omenili Predlog zakona o preprečevanju zamud pri plačilih. Če grem
               najprej na tega, lahko rečem samo eno stvar - da je ta zakon imel in je doživel
               svojevrstne predloge v prejšnjem mandatu. Zdaj pa enostavno predlagate nek nov
               instrument, ki ni niti preverjen niti prediskutiran in niti si ga nekateri ne znajo
               predstavljati, kaj bo to pomenilo v praksi, ko bo implementiran. Razen tega, da že
               vnaprej govorite, da bo to vse skupaj olajšalo. Jaz imam teh vaših predlogov, kako bo
               nekaj olajšalo, preprosto, če ni niti resne diskusije, malo čez glavo. S tem se
               enostavno ne morem strinjati, da tako vehementno, na hitrico vse sprejemamo. Da bom
               zelo natančen, da ne bo kakšnih nesporazumov potem kasneje - nihče vam ne očita, da
               teh predlogov ne obravnavate, in nihče vam ne očita, da niso nujno potrebne določene
               spremembe te zakonodaje, daleč od tega. Ves čas govorim samo o postopku in načinu,
               kako se ti postopki peljejo skozi Državni zbor. Zato enostavno za ta institut, ki ga
               predlagate, kako bi ga pravzaprav vpeljali, razlogi za to, da bi bil nujni postopek,
               enostavno odpadejo. Preprosto odpadejo, ker po tej logiki, če prav razumem, v četrtek
               ste sprejeli to na seji Vlade, danes imamo na dnevnem redu kolegija in prihodnji
               teden bo to na izredni seji. Se opravičujem, to ne pelje nikamor! To je izven vse
               pameti in normalne zrelosti. 
               Potem naslednji zakon, če na hitro pogledam, zakon o spremembah zakona o promociji
               kmetijskih, živilskih proizvodov, gre za spremembe zakona, ki je bil sprejet lansko
               leto. In predvsem me na koncu, moram reči preseneča dejstvo, da je veljavni zakon v
               sami zasnovi nefunkcionalen, da so spremembe potrebne. Vprašanje pa je ali bi se
               morale aktivnosti promocije, morali izvajate znotraj ministrstva, saj ne gre
               prvenstveno za oblastne naloge. Zatorej bi bila potrebna malo širša razprava. Glede
               nujnosti pa se nam postavlja vprašanje. Glede na to, da je ministrstvo trdilo, da naj
               bi že februarja člani sveta za promocijo, ki pa po veljavnem zakonu že deluje,
               podprli predlagane spremembe oziroma rešitve, zakaj je vlada poslala ta predlog
               zakona v državni zbor po več kot štirih mesecih in zakaj so spremembe nujne, če vlada
               sama v obrazložitvi zatrjuje, da ima v letošnjem proračunu za ta namen zgolj 90 tisoč
               evrov, pri čemer načrtuje zgolj pripravo programske opreme za pobirane prispevke, ki
               ga vpeljuje zakon in na pripravo načrta same promocije. Na razpisu izbrani izvajalec
               pa bi imel za promocijo na voljo okoli en milijon evrov. Skratka, stvari enostavno ne
               gredo skupaj s tisto razlago, ki jo seveda sami podajate.</p>
               <p>Potem naslednji zakon, ki ga predlagate je zakon o stvarnem premoženju države in
               samoupravnih lokalnih skupnostih. Za božjo voljo, predlagate nekaj, kar je v javnem
               interesu. Jaz bom sicer strašno vesel, če bi se ta zemljišča za spodbujanje raznih
               tehnoloških parkov dajala po en evro. Po en evro. Samo po drugi strani se pa
               sprašujem, kam to pelje, da pravzaprav država pa lokalni skupnosti zaračunava, kadar
               mora prenesti ali pa dobiti neko določeno zemljo. Enostavno gre za popolno anomalijo.
               Delamo razliko za zasebni sektor. Ko pa gre za javno javni sektor, pa enostavno
               delamo velike razlike. Ne glede na to, da ta isti zakon seveda omogoča brezplačen
               prenos iz enega sektorja na drug sektor, govorim o javnem sektorju, se pravi država
               in lokalne skupnosti. Država na koncu vedno zaračunava, zaradi tega, ker se sklicuje
               na prav ta omenjeni zakon o stvarnem premoženju države, občin in pokrajin. In zato
               seveda takšen predlog, da gre to kar tako na hitro po hitrem postopku ob tem, da
               imamo seveda, delamo razliko med lokalnimi skupnostmi in zasebnimi sektorji, seveda
               se mi zdi skrajno nemoralna in nepoštena z vidika samega interesa. Nimam nič proti,
               sem povedal na začetku. Za en evro dajmo to zemljo, če je potrebno za tehnološki
               park, za en evro. Zato, da ne bomo dali ravno zastonj. Pač na neki simbolni ravni,
               ampak nikakor pa ne pristajamo na to, da seveda po nujnem postopku sprejemamo zakon,
               ki bo uredil samo ta parcialni del zgodbe, zaradi tega, ker mi preveč diši po tem, da
               gre spet za neke posebne interese, seveda nekih posebnih skupin. Vse ostalo pa spet
               zopet zanemarjamo. In zato se to preprosto nehigiensko ne more sprejemati v enem
               tednu. Če gledamo naprej 4. točka oziroma pri meni je 4., ker ste jo vi naredili za
               4. predlog zakona o splošnem upravnem postopku. Gospod generalni sekretar s tem, kar
               ste predlagali, moram reči, da prav pri tem zakonu pa me včasih, se pa tukaj
               sprašujem ali nas je pamet popolnoma zapustila. Slovenija se bo med državami
               članicami najbrž postavila kot edina država, ki sprejema zakone s področja delovanja
               javne uprave oziroma temeljnega akta, zaposlovanje, po katerem morajo postopati
               upravni in drugi državni organi, kadar v upravnih zadevah odločajo o pravicah in
               dolžnostih subjektov po nujnem postopku. S tem želimo opozoriti na absurdnost
               vladnega ravnanja, ki želi tudi obravnavo takih predpisov vezati na interese varnosti
               in obrambe države, odpravo posledic naravnih nesreč ali razloge za preprečitev težko
               popravljivih posledic za delovanje države. In da vlada uvršča ta zakon med tako
               imenovani paket za spodbujanje gospodarskega razvoja. Lepo vas prosim. V Pozitivni
               Sloveniji želimo samo opozoriti tudi, da sama kriza enostavno ne more in ne sme
               postati izgovor, da se skrajšani in nujni postopek uporablja tam, kjer se ne sme
               uporabljati. Še posebej v primeru, ko gre tudi za parcialni poseg v sistemski zakon,
               pa pri tem ne mislimo zgolj na izničevanje notarskih in upravnih overovateljev, za
               kar menimo, ne glede  na sloves
               notarja in višino njihovih tarif, da ne gre za preveč premišljeno rešitev. Gre namreč
               za mešanje upravnih overovitev, ki sodijo v domeno izvršne veje oblasti in overovitev
               tudi v drugih civilnih zadevah, ki sodijo v domeno sodne veje oblasti, kot na primer
               vpise v zemljiško knjigo, pooblastila za razpolaganje s premoženjem. Še bolj
               škandalozen se nam zdi predlog, ki pa, zanimivo, ni bil uvrščen v besedilo, ki je bil
               za kratke čas objavljen na spletni strani ministrstva in je bil, kot kaže, v besedilo
               vključen kasneje v samem medresorskem usklajevanju, pri čemer se s tem zakonom
               spreminja zakon o državni upravi s čimer se centralni informacijski sistem za sprejem
               samih vlog, vročanje in obveščanje odda v upravljanje Pošti Slovenije. Zakon določa,
               da zagotavljanje nalog, ki zagotavlja enoten sprejem elektronskih vlog in
               indifikacijo strank v upravnih, sodnih in drugih postopkih, elektronsko obveščanje
               strank, elektronsko izmenjave podatkov med organi ter organi in strankami,
               elektronski vpogled v spise, potek postopka in dejanje v teh postopkih ter
               elektronsko vročanje dokumentov v teh postopkih, ki se nanašajo na vročanje,
               elektronsko izmenjavo podatkov med organi in povezane naloge izvaja kot javno
               pooblastilo gospodarska družba Pošta Slovenije d.o.o. Vladajoča koalicija se je
               odločila, da bo kar čez noč sistem, ki deluje, upravne namreč sprejemajo vloge,
               država zagotavlja sistem za oddajo vlog, ima tudi programe za evidentiranje
               dokumentov in njihovo hrambo, oddala v upravljanje kot gospodarski družbi in to
               istočasno, ko napoveduje umik iz gospodarstva. Treba se je zavedati, da bo ta
               gospodarska družba skrbela za vse vloge državljanov Republike Slovenije, ki poslujejo
               oziroma na državo tako v upravni kot sodnih postopkih naslavljajo vloge. Naj
               opozorimo na to, da Pošta Slovenije ni podvržena predpisom o javnem naročanju. Kot
               najbolj ključen argument za nasprotovanje taki naglici pa velja omeniti vprašanje
               varstva osebnih podatkov. Pošta Slovenije bo imela vpogled v uradne evidence in
               nadzorovala sistem v katerem bodo vsi, tudi arhivski dokumenti, ki nastanejo v samih
               postopkih. To enostavno preprosto ne bo moglo več zdržati. In zato, če že hočete to
               naredite, lepo vas prosim, to pač preprosto ne more iti po nujnem postopku. Jaz bom
               enostavno to razumel kot neke vrste svojevrstno diverzijo, ki jo počnete s temi
               lahkotnimi in nepremišljenimi potezami.</p>
               <p>Potem imate pa še, mislim da zadnjo, zakon o gospodarskih družbah. Ne bom dolg, ker
               ste sami razlagali zakaj pravzaprav gre. Ampak enostavno v vseh razlogih, ki ste jih
               navedli, namreč da se skrajšuje rok za izbris podjetnika, omogoča prenos podjetnika
               na njegove družinske člane, nalaga dolžnost predlaganim članom nadzornega sveta ali
               upravnega odbora, da se na skupščini, ki odloča o njihovem imenovanju predstavijo.
               Zvišuje se meja letnih prihodkov do katerih lahko podjetnik vodi enostavno
               knjigovodstvo ter zaradi poenotenja morebitnih sprememb zakona o dohodnini v delu, ki
               ureja dohodek iz dejavnosti in ugotavljanja davčne osnove ob upoštevanju normiranih
               dohodkov četrtega pogoja o prihodkih iz dejavnosti in zaposlenih delavcih ter ohranja
               zgolj sklicevanje na zakon o dohodnini. Lepo vas prosim, to res niso enostavni
               postopki oziroma enostavne spremembe in si enostavno na zaslužijo predloga po nujnem
               postopku. Nihče vam pa ne oporeka, da to seveda spremenite. Vendar po normalnem
               postopku, zaradi tega ker je enostavno potrebna razprava. Namreč, danes ste dokazali,
               da delate popolnoma isto, kar ste delali leta 2004-2008, delali spremembe za katere
               ste govorili, da so enostavni, praktični in da bodo, bom rekel, olajšali delovanje. V
               resnici so ga pa zakomplicirali. Sedaj pa te iste predloge vračate nazaj z novimi
               predlogi, kako bo to zopet pospešilo, vzpodbudilo rast in ne vem kaj še vse. Lepo vas
               prosim. Temu ni za verjeti. Lahko pa to preizkusite v diskusiji z argumenti,
               stališči, vendar za to je potreben redni postopek. Vas, predsednik Državnega zbora,
               ob koncu pa prosim res je, da nimate glasovalne pravice in res je, da ne morete
               glasovati. Imeli ste jo včeraj. Ampak meni je več kot jasno pokazalo to, da včeraj
               niste hoteli glasovati in da ste vodil sejo Državnega zbora, da imate slabo vest pri
               teh postopkih. Drugače si ne znam razlagati. Ker ne znam si razlagati, da je nekdo
               prisoten v Državnem zboru, jo vodi, pa se noče opredeliti. Lepo vas prosim. S svojo
               avtoriteto, s svojim znanjem in ne nazadnje z nekimi  svojimi odločitvami, vas prosim, da naredite temu
               načinu dela konec. Ker, enostavno smo prešli že vse zdrave razumske meje.</p>
               <p>Hvala lepa.</p>
            </sp>
            <sp xml:id="SDT6-KPDZ-redna-23-2012-07-10.sp7">

               <speaker>PREDSEDNIK DR. GREGOR VIRANT:</speaker>

               <p>Gospod Veber.</p>
               <p>Mogoče najprej pojasnilo, gospod Predalič, potem pa gospod Veber.</p>
            </sp>
            <sp xml:id="SDT6-KPDZ-redna-23-2012-07-10.sp8">

               <speaker>DR. BOŽO PREDALIČ:</speaker>

               <p>Hvala za besedo, gospod predsednik.</p>
               <p>Želel sem predvsem obrazložiti rok pošiljanja, na katerega je imel kritiko spoštovani
               poslanec. Stvar je povsem jasna in razumljiva. V četrtek je vlada te zakone
               obravnavala. Ker jih vlada obravnava resno, se opravi vsebinska razprava, pri kateri
               pride do določenih usklajevanj in tudi popravkov. Seveda, potem morajo strokovne
               službe na ministrstvih te popravke vnesti v čistopis. Ta čistopis se pošlje Službi
               vlade za zakonodajo, da parafira. In poglejte, če je bila seja Vlade v četrtek
               zvečer, tokrat, se je v petek naredil čistopis, poslal na Službo za zakonodajo, v
               ponedeljek smo to dobili in zato smo tiste zakone, pri katerih je prišlo do določenih
               korekcij poslali v ponedeljek v Državni zbor. Tu ni nobene zarote, nobenega, kako bi
               rekel, skrivanja ali česarkoli, ampak preprosto stvar resne razprave, korekcije in
               potem tudi utečene in predvidene procedure. Toliko o tem.</p>
               <p>Razumem tudi kritiko poslanca glede postopkov. Seveda je vloga opozicije, da je
               kritična do delovanja vlade in njenih ukrepov, to povsem razumem. Vsebinska razprava
               na te pomisleke, se verjetno opravlja na plenarnem zasedanju, zato se na vsebino
               kritike v tem delu ne bi spuščal. Bi pa ponovno opozoril, kot zadnjič, gospodarska
               situacija v Sloveniji je dejansko kritična. In tukaj ni časa z nekimi rednimi
               postopki 3 mesece, 5 mesecev ali pol leta delati novele zakona kjer se spreminjajo
               štirje členi. Stvar je kritična, treba je ukrepati takoj in energično.</p>
               <p>Hvala.</p>
            </sp>
            <sp xml:id="SDT6-KPDZ-redna-23-2012-07-10.sp9">

               <speaker>PREDSEDNIK DR. GREGOR VIRANT:</speaker>

               <p>Gospod Veber.</p>
            </sp>
            <sp xml:id="SDT6-KPDZ-redna-23-2012-07-10.sp10">

               <speaker>JANKO VEBER (PS SD):</speaker>

               <p>Jaz sem že včeraj poskušal opozoriti, predsednik, vendarle zamaknete današnji
               Kolegij, tudi iz razloga, da vsaj pogledamo vsebino teh zakonov, kajti procedura, ki
               jo je tudi gospod Predalič prestavil na vladi je po mojem mnenju tudi nemogoča z
               vidika spremljanja pravnih posledic posameznih odločitev. Jaz sem prepričan, da ima
               tudi vladna služba za zakonodajo izjemne težave ko spremlja in daje mnenje k zakonom,
               ki jih pozneje pošljete v Državni zbor. Tako, da z vsem tem ali ob vsem spoštovanju
               do vaših prizadevanj za pomoč gospodarstvu je včasih ta pomoč bistveno učinkovitejša,
               če vemo, da ima tudi ustrezno pravno podlago in da potem pri izvajanju ne bo
               prihajalo do težav, kot pa da na videz nekaj poskušamo urediti, potem pa se v praksi
               pokaže, da stvari ni mogoče izvajati, kot je bilo uzakonjeno.</p>
               <p>Med vsemi temi zakoni, po mojem mnenju in po mnenju Socialnih demokratov, kolikor smo
               lahko v teh nekaj minutah ali urah pogledali vsebino teh zakonov, je predlog Zakona o
               promociji kmetijskih in živilskih proizvodov mogoče res tak, ki bi se ga dalo po
               nujnem postopku obravnavati, ker gre že za znano dejstvo pri izvajanju tega zakona,
               da je razpis za podelitev pooblastila pri izvajanju nalog za promocijo živilskih
               proizvodov ni bil uspešen in se naloge vračajo nazaj oziroma se ohranjajo postopki na
               ministrstvu in tukaj je res treba ukrepati in poskušati speljati te stvari čim prej
               tudi v praksi. Toda vse ostalo, ne boste me prepričali, da je recimo predlog Zakona o
               splošnem upravnem postopku pomoč gospodarstvu.  Kaj ima prenos elektronskega poslovanja na pošto in še
               to brez javnega razpisa s pomočjo pri razvoju gospodarstva? Prav nič. Gre zagotovo za
               privatizacijo javnega sektorja, to je prvi korak k temu, Pošta dobiva ogromna
               pooblastila, hkrati pa v tej kratki predstavitvi oziroma predstavitvi, ki jo je
               predstavnik vlade imel, pa tudi v tem gradivu, kolikor sem lahko na hitro prebral, ni
               resnih težav pri tem izvajanju nalog do zdaj v javni upravi. Torej, zakaj bi morali
               prenesti način elektronskega shranjevanja in obravnave posameznih postopkov na Pošto,
               če do zdaj ni bilo zaznati nekih resnih procesnih težav. Poleg tega želim opozoriti,
               da gre pri zakonu o upravnem postopku resnično za izrazito, tipično procesni zakon,
               vendar vi s tem procesnim zakonom prenašate tudi javno pooblastilo na Pošto.
               Postavlja se vprašanje zakaj se to počne brez razpisa, zakaj se to počne s tem
               zakonom in še enkrat poudarjam, ne gre za očitno neko resno analizo trenutnega
               stanja, ampak zelo nedorečene odločitve, ki pa niso enostavne, niti po vsebini, glede
               na vsebino dokumentov, niti glede na sam postopek, ki naj bi, recimo zdaj pa na Pošti
               tekel uspešneje kot pa v javni upravi.</p>
               <p>Tako, da sem prepričan, da ta zakon nima kaj iskati na tem spisku za pomoč
               gospodarstvu in da mora, še posebej pa ne po nujnem postopku.</p>
               <p>Pri ostalih zakonih, če govorim o gospodarskih družbah, prav se strinjam, gre mogoče
               za nek nov način poenostavitve in tako naprej, čeprav tudi tukaj nujni postopek
               verjetno, da bi se mu lahko dalo izogniti. Glede na obsežnost zakona, ki je vložen
               zagotovo ne gre za enostavne spremembe. Pri prenašanju oziroma pri spremembah zakona
               o stvarnem premoženju države in samoupravnih lokalnih skupnosti pa vendarle moram še
               enkrat zelo na glas povedati. Torej, tukaj dejansko omogočate prodajo zemljišč z
               zbiranjem ponudb. Še enkrat je treba izpostaviti, da rešitve, ki jih prinašate že pri
               paketu zakonov, ki se nanašajo na spremembo ali sprejem prostorskih aktov, prodajo
               kmetijskih zemljišč, zdaj še prodajo zemljišč v industrijskih conah in tako naprej, z
               zbiranjem ponudb, kaže na to, da res na široko odpirate polje korupcije. Torej,
               opozorila na to temo smo dobili prav vsi v Državni zbor, vendar se vas očitno tudi ta
               opozorila s strani korupcije oziroma Komisije za preprečevanje korupcije ne dotikajo
               ali vas ne ganejo, vendar dejstvo je, da s tem zakonom ponovno zelo na široko
               odpirate polje korupciji. </p>
               <p>Zamude pri plačilih, ja, v redu. Zagotovo je to en od ukrepov, ki se rešuje že kar
               nekaj časa in so bili sprejeti kar nekateri predlogi, vendar vprašanje če je narejena
               tudi analiza posledic. Ni problem pobrati denar, problem je če tega denarja tam, kjer
               naj bi ga pobirali ni in ali ne bo s tem v tako kratkem času s to spremembo prišlo do
               še hujše brezposelnosti v Sloveniji, kot jo trenutno imamo.</p>
               <p>Tako, da vse te teme govorijo o tem, da je nujni postopek z izjemo enega, kot sem
               predstavil, zgrešena odločitev vlade in predvsem onemogoča sprejemanje zakonov za
               katero bi stala, po mojem mnenju, tudi vladna služba za zakonodajo,
               Zakonodajno-pravna služba Državnega zbora in ne nazadnje tudi Državni zbor, kot tak,
               ki je zakonodajna veja oblasti.  Posledice sprejetja tega bomo potem v javnosti čutili na
               način, <q>"saj poslanci ne vedo, kaj sprejemajo,"</q> Vlada bo pa zadaj v senci lepo mahala,
               <q>"mi smo učinkoviti, smo predlagali ukrepe, ampak ta Državni zbor je pa nekaj sprejel,
               kar pa res ni v redu."</q></p>
               <p>Torej, s strani Državnega zbora, mislim, da bi resnično morali zaostriti odnos do
               postopkov, ki jih predlaga Vlada. Mislim, da bi tudi v zelo kratkem času lahko
               vzpostavili zelo konstruktiven odnos, ne pa tako podrejenega odnosa, kot se do sedaj
               kaže v tej praksi. Hvala.</p>
            </sp>
            <sp xml:id="SDT6-KPDZ-redna-23-2012-07-10.sp11">

               <speaker>PREDSEDNIK DR. GREGOR VIRANT:</speaker>

               <p>Gospod Tanko.</p>
            </sp>
            <sp xml:id="SDT6-KPDZ-redna-23-2012-07-10.sp12">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>No, zdaj smo slišali obrazložitev in dve antiobrazložitvi. Moram reči, da je ta
               obrazložitev Vlade bila za to, kar potrebuje kolegij, ustrezna in dovolj
               argumentirana.</p>
               <p>Kar zadeva poslovniško ureditev, imamo ta 143. člen, ki določa, da se lahko
               predlagajo določeni zakoni iz določenih razlogov po nujnem postopku. Jaz ugotavljam,
               da je Vlada te razloge pisno in ustno obrazložila. Tretji odstavek tega istega člena
               določa, da kolegij odloči o tem, ali je bila argumentacija in predstavitev, pa tudi
               skladnost tega ustrezna. Tu ne gre za to, da bi kdorkoli imel možnost za kakršnokoli
               zavrnitev sprejetja takega zakona, kar predlagate predsedniku Državnega zbora. Vlada
               je ocenila razmere, napisala obrazložitev, podala ustno obrazložitev in na kolegiju
               je, da se odloči, ali zadeve sprejme ali jih pa zavrne. In vse drugo, kar zadeva to
               moraliziranje in pozivanje na ne vem kaj, je pravzaprav brezpredmetno.</p>
               <p>Zdaj ugotavljam predvsem to, da bolj, ko je nujno, bolj so določeni proti. Mi se
               težko sprijaznimo, da nimamo težavne situacije. Pravzaprav se ukvarjamo s tem, ali
               bomo potrebovali zunanjo pomoč ali ne. In mislim, da je prav, da najprej in po nekem
               ustrezno hitrem postopku odpravimo tiste pomanjkljivosti, ki jih imamo sami v hiši in
               ki povzročajo težko popravljive posledice. Z vsakim dnem, ko se te zadeve odlaga, so
               te posledice večje, globlje in se bodo težje popravile. To je dejstvo. Jaz razumem,
               da časa ni na razpolago neomejeno veliko. Razumem tudi, da imamo Vlado približno
               štiri mesece in da je v tem kratkem času bilo treba odpraviti mnogo stvari, ki delajo
               težko popravljive posledice. Morda se povsod ni zadelo točno natančno tistega, kar se
               je načrtovalo, bo pač potrebna morda kje kakšna sprememba, korektura, vendar v
               temelju vsi ti predlogi ukrepov, ki jih predlaga Vlada po takih ali drugačnih
               postopkih, sledijo osnovni intenci poslovnika - to se pravi, preprečitev nastajanja
               ali poglabljanja težko popravljivih posledic. Če imate kakšne druge predloge v
               opozicijskih strankah za odpravo težko popravljivih posledic, bi jih lahko predlagali
               v teh štirih mesecih ali pa v teh šestih mesecih, sedmih mesecih tega mandata. Vendar
               ugotavljam, da kakšnih predlogov za odpravo težko popravljivih posledic po nobenem
               postopku ni bilo. Nobena od opozicijskih strank ni vložila ničesar, da bi karkoli
               poskušali odpraviti med temi težko popravljivimi posledicami in stvarmi, ki potiskajo
               državo proti dnu uspešnih evropskih držav.  proti dnu uspešnih evropskih držav. Ne spomnim se, da bi v tem mandatu
               katerakoli opozicijska stranka pripravila nek nabor ukrepov s katerimi bi stvari
               poskušali odpraviti. Spomnim se zakona o policiji, ki ga je vložila ena od
               opozicijskih strank in poskuša preprečiti težko popravljive posledice na športnih
               prireditvah. Ta zakon je vložen drugič. Ampak mi moramo tudi kakšne druge stvari
               urediti, mimogrede, v tem delu. In vsako od teh področij, ki jih je predlagala Vlada
               v tem kratkem času, ki ga je imela na razpolago, odpravlja nek segment teh
               nepopravljivih posledic ali pa nepotrebnih stroškov. En ZUP, ki je povsem, bom rekel,
               drobnjakarski prinaša 11 milijonov evrov pozitivnih učinkov za tiste, ki jih bo ta
               ZUP zadel. Zmanjšuje nepotrebne stroške za delovanje espejev za delovanje
               gospodarskih družb in tako naprej. Pač samo s temi ureditvami znotraj tega je to. To
               je malenkost 11 milijonov evrov. Ampak ni potrebno se potem hvaliti, da bomo naredili
               javni razpis, kjer bomo razdelili 11 milijonov evrov za pomoč gospodarstvu. To je pač
               ukrep, ki ga koristijo vsi tam, kjer nastane, brez da se dodatno obremenjuje
               kakršnokoli administracijo. In vrsto takih racionalizacij, takih ukrepov je potrebno
               še sprejeti, da bodo stvari tekle same po sebi, ne da bomo kopičili uradništva, ki se
               bodo ukvarjala z raznimi javnimi razpisi in interventnimi razdeljevanji sredstev.
               Praviloma morda še na podlagi kakšne osebne izbire in ne tehničnih kriterijev ali
               razpisnih pogojev, kot se je to marsikdaj dogajalo v preteklosti.</p>
               <p>Jaz bi ob tem lahko, ali pa bom citiral bivšega predsednika Vlade, ki je ugotovil, da
               se nam je v prejšnjem mandatu v kratkem času zgodil prosti pad. To je bila njegova
               izjava v Državnem zboru ob odgovoru na eno izmed poslanskih vprašanj. In dejansko se
               je zgodil prosti pad. Iz plus 4 gospodarske rasti smo padli na minus 8, to je za 12
               odstotnih točk. Po domače povedano smo padli iz 12 nadstropja. Karkoli bomo v tem
               segmentu nujne medicinske pomoči ali interventnih ukrepov sprejemali pomeni, da gremo
               v to smer odprave težko popravljivih posledic. Lahko se spustimo detajlno tudi v
               posamezen zakon, ampak načelno pa smo praktično v situaciji o kateri sem sedaj
               govoril. Ne pomaga nič. Nekateri bi radi to reševali, ne vem, čez tri mesece, čez pet
               mesecev po takih ali drugačnih postopkih. Ko greste v Klinični center na CIT, tam se
               ne ukvarjajo s tem kakšni postopki so za ozdravitev težko bolnega bolnika. Tam se
               ukvarjajo, in je vsem jasno, da je treba tiste, ki so priključeni ali pa bodo vsak
               čas priključeni na aparate interventno operirati. In praktično je treba odpraviti vse
               tiste stvari, ki bremenijo takega pacienta, ki ima vrsto poškodb, vrsto ukrepov
               potrebuje. Približno tu je danes ta naša država. Ali si bomo zatiskali oči in bomo
               tega pustili tam pri družinskem zdravniku in se ukvarjali s tem kakšne tablete mu
               bomo še dali, da bomo ublažili posledice, ali bomo pa to interventno dejansko nekaj
               storili in mu pomagali z ukrepi. To je pač ta presoja. Mislim, da smo v situaciji, ko
               se nam stvari ne premikajo dovolj hitro v pravo smer, da je treba te stvari tudi
               urejati na tak način kot je tu predvideno. Hvala lepa.</p>
            </sp>
            <sp xml:id="SDT6-KPDZ-redna-23-2012-07-10.sp13">

               <speaker>PREDSEDNIK DR. GREGOR VIRANT:</speaker>

               <p>Gospod Möderndorfer, potem gospod Veber, potem gospod Braniselj.</p>
               <p><stage>/ izklopljen mikrofon/</stage>
               </p>
            </sp>
            <sp xml:id="SDT6-KPDZ-redna-23-2012-07-10.sp14">

               <speaker>JANI MÖDERNDORFER (PS PS):</speaker>

               <p><stage>/ izklopljen mikrofon/</stage> smo sedeli v Državnem zboru in smo se ukvarjali z drugimi
               stvarmi in to materijo je preprosto bilo nemogoče predelati. Tisti naši strokovni
               sodelavci, ki so se pripravljali med tem v samo zakonodajo in jo pregledovali, več
               kot jasno seveda so samo opozorili, da seveda niso stvari za po nujnem postopku.
               Tisto kar pa seveda vi očitate, kdo bo v tej državi sedaj pripravljal ukrepe pa
               spremembo zakonodaje za pospeševanje rast gospodarstva. Opozicija ali pozicija. Ne se
               hecati, lepo vas prosim. Imate vse instrumente, vse vzvode, ministrstva, podlago,
               stroko, skratka vse imate v rokah zato, da lahko to počnete. Ne se sedaj sklicevati
               na opozicijo, da je opozicija tista, ki bo to reševala. In drugo, kar je še bolj
               pomembno pa je to, če vas moti Zakon o policiji, ki ste ha itak s hibridom povezali s
               samim ZUJIF, smo ga seveda ponovno vložili zato, da bomo končno lahko razpravljali o
               tistih stvareh s katerim ste nam maja meseca to onemogočili. Nič zato. Zdaj kar na
               enkrat spet ni dober ta zakon, da se o njem razpravlja, zato ker imate spet nekaj
               drugega za urediti znotraj tega zakona. Hvala, ker ste to napovedal na Kolegiju.
               Ampak poglejte, to vas preprosto ne bo zaustavilo, da mi tega ne bi počeli zaradi
               tega, ker hočemo eno samo preprosto stvar urediti, ki je tudi tako nujno potrebna, da
               je preprosto vaš minister ne vidi kot problem, ki ga je treba reševati in je s samim
               zakonom to opredeljeno.</p>
               <p>Drugo. To ni edini zakon, ki smo ga vložili. Imejte še kakšnega drugega, ki ga še
               niti komentirali niste v končni fazi, če že, ampak to ni predmet diskusije. Diskusije
               so postopki. O tem govorimo. Po vaše to kar ste danes povedal, je najboljše
               predsednik Državnega zbora, da sklicujete korespondenčne seje, ker gospod Tanko
               predlaga, da se samo še opredelimo za, proti, se preštejemo. Po tej logiki je itak v
               naprej jasno kakšen bo rezultat. Vse bo po nujnem postopku ali po skrajšanem, ker
               bomo samo še glasovali, ker vsebina ni več pomembna. To ste vi danes predlagal. Zato
               potem enostavno vidim, da še na Kolegiju ni potrebno več razpravljati, ne samo v
               Državnem zboru. Upam, da enostavno nam vsaj še tega ne boste vzel ali pač. Zato
               enostavno, gospod Tanko, preprosto ne morem pristati na to tezo, sem pa na koncu
               prepričan, da večina vaših poslancev ne bo poznalo teh zakonov o čemer glasujemo. Ne
               bo. Hvala lepa.</p>
            </sp>
            <sp xml:id="SDT6-KPDZ-redna-23-2012-07-10.sp15">

               <speaker>PREDSEDNIK DR. GREGOR VIRANT:</speaker>

               <p>Dobro. Sedaj imamo dve možnosti. Ali razpravo zaključimo in glasujemo ali pa Kolegij
               prekinemo in ga nadaljujejo po končani seji Državnega zbora. Se kdo odpove razpravi?
               Ne.</p>
               <p>Ja, gospod Braniselj, gospod Veber. Ne. Potem bomo nadaljevali takoj po zaključeni
               seji danes. Se vidimo. <stage type="time">(KOLEGIJ JE BIL PREKINJEN 10. JULIJA 2012 OB 8.57.)</stage>
               </p>
            </sp>

            <stage type="time">(Seja se je pričela ob 14.27.)</stage>
            
            
            <sp xml:id="SDT6-KPDZ-redna-23-2012-07-10.sp16">
               
               <speaker>PREDSEDNIK DR. GREGOR VIRANT:</speaker>

               <p>... da kar nadaljujemo razpravo. Sklepčni mislim, da smo oziroma nismo,  smo sklepčni. Gospod Veber je pri
               besedi.</p>
            </sp>
            <sp xml:id="SDT6-KPDZ-redna-23-2012-07-10.sp17">

               <speaker>JANKO VEBER (PS SD):</speaker>

               <p>Hvala za besedo predsednik. Zjutraj je zmanjkalo časa, da bi lahko se odzval na
               navedbe kolega Tanka, ki je bil ali pa je imel pomisleke glede trajanja naših
               kolegijev. Mislim, da bi bilo prav, da ga spomnimo, da so bili kolegiji v prejšnjem
               sklicu bistveno daljši. Seveda po njegovi zaslugi. Če je kaj po moje, je kakšna ura
               res razprave o kakšni temi, ampak mislim, da so ta opozorila, ki jih dajemo na
               kolegijih glede nujnih postopkov in skrajšanih postopkov resnično tehtna opozorila,
               kar ne nazadnje lahko dokažemo tudi s številnimi ustavnimi spori, ki se kar vrstijo
               po, bi rekel, dnevnem redu ali pa so morda praktično na dnevnem redu ustavnega
               sodišča, tako da ni dobro sprejemanje resnično zakonov v državnem zboru, brez treznih
               analiz, premislekov in seveda potem tudi oblikovanja amandmajev ali kaj podobnega,
               kar je pač mogoče ali celo tudi zavrnitev zakonov. Najhuje, kar nas kot Socialne
               demokrate prizadene v teh zadevah pa je, da pravzaprav breme takšnih ukrepov, torej
               nedorečenih ukrepov, ki imajo pravne posledice prenašate običajno prav na ljudi. In
               ti so najbolj prizadeti. Tako, da tudi v tem zakonu o upravnem postopku, ker se je
               prej govorilo o tem, da naj bi 11,1 milijona evrov prihranili samo zaradi tega, ker
               se naj bi pristojnost upravljanja s centralnim informacijskim sistemom prenesla na
               pošto je seveda čisto tako iz Trte izvito, ni nikjer jasnih obrazložitev, kako do
               tega pride. Hkrati pa sem prepričan, če bo ta dodatna naloga prenesena na pošto, to
               ne bo seveda tudi brez finančnih posledic. In, če pravite, da boste v proračunu
               prihranili 11,1 milijona evrov, potem lahko pričakujemo, da bo pošta to dodatno
               obremenitev, ki jo naj bi prevzela s podelitvijo koncesije zaračunavala uporabnikom.
               Tako, da bodo poštne storitve zaradi tega, ker se predlaga v upravnem postopku dražje
               in zopet prenašate pravzaprav breme na ljudi. Zato ni odveč, da se tudi na kolegiju o
               teh stvareh pogovarjamo in da tudi javnost izve in sliši, za kaj gre, da ne gre samo
               za reševanje gospodarstva, kar je nekako izgovor. Ukrepi znotraj teh zakonov so pa
               seveda velikokrat uperjeni povsem v drugo smer.</p>
               <p>Glede tega, da kot opozicija ne vlagamo, tudi ne predlagamo rešitev, seveda temu ni
               tako. Jaz vas bi samo spomnil, da smo zelo konkretno, tako pri rebalansu proračuna
               kot tudi sicer pri zakonu o uravnoteženju javnih financ vlagali amandmaje in številni
               so bili preglasovani. Vložili smo pa tudi konkretno zakon o dohodnini, s katerim smo
               želeli obdavčiti najbogatejše, da prispevajo več v tej krizi v proračun in seveda se
               je koalicija odločila, da je dvignila prag, bi rekel tistih, ki naj bi bili zavezanci
               za plačilo dohodnine, tako da je vsega par, bi rekel, takih, ki padejo v ta kriterij.
               In s tem se je bistveno zmanjšal učinek našega zakona, zato da ublažimo posledice
               gospodarske in finančne krize oziroma da nekako enakomerno razdelimo ta bremena. In
               tudi danes smo vložili spremembo zakona o uravnoteženju javnih financ, kjer ravno
               tako opozarjamo na nepravilno razdelitev bremen pri posegu v pokojninske pravice,
               tako da nekatere ste neupravičeno obremenili več oziroma in odtegnili celo četrtino
               njihovih pokojnin, drugim manj in vse brez nekih tehtnih razlag, skratka posledice so
               pa danes že zelo vidne in zato tudi vlagamo zakon, s katerim želimo popraviti te
               krivice in neupravičeno poseganje v pokojninski sistem na netransparenten način.
               Tako, da bo tudi priložnost s strani koalicije, da podprete te rešitve, ki so
               resnično diskriminatorne,
               krivične in upam, da boste sledili našim opozorilom in se potem tudi odločili za
               podporo temu zakonu.</p>
               <p>In še enkrat opozarjam, nismo samo opozicija, kot tista, ki opozarja na neprimerno
               vodenje postopkov, zakonodajnih postopkov in nepretehtano vsebino zakonov. Strokovna
               javnost običajno ni vključena v te postopke, protikorupcijska komisija opozarja na
               veliko tveganje koruptivnih ravnanj, zaradi teh zakonov, ki se nanašajo na prostorske
               akte, ravnanje s premoženjem. Ne nazadnje se je tudi v postopke za vlaganje zahtev na
               Ustavno sodišče vključila tudi varuhinja človekovih pravic. Torej, praktično vsi, ki
               imajo možnost opozarjati na težave, na slabo premišljene rešitve se vključujejo v ta
               postopek opozarjanj in nismo samo opozicija kot takšna, ki v parlamentu lahko na to
               opozarja, ampak se tudi strokovna javnost, in vse do varuhinje človekovih pravic
               vključuje v ta postopek, zato resnično menimo, da vse kar se predlaga s strani vlade
               po nujnem in skrajšanem postopku resnično temu ni možno slediti na tak način, ker so
               ti postopki obrazloženi, sicer v skladu s poslovnikom, ko govori da gre za
               nepopravljive posledice lahko, če zakon ne bo sprejet, ampak žal ugotavljamo, da ko
               je sprejet ostajajo težko popravljive posledice za državo. In pozneje, poznejše
               izplačevanje odškodnin zaradi nezakonitih posegov v pridobljene pravice upokojencev,
               recimo, in tako naprej, zagotovo ne bo poceni za državo in vse te stvari je bolje, da
               pretehtamo danes, ne pa da potem drago plačujemo napačne odločitve jutri.</p>
               <p>Tako, da te predloge zakonov, ki jih vlagate po nujnem postopku je resnično težko
               podpreti, brez kritične presoje, in prepričani smo, da bi zagotovo vsebina tako
               vladnih zakonov, kot tudi morebitnih amandmajev v Državnem zboru bila bistveno
               kvalitetnejša, če bi si vendarle vzeli kakšen teden več za premisliti, kot ga imamo
               na razpolago v teh trenutkih, ko moraš praktično v roku enega dneva sprejeti
               odločitev o tem na kakšen način naj bi se obravnaval posamezen zakon.</p>
               <p>Tako, da te kritike, ki jih dajemo so dobronamerne. Tako, da kot opozicija delujemo
               resnično konstruktivno in tudi sicer vlagamo zakone, s katerimi resnično želimo
               reševati probleme. Naj samo spomnim, da ni problem vložiti celo vrsto zakonov, tudi s
               strani opozicije, vendar če ti zakoni v praksi niso realni za izvajanje, potem je to
               resnično oviranje dela Državnega zbora. in s tem smo se v prejšnjem mandatu
               neprestano srečevali. Naj samo spomnim na zakon o javnih cestah, kjer naj bi recimo
               po predlogu opozicije bile vse ceste v Sloveniji urejene v dveh letih. Vsi vemo, da
               to ni mogoče, ampak prodati javnosti je pa bilo to zelo zanimivo, ampak enostavno
               Socialni demokrati ne želimo tako delovati v parlamentu. Če vložimo zakon ga vložimo
               po tehtnem premisleku in z namenom, da problem rešimo.</p>
               <p>Hvala.</p>
            </sp>
            <sp xml:id="SDT6-KPDZ-redna-23-2012-07-10.sp18">

               <speaker>PREDSEDNIK DR. GREGOR VIRANT:</speaker>

               <p>Kdo želi?</p>
               <p>Mag. Katarina Hočevar.</p>
            </sp>
            <sp xml:id="SDT6-KPDZ-redna-23-2012-07-10.sp19">

               <speaker>MAG. KATARINA HOČEVAR (PS DL):</speaker>

               <p>Hvala za besedo. Lep pozdrav.</p>
               <p>Jaz kot nova poslanka težko ocenjujem in komentiram statistiko nujnih skrajšanih
               postopkov v prejšnjih mandatih. Razumem pa, da je pač v tem trenutku naša država v
               situaciji, ki od nas terja hitro ukrepanje in najbrž oziroma prepričana sem, da
               moramo ravno zaradi tega tudi kakšen procent nujnih postopkov pač več obravnavati.
               Nekako se mi včasih zdi s strani opozicije, da je situacija približno takšna, da se
               naša ladja potaplja, oni pa bi se še kar sončili na krovu.  Žal pač tako ne gre in v Državljanski listi podpiramo,
               da ta paket pred poletjem še spravimo po nujnem postopku, ker smo prepričani, da bodo
               do konca leta na ta način že lahko tudi v praksi vidni pozitivni učinki na
               gospodarstvo, na razbremenitev naših državljanov tako da bomo te postopke podprli.
               Hvala.</p>
            </sp>
            <sp xml:id="SDT6-KPDZ-redna-23-2012-07-10.sp20">

               <speaker>PREDSEDNIK DR. GREGOR VIRANT:</speaker>

               <p>Hvala. Predlagam, da preidemo na glasovanje. Zdaj, če ni nikogar, ki bi imel glede
               nujnih postopkov pri teh zakonih različno stališče od zakona do zakona potem lahko
               glasujemo o paketu. Najbrž ni nobenega takšnega... Izvolite, gospod Veber.</p>
            </sp>
            <sp xml:id="SDT6-KPDZ-redna-23-2012-07-10.sp21">

               <speaker>JANKO VEBER (PS SD):</speaker>

               <p>Mogoče se nismo dovolj poslušali že zjutraj... Torej kolegici Katarini bi rad
               pojasnil potem tudi da tudi mi imamo sovjo selekcijo pri teh zakonih, ki jih vlagate
               zato, da lahko ocenimo, da nekateri so pa res takšni, da gredo po nujnem postopku
               ampak je pa večinoma takšnih, ki pa res ne sodijo v obravnavo po nujnem postopku. In
               predsednik pri predlogu Zakona o spremembah Zakona o promociji kmetijskih in
               živilskih proizvodov se strinjam oziroma ne bom nasprotoval temu, da je zakon vložen
               po nujnem postopku, pri ostalih pa so seveda vsebine tako obširne da je verjetno da,
               ne verjetno zagotovo si je potrebno vzeti več časa za to, da se resno pogovorimo o
               teh zakonih. Hvala.</p>
            </sp>
            <sp xml:id="SDT6-KPDZ-redna-23-2012-07-10.sp22">

               <speaker>PREDSEDNIK DR. GREGOR VIRANT:</speaker>

               <p>Dobro, potem bomo glasovali o vsakemu posebej. Najprej predlog Zakona o spremembi
               zakona o spremembah Zakona o promociji kmetijskih in živilskih proizvodov.</p>
               <p>Kdo je za obravnavo po nujnem postopku? <stage>(SDS za, SD za, Državljanska lista za, DeSUS
               za, Nova Slovenija za.)</stage> Je kdo proti? <stage>(Pozitivna Slovenija proti.)</stage></p>
               <p>Predlog torej nujni postopek sprejet.</p>
               <p>Predlog zakona o spremembah in dopolnitvah zakona o splošnem upravnem postopku. Kdo
               je za? <stage>(SDS za, Državljanska lista za, DeSUS za, SLS za, Nova Slovenija za.)</stage> Je kdo
               proti? <stage>(Pozitivna Slovenija proti, SD proti.)</stage></p>
               <p>Nujni postopek.</p>
               <p>Predlog Zakona o spremembah in dopolnitvah zakona o gospodarskih družbah.</p>
               <p>Kdo je za? <stage>(SDS za, Državljanska lista za, DeSUS za, SLS za, Nova Slovenija za.)</stage> Je
               kdo proti? <stage>(Pozitivna Slovenija proti, SD proti.)</stage></p>
               <p>Nujni postopek.</p>
               <p>Predlog Zakona o spremembah in dopolnitvah Zakona o stvarnem premoženju državnih
               samoupravnih in lokalnih skupnosti.</p>
               <p>Kdo je za nujni postopek? <stage>(SDS za, Državljanska lista za, DeSUS za, SLS za, Nova
               Slovenija za.)</stage> Je kdo proti? <stage>(Pozitivna Slovenija proti, SD proti.)</stage></p>
               <p>Nujni postopek</p>
               <p>Predlog Zakona o preprečevanju zamud pri plačilih.</p>
               <p>Kdo je za nujni postopek? <stage>(SDS za, Državljanska lista za, DeSUS za, SLS za, Nova
               Slovenija za.)</stage> Je kdo proti? <stage>(Pozitivna Slovenija proti, SD proti.)</stage></p>
               <p>Nujni postopek.</p>
               <p>Ima morda še kdo kaj pod točko Razno? Če ne se vam zahvaljujem in samo še kratko
               obvestilo: izredna seja na podlagi vladne zahteve in na podlagi poslanskih podpisov
               bo potekala od 17. do 20. julija, torej bo sklicana za od 17. do 20. julij. Kolegij
               za izrednostjo bomo imeli v petek 13., imamo uro že določeno? Ob 12.00 tako.
               Obravnava na delovnih telesih teh zakonov za izredno sejo bo potekala v četrtek,
               petek in ponedeljek. <stage>/ Medsebojno pogovarjanje/</stage> Skratka imamo že določene zahteve za
               izredno sejo, verjetno bomo kakšno še dobili in seja se bo začela v torek. Dobro,
               hvala. <stage type="time">Seja je bila zaključena 10. julija 2012 ob 14.44.</stage>
               </p>
            </sp>

         </div>
      </body>
   </text>
</TEI>