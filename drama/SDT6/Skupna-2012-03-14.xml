<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-Skupna-2012-03-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT6-Skupna-2012-03-14.OZZP">E1B167C52D9DA64EC1257D1F005A58FD</idno>
               <idno type="custom" subtype="session" corresp="#SDT6-Skupna-2012-03-14.OZZEU">DCF3258F88563302C1257D1F005A5904</idno>
               <idno type="custom" subtype="day" corresp="#SDT6-Skupna-2012-03-14.OZZP">F4B983257CC70911C12579C100392E86</idno>
               <idno type="custom" subtype="day" corresp="#SDT6-Skupna-2012-03-14.OZZEU">C6707D1BD320D848C12579C1003973A7</idno>
               <idno type="URI" corresp="#SDT6-Skupna-2012-03-14.OZZP">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=F4B983257CC70911C12579C100392E86</idno>
               <idno type="URI" corresp="#SDT6-Skupna-2012-03-14.OZZEU">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=C6707D1BD320D848C12579C1003973A7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-Skupna-2012-03-14.OZZP" n="6">
               <name>nujna seja</name>
               <date when="2012-03-14"/>
            </setting>
            <setting who="#SDT6-Skupna-2012-03-14.OZZEU" n="3">
               <name>nujna seja</name>
               <date when="2012-03-14"/>
            </setting>
         </settingDesc>
         <particDesc>
            <listOrg>
               <org xml:id="SDT6-Skupna-2012-03-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-Skupna-2012-03-14.OZZP">
                        <orgName key="OZZP">Odbor za zunanjo politiko</orgName>
                     </org>
                     <org xml:id="SDT6-Skupna-2012-03-14.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">SKUPNA SEJA REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">6. nujna seja</stage>
            <stage type="title">in REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">3. nujna seja</stage>
            <stage type="date">(14. marec 2012)</stage>
            <stage type="chairman">Sejo sta vodila Jožef Horvat, predsednik Odbora za zunanjo politiko in Roman
            Jakič, predsednik Odbora za zadeve Evropske unije. </stage>
            <stage type="time">Seja se je pričela ob 9.30 uri. </stage>


            <sp xml:id="SDT6-Skupna-2012-03-14.sp1">

               <speaker>PREDSEDNIK ROMAN JAKIČ:</speaker>

               <p>Spoštovane kolegice, spoštovani kolegi. Začenjam 3. nujno sejo Odbora za zadeve
               Evropske unije, ki sva jo sklicala skupaj s predsednikom Odbora za zunanjo politiko.
               Kar se tiče Odbora za zadeve Evropske unije se ni nihče opravičil. Imamo pa
               nadomeščanje in sicer poslanca mag. Marka Pogačnika nadomešča poslanka mag. Damjana
               Petovar Dobovšek. Vse navzoče lepo pozdravljam in seveda dajem besedo predsedniku
               Odbora za zunanjo politiko, kolegu Horvatu. Izvoli.</p>
            </sp>
            <sp xml:id="SDT6-Skupna-2012-03-14.sp2">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod predsednik.</p>
               <p>Pričenjam 6. nujno sejo Odbora za zunanjo politiko. Spoštovane poslanke in poslanci,
               spoštovani predstavniki vlade. Vse vas prav lepo pozdravljam.</p>
               <p>Obveščam vas, da so zadržani oziroma, da na seji sodelujejo kot nadomestne članice in
               člani naslednje poslanke in poslanci: gospod Branko Marinič, namesto gospoda Danijela
               Krivca, gospod Jakob Presečnik, namesto gospoda Franca Pukšiča, mag. Jana Jenko,
               namesto Marije Plevčak, gospa Tina Komel, namesto gospe Melite Župevc. In gospa
               Renata Brunskole namesto gospoda Jerka Čehovina. Opravičil pa se je naš kolega
               Roberto Battelli. Opravičilo za neudeležbo predsednika vlade sem prejel včeraj, se
               pravi 13. 3. Naslovljeno je 
               bilo na Odbor za zunanjo politiko in tudi na Odbor za zadeve Evropske unije.
               Prehajamo na določitev dnevnega reda seje odbora. S sklicem seje ste prejeli predlog
               dnevnega reda seje odbora. Ker nisem prejel predlogov za spremembo dnevnega reda je
               določen dnevni red seje, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - TO JE NADALJNJI POSTOPEK SPREJEMANJA ACTE.</title> Naj uvodoma pojasnim, da je Poslanska skupina Pozitivne Slovenije 29. februarja
               letos vložila zahtevo za sklic nujne seje Odbora za zadeve Evropske unije in Odbora
               za zunanjo politiko s predlagano prej omenjeno točko dnevnega reda. Besedo dajem
               gospodu Jakiču za uvodno predstavitev. Gospod Jakič, izvolite.</p>
            </sp>
            <sp xml:id="SDT6-Skupna-2012-03-14.sp3">

               <speaker>PREDSEDNIK ROMAN JAKIČ:</speaker>

               <p>Najlepša hvala. Spoštovane kolegice, kolegi. Še enkrat lep pozdrav predstavnikom tudi
               Vlade Republike Slovenije. Kot ste s sklicem dobili, je Poslanska skupina Pozitivna
               Slovenija na podlagi drugega odstavka 48. člena Poslovnika Državnega zbora. V
               poslanski skupini smo pač vložili pobudo za sklic izredne seje in sicer z željo po
               nadaljnjem postopku sprejemanja ACTE. Naj povem, kakšen sklep predlagamo, potem bom
               pa obrazložil. In sicer predlagamo, da Odbor Državnega zbora za zadeve Evropske unije
               in zunanjo politiko Vladi Republike Slovenije oziroma pristojnemu ministrstvu
               predlaga, da pristojno ministrstvo, ki je vodilo postopek do podpisa pogodbe poda
               predlog Ministrstvu za zunanje zadeve, da prične postopek ratifikacije ACTE in da
               vlada zakon o ratifikaciji predloži v obravnavo in sprejem Državnemu zboru. Naj
               obrazložim, zakaj takšna želja. Kot veste in seveda ste spremljali je ACTA ali kot po
               slovensko rečemo trgovski sporazum za boj proti ponarejanju, je multilateralni
               sporazum, ki predlaga seveda urejanje novih mednarodnih kriterijev za uveljavljanje
               avtorskih pravic. Slovenija ga je, čeprav v njegovi vsebini ni bilo neke predhodne,
               širše, javne razprave in je, naj poudarim skrajnim rok bil za podpis šele konec tega
               meseca. Se pravi meseca marca 2012, podpisala že konec januarja 2011, torej v času
               prejšnje vlade. V Pozitivni Sloveniji opozarjamo, da je za razliko od preteklih
               pogajanj za sklenitev sporazuma o pravicah intelektualne lastnine ta večstranski
               sporazum nastal izven mednarodnih organizacij za varstvo intelektualne lastnine, kot
               sta svetovna organizacija za intelektualno lastnino in pa svetovna trgovinska
               organizacija. In da v zvezi s pogajanji za sklenitev ACTE nikoli ni bil namen
               spreminjati pravni red EU ali usklajevati zakonodajo v zvezi z izvrševanjem kazensko
               pravnih ukrepov na področju pravic intelektualne lastnine.</p>
               <p>V Pozitivni Sloveniji se seveda strinjamo, da moramo urediti področje kršitev pravic
               intelektualne lastnine oziroma avtorskih pravic, vendar opozarjamo, da se moramo tega
               pomembnega gospodarskega vprašanja lotiti drugače, saj je sporazum sporen tudi zaradi
               vsebine, kot tudi zaradi samega procesa sprejemanja. Nesprejemljiv je seveda predvsem
               način pogajanj in sprejemanja kompleksnih rešitev, kot jih predvideva sporazum ACTA,
               se pravi v veliki tajnosti, brez nadzora pristojnih mednarodnih inštitucij, brez
               široke javne razprave, ter sodelovanje neodvisne stroke in civilne družbe. Po našem
               mnenju je sporazum pravno nejasen, ni v skladu z aktualnimi mednarodnimi pravnimi
               standardi, sporazum ACTA ne dosega niti evropskih standardov zaščite in varovanja
               univerzalnosti integritete in odprtosti interneta.</p>
               <p>Po našem mnenju ACTA sili ponudnike dostopa do interneta v nadziranje v lastnih
               omrežjih in posredovanje osebnih podatkov domnevnih kršiteljev, kar bo vplivalo na
               svobodo izražanja, komunikacijsko zasebnost in dostop do kulturnih dobrin. Kot tak
               lahko seveda škoduje tudi mednarodni trgovini in razvoju inovacij. Zaradi slednjega
               smo v Pozitivni Sloveniji Odboru za zadeve Evropske unije  predlagali, da v sklopu odbora opravimo javno
               predstavitev mnenj in vsaj delno popravimo omenjeno napako in vključimo širšo javnost
               v postopek sprejemanja in ratifikacije sporazuma ACTE. Kot veste, 17. 2. je odbor na
               mojo pobudo opravil javno predstavitev, ki naj bi podala odgovore na vsa ta odprta
               vprašanja. Naj ob tem omenim, da sem sodeloval kot predsednik Odbora za zadeve EU v
               Bruslju v Evropskem parlamentu 1. marca, kjer je v bistvu prvič tudi v Evropskem
               parlamentu bila organizirana, je parlamentarni odbor za mednarodno trgovino
               organiziral srečanje, kjer se nas je udeležilo skoraj 700 udeležencev, evropskih
               poslancev, poslancev nacionalnih parlamentov držav članic, akademikov, predstavnikov
               civilne družbe in uradnikov EU. In da je tudi po mnenju, jaz sem eno poročilo,
               mislim, da so kolegi dobili, iz tega je večinsko mnenje tudi tam sodelujočih
               strokovnjakov, da je ta sporazum na nek način nesprejemljiv. Kot veste smo pa tudi
               seznanjeni, da je Evropska komisija sodišča EU pozvala naj presodi, ali je zadnji
               osnutek besedila ACTE popolnoma v skladu s temeljnimi pravicami in svoboščinami EU.
               Tako da bo sodišče EU tako presodilo, ali ACTA kakorkoli krši svoboda izražanja
               obveščanja, varstva podatkov ter lastnino.</p>
               <p>To, kar se je zgodilo na javni predstavitvi, pred tem pa nam je minister Žiga Turk
               posredoval preko Twitterja, nas je obvestil, da Vlada neformalno razmišlja, bom
               citiral Twitt: "Vlada neformalno o ACTI. Nagibamo se k zamrznitvi ratifikacije."
               Pristojni minister za gospodarski razvoj gospod Radovan Žerjav pa je na javni
               predstavitvi sporočil, da bo Vlada zamrznila proces ratifikacija ACTE. Seveda se nam
               tu kot predlagateljem poraja vprašanje kaj pomeni, da Vlada zamrzne. Jaz moram reči,
               da formalnega sklepa Vlade Republike Slovenije o zamrznitvi nisem slišal. Neformalno
               pač Vlada, kar se mene tiče, lahko sklepa kar hoče, ampak ni zavezujoče. Poleg tega
               imam še en problem. Imam občutek, da je Vlada s tem, ko je rekla, da je zamrznila
               proces ratifikacije, se je na nek način oprala roke, govorim seveda, vem katera vlada
               je sprejemala in podpisovala, da ne bo nesporazuma in da mi bo kdo pač očital
               politične zgodbe. Ampak zamrznitev nečesa, kar je Vlada pripeljala do konca zame nič
               ne pomeni. Vlada je s parafiranjem sporazuma v Tokiu, kjer je veleposlanica to
               naredila januarja meseca, zaključila svoj proces. Govoriti o tem, da je Vlada
               zamrznila nadaljnje postopke procesa ratifikacije tega, seveda, ne vzdrži. In zato si
               predlagatelji želimo, da Vlada v resnici pride s to ACTO pred Državni zbor Republike
               Slovenije in naj Državni zbor odloča o ratifikaciji oziroma o njeni neratifikaciji.
               In zato je ta zgodba. Mi želimo, kot predlagatelji, da se sporazum pripelje v Državni
               zbor in v Državnem zboru, da se do njega opredelimo. Veste pa, da je stališča
               Poslanske skupine Pozitivne Slovenije odklonilno in menimo, da je taka ACTA, kot je
               sedaj pripravljena, zapisana, da v bistvu ne ustreza in bi jo moral Državni zbor
               ratifikacijo zavrniti. Še enkrat naj rečem, ACTA z zamrznitvijo ni ad ACTA, kot se je
               govorilo, ACTA je seveda z zamrznitvijo samo zamrznjena. Mi bi pa želeli, seveda, o
               njej odločati in želeli, da končno pride v Državni zbor, kjer je mesto odločanja o
               trgovinskih sporazumih. Najlepša hvala za ta malo daljši uvod, predsednik.</p>
            </sp>
            <sp xml:id="SDT6-Skupna-2012-03-14.sp4">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega predsednik, za dopolnilno obrazložitev zahteve za sklic skupne
               seje odborov.</p>
               <p>Preden nadaljujemo vas obveščam, da je na seji Odbora za zunanjo politiko prisoten
               kolega Matevž Frangež, namesto kolega Boruta Pahorja.</p>
               <p>Besedo dajem mag. Vinki Soljačič, vršilki dolžnosti generalne direktorice Direktorata
               za turizem in internacionalizacijo  iz Ministrstva za gospodarski razvoj in tehnologijo. Izvolite.</p>
            </sp>
            <sp xml:id="SDT6-Skupna-2012-03-14.sp5">

               <speaker>MAG. VINKA SOLJAČIČ:</speaker>

               <p>Hvala lepa za besedo. Dobro jutro vsem. Mogoče samo en majhen popravek, sem v
               funkciji vodenja Direktorata za notranje trge. Na žalost kolega generalni direktor
               Direktorata za turizem in internacionalizacijo je zbolel.</p>
            </sp>
            <sp xml:id="SDT6-Skupna-2012-03-14.sp6">

               <speaker>PREDSEDNIK JOŽEF HORVAT:</speaker>

               <p>Hvala lepa za pojasnilo, se opravičujem.</p>
            </sp>
            <sp xml:id="SDT6-Skupna-2012-03-14.sp7">

               <speaker>MAG. VINKA SOLJAČIČ:</speaker>

               <p>Jaz bi se tudi zahvalila gospodu Jakiču, ki nam je tako temeljito razložil razlog za
               predlog, da se zadeva malo drugače zapelje, kot se je nekako načrtovalo. V bistvu bi
               ponovila določene stvari, ki so nam znan v zvezi s procesom ratifikacije. Kot je že
               nakazano, Vlada bo zamrznila nadaljnji postopek iz več razlogov. Ampak zagotovo je
               najbolj pomemben ta, da so se v javnosti pojavili dvomi, nasprotovanja, pomisleki in
               določene, zagotovo tudi, upravičene pripombe na vsebino. Mi ocenjujemo, da je
               primerno počakati rezultate določenih razprav, tako na sodišču Evropske unije glede
               same primernosti v povezavi z zakonodajo in politiko EU-ja na tem področju, se pravi
               na področju varstva intelektualne lastnine. Potem bi to povezala tudi z dejstvom, ki
               je bil že poudarjen, da je v bistvu varstvo intelektualne lastnine in boj proti
               ponarejanju seveda izredno pereč, tako na ravni EU, kot globalno. In verjetno se vsi
               strinjamo, da je na tem področju nekaj treba narediti. Sedaj pa je treba narediti
               nekaj, kar ne bi bilo v nasprotju s splošno politiko in tudi, ki ne bi omejevalo
               določene pravice. Po drugi strani pa bi bilo treba zaščititi vse, ki bi lahko z
               neurejanjem tega področja bili prizadeti. Vemo, da, tako kot je gospod Jakič
               poudaril, da v Evropskem parlamentu se je tudi začela tako temeljita razprava. Po
               oceni naj bi se nekje do poletja zaključile te razprave, kar pomeni, je tudi močan
               signal kako globoka in zahtevna je ta razprava.</p>
               <p>Rada bi posredovala tudi informacijo, da v kratkem, ta petek, Svet za zunanje zadev
               EU bo razpravljal tudi o tem. ...<stage>/Nerazumljivo./</stage> informacijo, da je tudi naša
               kolegica članica Evropskega parlamenta gospa Fajon zahtevala tudi določena pojasnila
               komisije, kar pomeni, da se je razprava in razmišljanje o tem, kako naprej, razširilo
               tudi na mnoge inštitucije, tako na ravni EU, kot verjetno tudi v državah članicah,
               med drugim, recimo, vemo, da je tudi Švedska zamrznila oziroma ustavila nadaljnji
               postopek, poleg mnogih drugih zadev. Zakaj poudarjamo Švedsko? Zaradi tega, ker
               nekako v tem našem svetu, vemo, da je to država, ki izredno veliko pozornosti namenja
               temu področju. Mislimo, kolegi in inštitucija, ki jo nekako danes zastopam, da je
               izredno pomembno počakati tudi na mnenje sodišča EU in takrat se odločiti, kako
               naprej. Drži dejstvo, da je pač naša vlada to podpisala. Drži tudi dejstvo, da dokler
               ne pride v Državni zbor ne moremo govoriti o celotni uporabnosti ali uporabnosti tega
               sporazuma. Zato mi še enkrat poudarjamo, da je primerno, da se postopek ratifikacije
               ustavi, da zberemo še več argumentiranih informacij in de facto dejstev, da bi se
               utemeljeno odločili, kako naprej.  Seveda, ko se odločamo, se odločamo lahko za več poti. Ena od teh je
               pa tudi mogoče in zagotovo ta, ki jo je gospod Jakič oziroma Pozitivna Slovenija
               predlaga. Mi bi želeli, da se ta postopek, začetek tega postopka malo predstavi, tako
               da imamo čim več dejstev na mizi. Hvala lepa.</p>
            </sp>
            <sp xml:id="SDT6-Skupna-2012-03-14.sp8">

               <speaker>PREDSEDNIK JOŽEF HORVAT:</speaker>

               <p>Hvala lepa tudi vam! Želi besedo gospod državni sekretar na Ministrstvu za zunanje
               zadeve dr. Božo Cerar? Izvolite.</p>
            </sp>
            <sp xml:id="SDT6-Skupna-2012-03-14.sp9">

               <speaker>DR. BOŽO CERAR:</speaker>

               <p>Gospod predsednik, bom zelo kratek, ker vlada mora govoriti z enim glasom in se ne bi
               rad ponavljal. Dejstvo je, kot je rekla kolegica, vlada je nekje začela proceduro. Ne
               bi rekel o kakšni zamrznitvi ratifikacije, ker ratifikacija se ni začela, da bi jo
               zamrznili, ampak Vlada je začela proceduro, da se ta postopek sploh ne začne. Se
               pravi, da resorni organ na MNZ ne da predloga za začetek posamezne ratifikacije.
               Sedaj, kar se tiče teh argumentov zakaj, mislim da je bila kolegica dovolj jasna. Zdi
               se mi tudi pomembno, da počakamo kaj se bo zgodilo v Evropskem parlamentu. Debata se
               je tam začela, trajala bo vsaj do polletja. Slišali smo tudi, da komisija ali
               parlament od sodišča Evropske unije je prosilo zahtevo, da se poda mnenje. Tako da,
               Svet Evropske unije bo na to počakal, ne bo šel naprej s postopkom ratifikacije, se
               nam zdi nekako umestno, da nekaj podobnega storimo tudi mi. Vlada bo v prihodnjih
               dneh ustrezen sklep sprejela in seznanila OZP. Hvala lepa.</p>
            </sp>
            <sp xml:id="SDT6-Skupna-2012-03-14.sp10">

               <speaker>PREDSEDNIK JOŽEF HORVAT:</speaker>

               <p>Hvala lepa gospod državni sekretar. Sedaj dajem besedo poslankam in poslancem. Če
               dovolite, bi sam za uvod želel izraziti in spomniti, da smo resnično 17. februarja
               imeli dokaj kvalitetno javno predstavitev mnenj o podpisu trgovskega sporazuma za boj
               proti ponarejanju oziroma ACTA. Ta je bil, kar zadeva tudi samega števila sodelujočih
               in tudi glede na trajanje, je bil to dokaj bogat dogodek, če smem tako reči. Ne
               nazadnje, bilo je izrečenih ali bolje povedano, v magnetogram zapisanih skoraj 21
               tisoč besed. Želim pa omeniti, da so izmed naših kolegov, so sodelovali naslednji
               poslanci: mag. Branko Grims Slovenska demokratska stranka, Matevž Frangež Socialni
               demokrati in moja malenkost, Jožef Horvat Nova Slovenija. In seveda, kolega Roman
               Jakič kot predsednik odbora in kot sklicatelj te javne predstavitve mnenj, za katero
               se mu tudi javno čestital.</p>
               <p>S tem mojim uvodom želim povedati, da ti in morda diskusijo usmeriti predvsem na
               predlagan sklep, seveda pa prav nobene razprave ne bom omejeval. Torej dajem besedo
               poslankam in poslancem. Kdo želi razpravljati? Prvi na seznamu je kolega mag. Branko
               Grims. Izvolite.</p>
            </sp>
            <sp xml:id="SDT6-Skupna-2012-03-14.sp11">

               <speaker>MAG. BRANKO GRIMS (PS SDS):</speaker>

               <p>Hvala za besedo. Vsem lep pozdrav! Zapuščina Pahorjeve vlade je klavrna na
               kateremkoli področju gledamo in tudi ACTA kot zapuščina, podpis ACTE kot zapuščina
               Pahorjeve vlade zagotovo sodi v to zgodbo. Vemo, da je Pahorjeva vlada podpisala ACTO
               za hrbtom ljudi, januarja, ko je opravljala samo še v.d.-jevstvo. Tja niti ni šel to
               podpisati minister, to so naročili kar veleposlanici, kar je tudi nekoliko nenavaden
               postopek. Verjetno so se zavedali spornosti cele zgodbe, ampak vsekakor je to
               zapuščina Pahorjeve vlade s katero se bo treba resno soočati. Mene veseli sicer, da
               sedaj že vsi opažajo, da s to zadevo ni bilo vse v redu, da ni bilo javne razprave
               prej, da stvari niso bile tako peljane, kot je sicer Pahorjeva vlada tri leta
               govorila, kako bo vedno vsako stvar delala transparentno in v soglasju s civilno
               družbo ter  strokovno
               javnostjo. V tem primeru je naredila točno kontra. Ampak danes je zabavno tudi to, po
               drugi strani, in če se malo pohecamo za začetek, da če pogledamo prejšnjo Pahorjevo
               vlado pa sedanjo sestavo politike, lahko ugotovimo, da je trdo jedro, recimo temu,
               Zares in LDS danes v Pozitivni Sloveniji pa še velik del nekdanjih poslancev SD.
               Tako, da je tranzicijska levica kar se tiče ACTE, kot tisti kužek, ki glasno laja in
               lovi svoj lastni rep. Ampak ACTA je vsekakor resna zadeva, zaradi tega, ker ureja
               področje, ki bo v bodoče še bolj kot že danes, zadevalo ogromno število ljudi,
               praktično nas vse, zlasti pa mlajšo generacijo, ki mu internet pomeni na nek način
               drugi del življenja. Oni danes živijo v realnem svetu in v virtualnem svetu, tako kot
               pač dojemajo svet kot tak. In problem ACTAE je ravno v tem, da hoče virtualni svet
               urejati po istih načelih kot življenje v realnem svetu. Zaradi tega sam osebno sem
               takrat že opozoril, da stvari niso v redu. Bil sem prvi, ki je o tem govoril v
               Državnem zboru, to se verjetno dobro spomnite. In jaz osebno mislim, da bi morali
               vsi, to se pravi od vlade do poslank in poslancev narediti vse, da v celotni Evropi,
               kar je v naši moči, ACTA gre z dnevnega reda, in da se razdeli na dva dela. To bi
               morala biti po mojem mnenju ena pozitivna rešitev, da se tisto, kar ureja stvari v
               realnem svetu, ko gre za vprašanje zaščite znamk, za vprašanje, po domače rečeno,
               fizičnega šverca ponarejenih materialnih dobrin, tudi slovenskih, pa seveda tudi
               mnogih drugih, praviloma sicer iz držav na drugi strani svet, da se to uredi skladno
               s tistimi načeli, ki so v ACTI tudi ustrezno urejeni. Ko pa gre za virtualni svet, za
               internet, pa je potrebno upoštevati, da tukaj pride do soočenja različnih vrednot, po
               eni strani tudi želja po zaščiti, pač intelektualne lastnine in po drugi strani do
               vprašanja zaščite človekovih pravic, kjer pa po mojem mnenju enih kompromisov
               enostavno ne more biti. Človekove pravice morajo biti na prvem mestu. In zaradi tega
               bi bil po mojem mnenju edini pameten zaključek, da se to uredi posebej, in da se
               upošteva še nekaj; pomen ACTE ni samo v tem, ker to ureja tukaj in zdaj ali pa hoče
               to urejati, ampak zato, ker na nek način bo ACTA po mojem trdnem prepričanju začrtala
               nadaljnji razvoj urejanja stvari na Internetu. Odprla bo vprašanje ali bo internet
               ostal neko področje trajne svobode, izmenjave mnenj in se bo vprašanje intelektualnih
               pravic urejalo na nek razumen način, po mojem mnenju preprosto s tem, da se plača
               neko količino, po domačem rečeno "download-a" in se s tem kompenzira eventualno
               škodo, če bi nastala, ali se bo pa še naprej šlo v nesorazmerna preganja
               posameznikov, tako kot smo bili priče, pa se v zadnjem času v svetu to na srečo
               opušča in se preganja tiste, ki dejansko služijo s temi stvarmi, kar je po mojem
               mnenju edino pravilno. In zaradi tega bi bilo verjetno najboljše si vzeti čas. Se
               pravi čas, da se v Evropi ta stališča uveljavi, da se preuči to tudi s pravnega
               vidika. Zdaj je ta postopek že začet pred evropskim sodiščem, in da se potem, ko se
               zbere vse te informacije, poskuša v največji možni meri sooblikovati enotno evropsko
               stališče in potem na tem stališču kot neki skupni zunanji politiki združene Evrope
               graditi naprej. Tukaj bi lahko Slovenija odigrala pozitivno vlogo, ampak ta stvar
               zahteva trezen premislek, veliko argumentov in tudi čas.</p>
            </sp>
            <sp xml:id="SDT6-Skupna-2012-03-14.sp12">

               <speaker>PREDSEDNIK JOŽEF HORVAT:</speaker>

               <p>Hvala lepa kolega Branko Grims. Naslednja bo razpravljala podpredsednica Odbora za
               zunanjo politiko, gospa Janja Klasinc.</p>
            </sp>
            <sp xml:id="SDT6-Skupna-2012-03-14.sp13">

               <speaker>JANJA KLASINC (PS PS):</speaker>

               <p>Najlepša hvala, gospod predsednik. Pozitivna Slovenija je predlagala današnjo sejo,
               ne samo zaradi svojih ugotovitev, ampak kot vidite, že kolega Grims pred menoj je
               povedal, je to problem, ki je razburkal celotno evropsko javnost. In zato, če se
               mogoče zdaj obrnem na pravkaršnjo razpravo kolega Grimsa o tranzicijski levici, bi
               rekla, da tukaj smo enakovredno bili neaktivni,  tako tranzicijska desnica, kot tranzicijska levica, če
               že govorimo o kakršnihkoli tranzicijah. Je pa sreča v tem, da smo se pravi čas
               zavedli problema, ki je pred nami. Jaz bi dala tudi priznanje kolegu Grimsu, ki je v
               prejšnjem mandatu opozoril na ta problem, in mislim, da ni naš cilj, da se zdaj,
               čeprav sem jaz opozicijska poslanka, ne bi rada nadaljevala tradicije prejšnje
               opozicije, ki je vse kar je predlagala koalicija črtala. To je enostavno bila vaša
               zasluga, ampak v sedanjem mandatu pa je naša zasluga, da opozarjamo na nujnost
               nadaljevanja in rešitve te zgodbe.</p>
               <p>Jaz se ne bi strinjala s sedanjo razpravo, v toliko samo, kar zadeva čas. Jaz mislim,
               da je prišlo tudi do tega parafiranja prejšnje vlade, zaradi napačnega razumevanja,
               ki je v Sloveniji pregosto. Uklanjanja in avtomatičnega priznavanja vsega, kar je
               predlagano ali sprejeto v Evropski uniji na nekih institucijah. Kot jaz razumem
               delovanje Evropske unije je to mehanizem, ki naj bi prihajal od spodaj navzgor in se
               potem usklajeval na koncu. In zato jaz mislim, da je zdaj, ne samo pravica, ampak
               tudi dolžnost vsake države članice, torej Slovenije, da prvič sama zavzame stališče
               in v tem primeru Pozitivna Slovenija poziva slovensko politiko k temu, da rečemo: V
               redu, naredili smo napako, popravimo jo in ni prvič, tukaj v parlamentu opravimo
               široko razpravo in odločanje. in potem vlada potegne nadaljnje korake. Ker jaz
               mislim, zdaj čakati vse, da bo spet Evropska unija. Kdo pa je Evropska unija?!
               Evropska unija je skupek vseh nas. Torej, če bo Slovenija zavzela stališče, sem
               prepričana, da bodo tudi druge države članice zavzele stališče, jaz mislim, da
               odločanje v slovenskem Državnem zboru bi bilo nujno potrebno in potem predstavitev
               našega stališča v okviru Evropske unije. To je moje stališče.</p>
               <p>Hvala.</p>
            </sp>
            <sp xml:id="SDT6-Skupna-2012-03-14.sp14">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Zdaj ima besedo gospod Jožef Jerovšek, podpredsednik Odbora za zunanjo politiko.</p>
            </sp>
            <sp xml:id="SDT6-Skupna-2012-03-14.sp15">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Pred sabo imamo očitno zelo pomembno tematiko Intelektualna lastnina, ne nazadnje ni
               kar si ga bodi. Tudi sam sem se včasih nekaj ukvarjal s patenti in izumi in uporabo,
               pa tudi prijavljal. Vendar, to področje, ki ga zdaj problematiziramo, posega na
               področje interneta. In verjetno drži, da ta ACTA nevarno posega v odprtost interneta.
               In je prav, da se je celotna evropska javnost zganila, zdrznila in da je dosegla neke
               postopke zaustavitve tega, čeprav sem tudi vesel, da je to šlo na evropsko sodišče,
               da bo dejansko presodilo kako posega v lastninsko pravico in v pravico do obveščanja
               in vsega tega.</p>
               <p>Strinjam se, da gre tu za vrednote, kot je bilo prej rečeno. In ker je ACTA naletela
               na izjemen odmev in odpor v javnosti, bi bilo zelo enostavno, če bi se priključil ali
               rekel, da še kaže na eno napako prejšnje vlade, vendar bom mojo razpravo uporabil za
               nekaj drugega. Ker smo na Odboru za zunanjo politiko. Mene pa, moram reči, da je ob
               vsem tem dogajanju zbodlo to, da se je veleposlanica na Japonskem opravičila za
               podpis. Česa takšnega v diplomaciji nisem doživel. Namreč, strinjam se, saj ima ona lahko takšno
               stališče, vendar nikoli še nisem doživel, da bi se ruski stalni predstavnik v
               varnostnem svetu opravičil za glasovanje, recimo pri resoluciji o Siriji. Vemo, da
               rusko stališče obsoja celotna svetovna skupnost, vendar veleposlanik je tam dolžan
               narediti tisto, kar mu je država naročila, in od tega mislim, da ni poklican da se za
               to opravičuje. To, kaže na eno razsulo v diplomaciji v času prejšnjega mandata na
               koncu mandata gospoda Žbogarja. In jaz nočem problematizirati, ampak če hočemo imeti
               kolikor toliko kredibilno diplomacijo, ki bo spoštovana v mednarodnih krogih, se mi
               zdi, da ni diplomat prava oseba, ki se opravičuje za delo svoje vlade in tisto, kar
               je kot diplomat dolžan storiti. To je bilo res čisto na koncu mandata tiste vlade,
               vendar bi na nek način želel imeti neko informacijo, ampak nočem problematizirati,
               ker sem na strani tistih, ki so za to, da internet ostane odprt in da je tu ena
               razumna solucija, ampak hkrati pa sem zaskrbljen, če bo naša zunanja politika,
               diplomacija delovala tako, kot je delovala ob koncu prejšnjega mandata. Upam, da smo
               s spremembo vlado prešli preko tega, da se kaj takšnega ne bo več dogajalo.</p>
               <p>Hvala lepa.</p>
            </sp>
            <sp xml:id="SDT6-Skupna-2012-03-14.sp16">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Jerovšek.</p>
               <p>Besedo dajem kolegu Frangežu.</p>
            </sp>
            <sp xml:id="SDT6-Skupna-2012-03-14.sp17">

               <speaker>MATEVŽ FRANGEŽ (PS SD):</speaker>

               <p>Priznati moram, da me je kakovost javne predstavitve mnenj izjemno prijetno
               presenetila, mislim pa, da je bila v veliki meri precej soglasna. Jaz sem njen
               rezultat razumel tako, da se je stroka zelo jasno opredelila, da pričakuje drugačne
               rešitve, najverjetneje v obliki dveh ločenih sporazumov. Dejstvo pa je tudi, da smo
               bili vsi skupaj precej soglasni, da bo treba pred takšnim urejanjem tega področja
               bolje urediti avtorsko pravo, pravo intelektualne lastnine, ki je očitno preživeto
               takšno, kot je in ni sposobno več dohajati izzivov s katerimi smo, predvsem zaradi
               globalizacije in interneta soočeni v 21. stoletju.</p>
               <p>Zato smatram, da so bili ti zaključki izjemno kakovostni. In jaz vem, da ko bo
               sporazum prišel v parlament, da bo zelo težko dobil podporo za ratifikacijo. V tem
               pogledu razumem poziv Pozitivne Slovenije in Romana Jakiča, da želijo zaključek
               postopka čim prej in jasen odgovor državnega zbora, da na tej točki zaključimo s tem
               procesom, z verjetno zavrnitvijo ratifikacije tega sporazuma.</p>
               <p>To pa ne pomeni, da bodo s tem vsi problemi rešeni. Problemi in del problemov, ki jih
               velja kot legitimne nasloviti in so bili tudi del tega paketa, bo vendarle treba
               rešiti. Strinjam pa se na drugačen način, z bistveno bolj široko javno razpravo, ne
               samo pri nas doma, ampak tudi brez tajnih pogajanj na globalnem prizorišču. Meni še
               vedno odmeva prva razprava današnjih govorcev, od katerih sem si zapomnil predvsem
               besedno zvezo "Pahorjeva vlada", ker mislim, da je bila omenjena 34-krat, medtem ko
               kdo Pahorjevo vlado pribija na križ zaradi sporazuma ACTA, bi se vendarle vprašal
               kdaj se je pravzaprav postopek za oblikovanje ACTE, takšne, kot je, začel. Ali ni
               bilo to morebiti v obdobju, ko je Evropsko unijo, ki je pogajanja v ta projekt vodila Slovenija, jo je vodila
               Janševa vlada, v točno tisti čas je začetek tega postopka umestiti Svet EU, je takrat
               začel te postopke pod predsedovanjem Slovenije, pod predsedovanjem Janeza Janše. Tako
               da, odgovornost za to je deljena. Jaz sem bil eden od razpravljavcev na javni
               predstavitvi in jaz sem se takrat tudi opravičil za pomanjkanje skrbnosti pri tem
               vprašanju, ko smo na Odboru za zadeve EU v prejšnjem mandatu na samem zaključku
               mandata preveč lahkoverno požegnali ta sporazum.</p>
               <p>Kot povedano, problemi bodo ostali. Jaz mislim, da je tukaj več vidikov. Predvsem
               poslanka Slovenske demokratske stranke v Evropskem parlamentu, dr. Romana Jordan
               Cizelj, je za mene precej prepričljivo, dalo se jo je razumeti kot zagovornico akte,
               opozarjala na tiste vidike, ki jih akta opravičeno ureja, recimo področje generičnih
               zdravil je posebej omenjala kot področje, kjer danes zaradi pomanjkanja ustrezne
               regulative pravzaprav področje ostaja nevarno neurejeno. Tako da, v tej zgodbi se
               združuje več vidikov, vsak od teh vidikov mora biti predmet poglobljene razprave in
               tam, kjer je to potrebno, bo potrebno posamezne vidike javnega interesa tudi zaščiti.
               Gotovo pa je bila javna predstavitev mnenj in tudi tisto, kar sam pričakujem od
               mnenja sodišča razumeti tako, da je pri tem potrebno dosledno spoštovati eno od
               temeljnih človekovih pravic in to je, pravica do zasebnosti, ki v nobenem od takih
               postopkov ne sme biti ogrožena.</p>
            </sp>
            <sp xml:id="SDT6-Skupna-2012-03-14.sp18">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Frangež. Sedaj glede na trenutni status akte, ki ga je pravzaprav
               zelo koncizno in najbolj koncizno podal državni sekretar, dr. Božo Cerar, je nekakšen
               status Q, ampak ljub vsemu, dovolite tudi, da nekaj besed spregovorim v imenu
               poslanske skupine Nove Slovenije.</p>
               <p>Trgovinski sporazum za boj proti ponarejanju akta je napisan zelo ohlapno. Zajema
               namreč veliko širše področje kot bi lahko sklepali iz njegovega naslova, saj me
               drugim kroji tudi usodo interneta. Za mednarodni trgovinski sporazum ni nenavadno, da
               nastaja za zaprtimi vrati, a ker akta oblikuje tudi politiko interneta je omejevanje
               razprave zgolj na nekaj povabljenih izbrancev nesprejemljivo. Za osvežitev spomina pa
               zgolj za osvežitev spomina. Izjemno sem kritičen, zaradi površnosti in
               netransparentnosti prejšnje Vlade RS, ki je 8. septembra lani napisala, da sporazum v
               ničemer, citiram: "Ne bo vplival na slovenski pravni red, ne bo imel posledic za
               proračun, ne na upravo in ne na okolje, bo pa pozitivno vplival na gospodarstvo, saj
               bo omogočal večjo učinkovitost v boju proti ponarejanju". Dva dni za tem, ko je
               slovenska vlada padla, torej, 22. septembra 2011 je bila na 151. seji vlade sprejeta
               odločitev za podpis sporazuma. Internet je danes temeljno sredstvo komunikacije in
               sodelovanja, zato je pri načrtovanju njegove prihodnosti potrebno prisluhniti vsem
               deležnikom, spoštovati temeljne človekove pravice in upoštevati različne ekonomske
               interese. Ohlapnost sporazuma akta vodi tudi do različnih interpretacij njegove
               vsebine. V nobenem členu sicer podpisnicam ne nalaga posegov v zasebnost uporabnikov
               interneta, vendar pa tako možnost dopušča. Na primer v četrtem odstavku 27. člena, ki
               ga lahko interpretiramo tudi tako, da bodo ponudniki internetnih storitev morali
               podatke o naročnikih razkrivati imetnikom pravic. Že zaradi  netransparetnega postopka oblikovanja internetne
               politike in morebitnih posegov v zasebnost je potrebno sporazum akta odločno
               zavrniti. To je stališče Poslanske skupine Nove Slovenije. Sporni so tudi načini
               določanja odškodnin in zaplembe ali celo uničenja računalniške opreme kršiteljev v
               manjših postopkih. V poslanski skupini se tudi zavedamo, da bodo problemi, ki jih
               sicer nespretno poskuša rešiti akta še naprej ostali odprti. Resnični problem je, da
               se internet in tehnologija razvijata tako hitro, da jim zakonodaja in stari poslovni
               modeli enostavno ne sledijo. Mi vidimo ključ do rešitve v široki in odprti razpravi
               in prav tukaj je akta padla na izpitu.</p>
               <p>Sedaj, če dovolite še kratek moj komentar predlaganega sklepa. Jaz ta sklep razumem
               tako, da predlagatelji skupne seje obeh odborov želijo, če bi bil seveda ta sklep
               sprejet naložiti vladi, da bi vlada sprejela Zakon o ratifikaciji akte in poslala
               Zakon o ratifikaciji, katere vsebine se seveda ne spreminja v DZ, kakšen scenarij bi
               bil v DZ je bilo tukaj danes že jasno povedano. Ta Zakon o ratifikaciji ne bi bil v
               DZ sprejet in razprava bi najbrž tekla v smeri kritike te vlade, zato jaz tega sklepa
               ne bom podprl. Bom pa sedaj, če mi dovolite predlagal alternativnega in sicer dokaj
               standardnega: "Odbor za zadeve EU in Odbor za zunanjo politiko sta se seznanila z
               nadaljnjim postopom sprejemanja trgovinskega sporazuma za boj proti ponarejanju
               akta." Hvala lepa. Razprava je odprta naprej. Želi še kdo razpravljati? V imenu
               predlagateljev, kolega Roman Jakič.</p>
            </sp>
            <sp xml:id="SDT6-Skupna-2012-03-14.sp19">

               <speaker>PREDSEDNIK ROMAN JAKIČ (PS PS):</speaker>

               <p>Hvala za besedo, predsednik. Seveda je sklep, ki je bil predlagan sedaj kot
               alternativni predlog sklepa za mene na neki način nesprejemljiv, ker nismo iz
               razprave vlade v resnici nič izvedeli. Danes je bilo povedano s strani gospe, da bo
               vlada zamrznila, na Twitterju smo prebrali, da razmišlja o zamrznitvi, gospodarski
               minister je govoril, da je v procesu zamrznitve. To meni nič ne pomeni.</p>
               <p>Kot drugo se mi zdi, da je najbolj primerno mesto za razpravo in odločanje Državni
               zbor, jaz ne razumem, zakaj se izogibati neki diskusiji, saj mogoče nas bo pa vlada v
               tem procesu prepričala, da je ta akta dobra in jo bo večina v tem DZ to ACTO tudi
               potrdila. Namreč, sklep je zelo dobronameren, če ga preberete. "Odbor DZ za zadeve EU
               in zunanjo politiko Vladi RS oziroma pristojnemu predlagata, da pristojno
               ministrstvo, ki je vodil postopek do podpisa pogodbe poda predlog Ministrstvu za
               zunanje zadeve, da prične postopek za ratifikacijo in da vlada Zakon o ratifikaciji
               predloži v obravnavo in sprejem DZ." Predlagata. Kaj bo vlada naredila pa ne vem.
               Moram reči, da v tej diskusiji nisem pričakoval to, katera vlada je to predlagala.
               Meni je bolj pomembno, kaj ta akta piše. V resnici ima kolega Frangež, akta je prišla
               na mizo 2008 pod predsedovanjem RS in vložen, zagovarjal jo je kolega, ki je tudi
               sedaj minister, Žiga Turk. Pa ga nič ne očitam kot ne očitam seveda posameznika,
               ampak očitam tega, da ni bila javna razprava. Lahko se skriva to dejstvo, da ni bila
               javna razprava, zato ker je šlo za trgovinski sporazum in večina trgovinskih
               sporazumov se ne obravnava javno, ker je pač trgovinski sporazumi so nekaj bolj
               skritega, ampak v trenutku, ko so se odločili vsi akterji  poseči na področje, ki zadeva regulacijo interneta,
               takrat so pa šli preko meje. In tu se s kolegi strinjam - obstaja utemeljen dvom o
               tem, ali bi uveljavitev ACTE namera ne povzročila neizogibnih regulacij interneta.
               Internet je od svoje ustanovitve bil in bo poskušan reguliranja. In osebno sem proti
               temu, ker ta internet je edina svoboda izražanja na tem planetu, če hočete. In če ste
               poslušali v javni razpravi podrobno, kaj je rekla - in jaz se moram zanašati na
               mnenje pristojnih organov, v tem primeru informacijske pooblaščenke Nataše Pirc
               Musar, ki je v razpravi rekla in opozorila, da je poseg v komunikacijsko zasebnost
               možen zgolj takrat, ko je, prvič, to določeno v zakonu, drugič, ko gre za pregon
               kaznivih dejanj, ali tretjič, ko je ogrožena varnost države, in četrtič, s predhodno
               odredbo preiskovalnega sodnika. Mi pa uvajamo z nekim mednarodnim sporazumom neko
               peto zgodbo - da lahko operaterji nadzorujejo moj promet. Jaz nimam nič proti temu,
               da ne bo nesporazuma, glede svobode interneta, da ta svoboda interneta ima tudi svoje
               limite, da ima meje, preko katerih ne gre. Ampak ko se pojavlja, na primer, vprašanje
               pedofilstva na internetu, vemo, kakšni so postopki, kako lahko preverimo IP-je in
               kako lahko izsledimo tiste, ki gredo čez to mejo.</p>
               <p>Zavoljo tega ne razumem, da ta v bistvu dobrohoten predlog, kjer predlagamo, ničesar
               ne nalagamo - predsednik Horvat je prej govoril o tem, da razume to, kot da nalagamo
               Vladi - predlagamo pristojnemu ministrstvu, ki je vodilo postopek, da pripelje zgodbo
               v parlament. Kam pa naj pripelje zgodbo? Kdo pa ratificira? Parlament! In zakaj je
               zdaj neka prestižna zgodba o tem - želimo, da to pride na naše mize in da se o tem
               kot parlamentarci pogovorimo. Ker do zdaj smo imeli možnost samo na odborih kakšno
               besedo o tem reči, imeli smo možnost na javni predstavitvi mnenj kaj reči, zdaj pa
               moramo opraviti svojo nalogo, saj zato smo izvoljeni - da odločamo o stvareh. In če
               prav razumem, smo vsi proti, ampak o tem pa nočemo odločati, da smo proti. Zakaj, če
               smo pa proti in so argumenti, ne naši politični, ampak strokovne javnosti, ne samo v
               Sloveniji, pač v mednarodnem merilu proti tej ACTI. In govorijo tono o tem, kar je
               kolega Grims govoril, da morajo iti v dve smeri: da je zaščita intelektualne lastnine
               lahko rešljiva na drugem področju, da pa internet ne more biti reguliran. In ko bodo
               to na Evropski komisiji poštudirali in "zaštekali", da je v tem problem, in se ne
               bodo oklepali tega tako zelo krčevito, bodo razumeli, da je ACTA prestopila, da so v
               trgovinskem sporazumu, ki rešuje intelektualno lastnino, šli čez rob. Šli so na
               področje, ki je do zdaj ostalo neregulirano in večina ljudi želi, da tako tudi ostane
               - to je področje svobode interneta.</p>
               <p>Zato bi še enkrat prosil tako članice in člane Odbora Državnega zbora za zunanjo
               politiko kot kolegice in kolege Odbora za zadeve Evropske unije, da dobrohotno
               sprejmejo ta sklep, kjer predlagamo pristojnemu ministrstvu, da končno to
               ratifikacijo prinese v Državni zbor. Če bo menilo to ministrstvo, da je treba
               počakati sklep sodišča EU, naj ga pa čaka, ampak jaz si želim, da bi čim prej to
               prišlo sem in da ga damo z mize, ne nazadnje tudi zavoljo tega, ker nekatere države,
               med njimi Nemčija, niti niso podpisale oziroma parafirale ali ratificirale, kakorkoli
               hočete, tega sporazuma, poleg, če se prav spomnim, Estonije, Cipra, Slovaške in
               Nizozemske. Hvala.</p>
            </sp>
            <sp xml:id="SDT6-Skupna-2012-03-14.sp20">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Jakič.</p>
               <p>Besedo ima še Jožef Jerovšek.</p>
            </sp>
            <sp xml:id="SDT6-Skupna-2012-03-14.sp21">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Rad bi se dotaknil tega, kar je kolega Jakič navedel, namreč o dobronamernosti tega
               sklepa. Jaz ga tudi razumem kot politično orožje, ta vaš sklep, kajti  če tako naredi Vlada, je lahko
               naslednji dan deležna izjemne kritike, ko bo zakon o ratifikaciji sprejela. Vemo, da
               so različni postopki ratifikacije, tudi pri nas se ratifikacija zaključi na Vladi. Če
               bi bil tu predviden takšen postopek, potem se strinjam, da mora v vsakem slučaju
               priti v parlament, ker je to pomembna tema. Ampak mislim, da bo prišlo do
               ratifikacije, če bo kaj sprejeto v parlamentu, to je pomembno. Vendar, dokler pa
               dokument ali nek sporazum ni ratificiran, pa ne more stopiti v veljavo - ali se jaz
               motim? Tako da ne preti neka velika nevarnost in je pametno, da se počaka na
               odločitev Evropskega sodišča. Kajti, če bi zdaj ta sklep sprejeli, potem bi bila
               Vlada dolžna reagirati, če spoštuje parlament. In ko bi zakon o ratifikaciji
               sprejela, bi se verjetno vsulo po njej z vsemi topovi, malo bi pristavila še
               opozicija, kar je normalno. Potem lahko pričakujemo, da bi se drugi dan predsednik
               Vlade ali pa zunanji minister opravičil, da je to sprejel, da bi se še ena "rabota"
               ponovila, kot je bila že storjena. Zaradi tega je ta sklep po mojem mnenju danajsko
               darilo - veste, kako so stari Latinci rekli, boj se Danajcev, danajskega darila.
               Hvala lepa.</p>
            </sp>
            <sp xml:id="SDT6-Skupna-2012-03-14.sp22">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Jerovšek.</p>
               <p>Kolega Jakič, želite razpravo ali repliko? Razpravo, v redu.</p>
            </sp>
            <sp xml:id="SDT6-Skupna-2012-03-14.sp23">

               <speaker>PREDSEDNIK ROMAN JAKIČ (PS PS):</speaker>

               <p>Kolega Jerovšek, ne vem, ali je razprava ali replika, ampak v vsakem primeru, glejte,
               mislim, da po pravilu Vlada spoštuje parlament, saj parlament je nad Vlado. Jaz tega
               ne razumem, zakaj bi se sploh postavljalo vprašanje, ali bo z nekim aktom izraženo
               spoštovanje do parlamenta. Saj imamo parlamentarno demokracijo, saj to, da ste
               prevzeli oblast, ne pomeni, da ste zdaj uvedli monarhijo, v kateri je izvršilna
               oblast tista, ki je nad zakonodajno.</p>
               <p>Drugič. Jaz nimam te preganjavice zarote, o kateri kolega Jerovšek govori. Mogoče je
               to posledica metod, ki so bile lastne vašemu delovanju, kolega Jerovšek, v prejšnjem
               mandatu. Jaz bom o tej ACTI govoril enako tudi čez šest mesecev. Ne razumem, kako
               imate občutek, da je zarota ta, da bomo mi sprejeli ta predlog, potem bo pa
               ratifikacija prišla v parlament in potem bo Pozitivna Slovenija glasovala za
               ratifikacijo. In potem, ker bo ACTA sprejeta, bo ta Vlada kriva in bodo granitne
               kocke zopet letele v parlament. Mislim, te zarote jaz ne razumem. Kar predlagam, je,
               da rečemo bobu bob - vsi smo proti, ampak o tem ne moremo odločati. Vsi tako mislimo,
               ampak zdaj razmišljamo o političnih zarotah in tem. V resnici je sklep čisto prijazen
               - mi predlagamo, da Vlada naredi postopke, da pripelje ta zakon v parlament, ker
               Vlada - tudi danes nisem dobil odgovora, ali je zamrznila, kaj je naredila s tem
               sporazumom ali kaj. Če sem iskren, pa leti na vse vlade, ki so v tem postopku ACTE
               sodelovale, da ne more biti stališče nobenega, da zdaj rabimo pa več informacij, da
               bomo o tem odločali. Ja, porkalepipale, zakaj smo pa ratificirali! Saj na podlagi
               velikih informacij, strokovnih podlag bi morali vi imeti občutek, ali to podpisati
               ali ne! In predvidevam, da je štiri ali pet držav, ki niso podpisale, imelo detajlne
               predstavitve javnih mnenj, kjer so ugotovili, da je pač ACTA sporna. In samo o tem
               govorim, govorim o tem,  da
               pripeljemo zgodbo v parlament, kjer je mesto odločanja, za to smo bili izvoljeni.</p>
            </sp>
            <sp xml:id="SDT6-Skupna-2012-03-14.sp24">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Replika, kolega Jerovšek.</p>
               <p>... <stage>/ medsebojni pogovor/</stage></p>
            </sp>
            <sp xml:id="SDT6-Skupna-2012-03-14.sp25">

               <speaker>PREDSEDNIK JOŽEF HORVAT:</speaker>

               <p>Kolega Jerovšek ima besedo, kolega Jakič je imel razpravo, zato, da sem mu dal več
               časa na razpolago.</p>
            </sp>
            <sp xml:id="SDT6-Skupna-2012-03-14.sp26">

               <speaker>JOŽEF JEROVŠEK (PS SDS):</speaker>

               <p>Ja, še enkrat. Kolega Jakič je prišel v velike kontradikcije. Namreč, vi ste ocenili,
               da jaz govorim o zaroti, ampak kolega Horvat je isto razlagal ta vaš sklep, kot sem
               ga jaz razložil in je opozoril na nekatere pasti pri vašem sklepu. Pravite, da ne
               veste kaj je naredila vlada. Jaz sem državnega sekretarja slišal, da je rekel, da
               poteka postopek na MZZ, da se postopek ratifikacije sploh ne začne. To je bilo zelo
               jasno rečeno. In v tem primeru, če se sploh ne začne, tako dolgo ACTA ne more
               delovati. Jaz mislim, da tako ne bo dolgo. Ker jaz se čudim, tudi po medijih slišim,
               da je pri nas neko čudno stanje, to ni to, da sporazum ne bo stopil v veljavo. Če
               prav razumem in vem kako noben mednarodni sporazum ni veljal dokler ni ratificiran.
               In ne morem si predstavljati drugače, kot da si vi želite, da bi se vlada opekla,
               naredila zakona o ratifikaciji, ki bil grozljivo napaden v prvem trenutku, in sem bi
               prišel in tu bi sklicevali izredne seje in tako naprej in vi bi imeli politično
               orožje. Jasno, ta želja je legitimna za opozicijo. Ni pa dobra za državo.</p>
               <p>In naj predstavniki ministrstva povedo ali si pravilno razlagamo, da dokler se
               postopek za ratifikacijo ne začne, dokler to ni ratificirano ne more stopiti v
               veljavo. In ne moremo zastraševati javnosti, da se bo nekaj strašnega zgodilo, ker
               vlada ni pripravljena napisati zakona o ratifikaciji. Mislim, da je prav, da smo se
               seznanili da je vse to šlo, da je javnost reagirala, da zdaj, ne samo naša, ampak
               evropska javnost in evropske vlade vedo kaj so pasti in da bo treba to zadevo drugače
               napisati ali razstaviti na dva dela in tako naprej. Ampak, to se šele bo zgodilo, z
               današnjim dnem ali zdaj pa se ne bo zgodilo nič, če bo stanje takšno, kot je bilo tu
               razloženo.</p>
               <p>Hvala.</p>
            </sp>
            <sp xml:id="SDT6-Skupna-2012-03-14.sp27">

               <speaker>PREDSEDNIK JOŽEF HORVAT:</speaker>

               <p>Hvala, kolega Jerovšek.</p>
               <p>Besedo dajem predstavnici Vlade. Izvolite, gospa.</p>
            </sp>
            <sp xml:id="SDT6-Skupna-2012-03-14.sp28">

               <speaker>MAG. VINKA SOLJAČIČ:</speaker>

               <p>Hvala lepa, še enkrat.</p>
               <p>Jaz bi k razpravi dodala samo še eno informacijo, ki je tudi že na spletni strani in
               govori o predlogu sklepa Vlade v zvezi s tem, predvidoma bo sprejet. Jaz bom na
               kratko prebrala.</p>
               <p>Predlog je, da vlada Republike Slovenije nalaga Ministrstvu za gospodarski razvoj in
               tehnologijo naj do morebitne drugačne odločitve Vlade ne vloži predloga za začetek
               postopka za ratifikacijo trgovinskega sporazuma in tako naprej. To je odziv na
               pomisleke gospoda Jakiča.</p>
               <p>Po drugi strani pa tudi vemo kdaj kakšen tak sporazum stopi v veljavo in v tem
               primeru je to dosti komplicirana zadeva. Gre od evropskega parlamenta in sveta in
               potem države članice, kako že gre. Ampak, v vsakem primeru osnutek sporazuma, v fazi
               v kateri je zdaj, še vedno ima tak status, ne nalaga nobenemu nič. Tako mi razumemo
               in tako bomo ravnali do nadaljnjega.</p>
               <p>Hvala.</p>
            </sp>
            <sp xml:id="SDT6-Skupna-2012-03-14.sp29">

               <speaker>PREDSEDNIK JOŽEF HORVAT:</speaker>

               <p>Hvala lepa za dodatno pojasnilo.</p>
               <p>Kolega Frangež, izvolite.</p>
            </sp>
            <sp xml:id="SDT6-Skupna-2012-03-14.sp30">

               <speaker>MATEVŽ FRANGEŽ (PS SD):</speaker>

               <p>V kolikor vladne poslance skrbi, da jih bo Pozitivna Slovenija kot predlagateljica
               tega sklepa napadala takrat, ko bo vlada predlagala parlamentu ratifikacijo ob
               razumevanju, da jo bomo verjetno vsi skupaj potem zavrnili, bo lahko vladni poslanec
               takrat rekel: Ja pa, madona, kaj nas zdaj tukaj napadate, če ste vi predlagali sklep,
               s katerim ste predlagali vladi, da predlaga ACTO v ratifikacijo.  Tako, da prosim, to je zdaj folklora. Jaz
               razumem pozitiven namen Pozitivne Slovenije v tej zgodbi, in jaz mislim, da smo že
               ugotovili da je tukaj odgovornost za to, da smo prišli do te točke deljena, in da
               nima nobenega smisla, da se zdaj obmetavamo kdo je bolj kriv za to, da smo tukaj kjer
               smo. Analizirali smo situacijo, vemo, da imamo problem v materiji in da bo ta problem
               treba reševati, ampak se hkrati tudi strinjamo, da ACTA tukaj ni sorazmeren način za
               to, da te probleme rešimo. Ampak da mogoče rešim zadrego, in štejte ta moj predlog
               hudomušno, ampak glede na razpravo dovolj resno. Imam amandma na predlagan sklep. Jaz
               predlagam, da pred besedico "predlagata" vrnimo dodatno besedico "prijazno", tako da
               bi se sklep glasil: Odbora Državnega zbora za zadeve EU in zunanjo politiko Vladi
               Republike Slovenije oziroma pristojnemu ministrstvu prijazno predlagata, da pristojno
               ministrstvo, ki je vodilo postopek do podpisa pogodbe poda predlog Ministrstva za
               zunanje zadeve, da prične postopek za ratifikacijo ACTE.</p>
            </sp>
            <sp xml:id="SDT6-Skupna-2012-03-14.sp31">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Mislim, da bo razpravo zaključila gospa Janja Klasinc.</p>
            </sp>
            <sp xml:id="SDT6-Skupna-2012-03-14.sp32">

               <speaker>JANJA KLASINC (PS PS):</speaker>

               <p>Saj bi samo nadaljevala v smeri, ki jo je peljal kolega Frangež. Jaz bi res prosila
               nekatere, ne vse, ker niste vsi takšni, ampak nekateri poslanci sedanje koalicije,
               lepo vas prosim preklopite na to, da ste v koaliciji, da niste več v opoziciji. Zdaj
               smo mi v opoziciji in če pridemo z nekim predlogom, dejansko ne iščemo, če vnaprej
               povemo, poglejte, to bo danes zapisano v javnosti kaj govorimo. Mi ne moremo čez
               mesec ali dva potem kaj drugega govoriti. Dejansko je dobronamerno, to je bila praksa
               koga drugega, naša ni. In zato to teorijo zarote pustimo pri miru. Jaz mislim, da
               bomo naredili več škode s tem le se fere passe <stage>/?/</stage>, kot pa z nekim odločanjem. Vlada,
               ko pripelje ratifikacijo v Državni zbor lahko pri tem predlaga tudi sklep. Lahko
               vlada v svojem sklepu predlaga, da se tega ne ratificira. Lepo prosim. Torej, če... V
               dodatnem sklepu, a ne. Ne more? Ne more? ... <stage>/medsebojni pogovor/</stage> No, dobro.</p>
            </sp>
            <sp xml:id="SDT6-Skupna-2012-03-14.sp33">

               <speaker>PREDSEDNIK JOŽEF HORVAT:</speaker>

               <p>Govori kolegica Janja Klasinc.</p>
            </sp>
            <sp xml:id="SDT6-Skupna-2012-03-14.sp34">

               <speaker>JANJA KLASINC (PS PS):</speaker>

               <p>Hvala za opozorila.</p>
               <p>Torej, če poslovniško to ni možno, jaz sem mislila, da bi se en dodaten sklep tukaj
               sprejel. Potem pa enostavno recimo, da ni nujno, da oblikujemo na ta način, ampak na
               osnovi razprave, ki je bila opravljena v javni predstavitvi mnenj, lahko mi
               predlagamo, da se potem zavrne ta ratifikacija. Poiščimo eno skupno pot, saj mi zdaj
               lahko iščemo poti, saj mi ne zahtevamo, da vlada pride in jo bomo mi potem napadali.
               Saj tako dvolični na tej strani nikoli nismo bili.</p>
            </sp>
            <sp xml:id="SDT6-Skupna-2012-03-14.sp35">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Kolega Branko Grims, izvolite.</p>
            </sp>
            <sp xml:id="SDT6-Skupna-2012-03-14.sp36">

               <speaker>MAG. BRANKO GRIMS (PS SDS):</speaker>

               <p>Poglejte, že matematika, pa želite geometrija pove, da če hočeš vedeti v kateri smeri
               greš, moraš pogledati kje si bil malo prej, eno točko nazaj, in na kateri točki si
               danes. Ampak, verjemite mi, če parafraziram vaše besede, kadarkoli vas spomnimo kaj
               ste s svojim ravnanjem povzročili in s tem definiramo prejšnjo točko, to naredimo
               dobronamerno in prijazno.</p>
            </sp>
            <sp xml:id="SDT6-Skupna-2012-03-14.sp37">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Še kolega Jakič. Če smem, bi vas istočasno vprašal, da ne bomo odpirali razprave
               glede predloga gospoda Frangeža, ali lahko tako z enim stavkom poveste, se strinjate
               s tem, da se besedica "prijazno" vrine v vaš predlog sklepa.</p>
            </sp>
            <sp xml:id="SDT6-Skupna-2012-03-14.sp38">

               <speaker>PREDSEDNIK ROMAN JAKIČ (PS PS):</speaker>

               <p>Seveda se ne strinjam, ker mislim, da smo kljub vsemu Državni zbor in da se ni za
               hecati s sklepi Državnega zbora, ker hec lahko povzroči dodatno nezadovoljstvo naših
               državljank in državljanov in nam zniža že tako slab ugled, ki ga imamo v
               javnosti.</p>
               <p>Tako, da ne. Sem pa razumel cinizem, bolj v kontekstu diskusije, ki je tekla pred
               tem, in seveda zarotniških teorij.  Sam, še enkrat bom ponovil, mene veseli, da je predstavnica
               vlade prebrala nekaj, kar naj bi bilo. Jaz sem bral kot sem rekel že na Twitterju
               ministra, da bodo zamrznili. Poslušal sem gospodarskega ministra, ko je rekel, da
               bodo zamrznili. Tudi ne vem, kdaj bo vlada sprejela ta sklep in tudi ta sklep Odbora
               DZ za zadeve EU in zunanjo politiko ni v nobenem nasprotju s tem, kar ste vi rekli,
               da bo vlada sprejela za to, ker lahko seveda na predlog, ki je pred vami in na sklep,
               lahko vlada seveda odgovori, da ima sklep vlade in da Zakona o ratifikaciji ne bo
               poslala v DZ, ker se je tako odločila. To je tudi možnost. In glede na to, da ne vem,
               kdaj bo vlada to naredila in glede na to da sem zagotovila dobil, da je bilo že
               zamrznjeno, vi ste danes govorili, da bo zamrznjen bi želel seveda ta sklep, da se
               sprejme. Tudi za voljo tega, ker se od nas pričakuje, da se do tega sklepa
               opredelimo. Vlada, to pa morate pogledati po Zakonu o zunanjih zadevah, lahko pa
               sprejme tudi drugi sklep. In sicer, da odstopa od sporazuma, ki ga je parafirala
               oziroma ratificirala. Ali je to možno boste povedali strokovnjaki? Ampak, lahko se
               odpove temu. Lahko odpokliče svoj podpis izpod dokumenta, ki ga je podpisala, tudi ta
               možnost je. Ampak nisem jaz za to kot opozicijski poslanec, da učim, kaj naj vlada
               naredi, ampak mora vlada sama priti do tega sklepa. Če sama meni, da je akta slaba,
               če strokovna javnost meni, da je akta slaba, če mednarodna strokovna javnost meni, da
               je slaba, potem naj ne zavlačuje s tem, da zavrne ta sporazum. Ne mi zamrzovati
               nekaj, kar se bo odtajalo spomladi, ko bo sonce 20 stopinj in bo smrdeti začelo.
               Dajte zavrniti ta sporazum, ker nobenega nisem slišal, da je ta sporazum toliko
               dober, da bi ga morali sprejeti, najmanj pa od Pozitivne Slovenije. Sedaj se ne bom
               več oglasil. Predlagam, da kljub vsemu glasujemo tako o predlaganem sklepu
               predlagateljev kot o vašem alternativnem predsednik. Glasovali pa bomo tako ali tako
               ločeno. Hvala.</p>
            </sp>
            <sp xml:id="SDT6-Skupna-2012-03-14.sp39">

               <speaker>PREDSEDNIK JOŽEF HORVAT:</speaker>

               <p>Hvala lepa. S tem zaključujem razpravo. Jaz se tudi zahvaljujem kolegu Frangežu, da
               je nekako odstopil od svojega predloga amandmaja na predlog sklepa predlagateljev
               seje.</p>
               <p>Prehajamo na odločanje. Odločal bo torej Odbor za zunanjo politiko in sicer z
               napravami z oznakami A oziroma od številke 1 do 20. Verjetno imate v rokah vsi
               glasovalne naprave. Glasovali bomo člani Odbor za zunanjo politiko. Najprej bomo
               glasovali o predlogu sklepa kot so ga predlagali predlagatelji seje. Predlog, še
               enkrat preberem. "Odbora DZ za zadeve EU in zunanjo politiko Vladi RS oziroma
               pristojnemu ministrstvu predlagata, da prisojne ministrstvo, ki je vodilo postopek do
               podpisa pogodbe poda predlog Ministrstvu za zunanje zadeve, da prične postopek za
               ratifikacijo akte in da vlada Zakon o ratifikaciji predloži v obravnavo in sprejem
               DZ." Že prej sem podal tudi predlog, alternativni predlog sklepa. Najprej bomo o
               prvem glasovali, potem pa še o alternativni. Alternativni predlog, še enkrat
               preberem. "Odbor za zadeve EU in Odbor za zunanjo politiko sta se seznanila z
               nadaljnjim postopkom sprejemanja trgovinskega sporazuma za boj priti ponarejanju
               akta. Najprej bomo glasovali o prvem predlogu sklepa. Še prej pa vas obveščam, da
               gospoda Mitjo Meršola zamenjuje Jožef Kavtičnik. Glasujemo o prvem predlogu sklepa.
               Začenjam glasovanje.  Kdo je
               za? <stage>(8 članov.)</stage> Kdo je proti? <stage>(10 članov.)</stage></p>
               <p>S tem ugotavljam, da predlog sklepa ni sprejet.</p>
               <p>Sedaj glasujemo še o alternativnem predlogu sklepa. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(7 članov.)</stage></p>
               <p>Predlog sklepa je sprejet.</p>
               <p>S tem zaključujem to točko dnevnega reda in 6. nujno sejo Odbora za zunanjo politiko.
               Besedo dajem, gospodu Jakiču. Vsem sodelujočim se zahvaljujem.</p>
            </sp>
            <sp xml:id="SDT6-Skupna-2012-03-14.sp40">

               <speaker>PREDSEDNIK ROMAN JAKIČ:</speaker>

               <p>Hvala, predsednik. Sedaj pa bi prosil članice in člane Odbora za zadeve EU. Najprej
               naj povem pred glasovanjem, da tudi na Odboru za zadeve EU poslanca Mitja Meršolja
               nadomešča kolega Jožef Kavtičnik. Prehajamo na glasovanje. Na glasovanje dajem sklep:
               "Odbor DZ za zadeve EU in zunanjo politiko Vlade RS oziroma pristojnemu ministrstvu
               predlagata, da pristojno ministrstvo, ki je vodilo postopek do podpisa pogodbe poda
               predlog Ministrstvu za zunanje zadeve, da prične postopek za ratifikacijo akte in da
               Vlada Zakon o ratifikaciji predloži v obravnavo in sprejem DZ." Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
               <p>Sedaj pa mora nekdo formalno vložiti ta predlog, ki ga ima oziroma. Variantni predlog
               oziroma predlog kolega Horvata: "Odbor za zadeve EU in Odbor za zunanjo politiko sta
               se seznanila z nadaljnjim postopkom sprejemanja trgovinskega sporazuma za boj proti
               ponarejanju akta." Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(4 člana.)</stage></p>
               <p>S tem zaključujem to točko in 6. nujno sejo odbora. Vsem prisotnim se zahvaljujem za
               sodelovanje. <stage type="time">Seja je bila končana 14. marec 2012 ob 10.46.</stage>
               </p>
            </sp>
         </div>
      </body>
   </text>
</TEI>