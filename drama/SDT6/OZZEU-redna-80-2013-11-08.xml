<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZZEU-redna-80-2013-11-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">CB17DE9CF74A46A2C1257D1F005A7D3A</idno>
               <idno type="custom" subtype="day">3C7B8213C9EFF60FC1257C3F002785BD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=3C7B8213C9EFF60FC1257C3F002785BD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZEU-redna-80-2013-11-08.OZZEU" n="80">
               <name>redna seja</name>
               <date when="2013-11-08"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZEU-redna-80-2013-11-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZEU-redna-80-2013-11-08.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">80. seja</stage>
            <stage type="date">(8. november 2013)</stage>
            <stage type="chairman">Sejo je vodil Jožef Horvat, predsednik odbora.</stage>
            <stage type="time">Seja se je pričela ob 9. uri.</stage>
            <stage type="mag"/>


            <sp xml:id="SDT6-OZZEU-redna-80-2013-11-08.sp1">

               <speaker>PREDSEDNIK JOŽEF HORVAT:</speaker>

               <p>Dober dan, spoštovane kolegice, spoštovani kolegi. Začenjam 80. sejo Odbora za zadeve
               Evropske unije. Obveščam vas, da so na sejo povabljeni predstavniki Vlade in
               Državnega sveta, ter poslanci Evropskega parlamenta iz Republike Slovenije in med
               nami lepo pozdravljam poslanko Evropskega parlamenta, gospo Romano Jordan. Seveda
               tudi vas, spoštovane kolegice in kolegi, vse prav lepo pozdravljam, kakor tudi
               predstavnike Vlade. Prehajamo na določitev dnevnega reda seje Odbora. S sklicem ste
               prejeli dnevni red seje Odbora in ker poslovniškem roku nisem prejel predlogov za
               njegovo spremembo, je dnevni red določen takšen, kot ste ga prejeli s sklicem.
               Prehajamo na prvo točko dnevnega reda, še prej pa vas obveščam, da podpredsednico
               Aleksandro Osterman na tej seji nadomešča kolegica Mirjam Bon Klanjšček, ki jo prav
               tako lepo pozdravljam. Torej, prehajamo na prvo točko dnevnega reda, to je na
               obravnavo predloga stališča Republike Slovenije do predloga uredbe Evropskega
               parlamenta in Sveta o ukrepih za znižanje stroškov za izgradnjo visokohitrostnih
               elektronskih komunikacijskih omrežij. Gradivo k tej točki smo prejeli od Vlade
               18.10.2013. Na podlagi prvega odstavka 4. člena zakona o sodelovanju med Državnim
               zborom in Vlado v zadevah Evropske unije. Skrajen rok za obravnavo predloga stališča
               v Državnem zboru je danes. Gradivo je bilo v skladu z določili poslovnega Državnega
               zbora dodeljeno v obravnavo Odbora za zadeve Evropske unije, kot pristojnemu odboru,
               ter Odboru za izobraževanje, znanost, kulturo in mladino, kot matičnemu delavnemu
               telesu. Slednji ga je obravnaval na 10. seji, 7.11.2013 in sprejel mnenje, ki smo ga
               prejeli. Najprej pa prosim doktorja Mirka Pečariča, državnega sekretarja na
               Ministrstvu za izobraževanje, znanost in šport, da nam predstavi predlog uredbe in
               zlasti predlog stališča Republike Slovenije. Izvolite gospod državni sekretar.</p>
            </sp>
            <sp xml:id="SDT6-OZZEU-redna-80-2013-11-08.sp2">

               <speaker>MIRKO PEČARIČ:</speaker>

               <p>Hvala lepa, gospod predsednik, za besedo. Spoštovane članice in člani Odbora, torej
               še vam prav lep pozdrav. Pred vami je torej omenjeni predlog uredbe za znižanje
               stroškov za izgradnjo visokohitrostnih elektronskih komunikacijskih omrežij.
               Obravnava je trenutno v okviru pristojnih institucij Evropske unije. Glavni cilj je
               znižanje stroškov in izboljšanje učinkovitosti izgradnje<stage type="mag"/> <stage>(nadaljevanje)</stage> visokohitrostne oziroma drugače rečeno, širokopasovne
               elektronske komunikacijske infrastrukture, s čimer naj bi se izboljšali pogoji za
               vzpostavitev in delovanje enotnega trga na področju, ki pokriva razvoj, torej vseh
               gospodarskih sektorjev. Sama izgradnja visokohitrostnih elektronskih komunikacijskih
               omrežij zahteva investicije, katerih pomemben delež seveda odpade tudi na sama
               gradbena dela. Predlog uredbe uvaja rešitve s katerimi naj bi se zagotovil izboljšan
               dostop do infrastrukture, ki je primerna za izgradnjo teh omrežij, povečale naj bi se
               možnosti za sodelovanje pri gradbenih delih, racionalizirali postopki izdaje
               gradbenih dovoljenj in povečalo število stavb z visokohitrostnimi povezavami. V
               okviru navedenega je torej uredba razdeljena na več področji. Torej prvi vsebinski
               sklop je torej dostop do obstoječe fizične infrastrukture, ki enostavno pomeni, da
               mora obstoječi operater, lahko seveda, če želi ponuditi svojo infrastrukturo ostalim,
               tudi tujim seveda operaterjem, ali pod seveda določenimi pogoji, kot je razumna cena
               oziroma poštena cena. Naslednji sklop je preglednost fizične infrastrukture, uredba
               uvaja tako imenovano enotno kontaktno točko, preko katere naj bi se zbirale
               informacije o vseh visokohitrostnih elektronskih komunikacijskih omrežij. Preko te
               enotne kontaktne točke, bi lahko tudi tuji operaterji se, torej na enem mestu
               seznanili z vsemi lastnostmi obstoječe infrastrukture, kakor tudi v nadaljevanju
               zaprošali preko te kontaktne točke za gradbeno dovoljenje oziroma za pojasnila glede
               potrebne dokumentacije za izgradnjo takšne infrastrukture. Naslednji sklop je seveda
               usklajevanje gradbenih del, torej uredba omogoča usklajevanje medsebojne izmenjave
               informacij glede specifik izgradnje tovrstne infrastrukture med državami. Izdaja
               dovoljenj, sem že omenil, torej gre preko enotne informativne točke, ki seveda
               zahteva od vsake države, da na tej enotni točki, pri nas bi recimo to lahko E-uprava,
               ponudi informacije o potrebnih dovoljenjih za vzpostavitev te infrastrukture. Glede
               opreme v samih stavbah uredba nakazuje oziroma določa prihodno smer, ki naj bi bila v
               tem, da bi torej vsaka nova stavba bila opremljena do neke kontaktne točke z
               visokohitrostnimi povezavami. Ta enotna kontaktna točka, koncentracijska točka, tako
               kot jo omenja uredba, pa bi potem služila enostavno za priklop različnih omrežnih
               operaterjev na posamezni objekt. To bi bilo na kratko vse glede vsebine. Še na koncu
               stališče, torej ocenjujemo, da so ukrepi, ki so določeni v predlogu uredbe v pretežni
               meri že uveljavljeni v zakonu o elektronskih komunikacijah. Glede na navedeno je
               Vlada sprejela predlog stališča, s katerim Republika Slovenija pozdravlja cilje in
               namen predloga uredbe. Menimo torej, da Republika Slovenija lahko vsebinsko podpre
               predlog uredbe, pri čemer pa bi se lahko tekom obravnave predloga, ki se bo seveda
               razvil skladno z okvirnimi usmeritvami, prizadevala za dodatno izboljšanje nekaterih
               dikcij predloga same uredbe. Prav tako ne nasprotujemo izbranemu pravnemu
               instrumentu, to je uredbi, čeprav bi se lahko večje specifike naše države seveda
               določila v direktivi. Kljub temu tudi ta uredba v načelu subsidiarnosti prepušča
               določene elemente specifike ureditvi vsake posamezne države članice. To bi bilo za
               enkrat vse, hvala.</p>
            </sp>
            <sp xml:id="SDT6-OZZEU-redna-80-2013-11-08.sp3">

               <speaker>PREDSEDNIK JOŽEF HORVAT:</speaker>

               <p>Hvala lepa, doktor Pečarič. Zdaj pa prosim našo članico Odbora, gospo Janjo Napast,
               da nam predstavi mnenje matičnega delovnega telesa.</p>
            </sp>
            <sp xml:id="SDT6-OZZEU-redna-80-2013-11-08.sp4">

               <speaker>JANJA NAPAST (PS SDS):</speaker>

               <p>Hvala lepa za besedo, predsednik. Lepo pozdravljeni vsi skupaj. Odbor za
               izobraževanje, znanost, šport in mladino, je na 10. seji, 7. novembra 2013, kot
               matično delovno telo, obravnaval predlog stališča Republike Slovenije do predloga
               uredbe. Odbor za izobraževanje, znanost, šport in mladino je v skladu z drugim
               odstavkom 154. h-člena, poslovnika Državnega zbora sprejel naslednje mnenje. Odbor za
               izobraževanje, znanost, šport in mladino podpira predlog stališča Republike Slovenije
               do predloga uredbe, ki ga je predložila Vlada in<stage type="mag"/><stage>(nadaljevanje)</stage> predlaga Odboru za zadeve Evropske unije, da predlog
               stališča sprejme. Hvala lepa.</p>
            </sp>
            <sp xml:id="SDT6-OZZEU-redna-80-2013-11-08.sp5">

               <speaker>PREDSEDNIK JOŽEF HORVAT:</speaker>

               <p>Hvala lepa, kolegica Janja. Predlog stališča je na 22. seji, 6.11.2013, obravnavala
               tudi komisija Državnega sveta za mednarodne odnose in Evropske zadeve in sprejeli
               mnenje, ki smo ga prejeli. Za poročilo pa prosim predsednika te komisije, doktorja
               Janvita Goloba. Izvolite, doktor Golob.</p>
            </sp>
            <sp xml:id="SDT6-OZZEU-redna-80-2013-11-08.sp6">

               <speaker>JANVIT GOLOB:</speaker>

               <p>Hvala lepa, predsednik. Mi smo imeli to problematiko na seji. Predstavnik Ministrstva
               je bil gospod doktor Marjan Turk, generalni direktor direktorata za informacijsko
               družbo in med njim in med svetniki se je razvila izredno živahna in globoka razprava.
               Namreč tukaj se je zelo dobro pokazala vloga državnega sveta s svojimi svetniki iz
               posameznih regij, kot je severna Primorska, Bela krajina, ki so ravno po tej tematiki
               zelo zainteresirane s pokritostjo z internetnim omrežjem. Ne gre niti za zelo hitro
               internetno omrežje ali pa elektronsko omrežje, ampak da sploh je. Izkazalo se je, da
               je 260 tisoč gospodinjstev, če se ne motim je ustrezno število prebivalcev, torej
               skoraj tretjina Slovenije praktično izven tega sistema. In posebno ta dva svetnika
               sta zelo opozarjala na to, koliko je vloga privatnega sektorja, koliko pa vloga
               države v takih situacijah. Ker vse to tisti, ki smo v mestih opažamo, da se v
               posameznih stanovanjskih blokih, pojavlja več konkurenčnih firm za postavitev
               internetnega omrežja, medtem ko recimo za kakšne oddaljene gorske kmetije za to ni
               nobenega pravega interesa. In tako smo z gospodom doktorjem Turkom te probleme
               obravnavali, ga podpirali pri tem in kolikor je bilo razumljeno, se vse to nekako v
               naslednji fazi vključuje v problematiko. Drugi del je bil seveda vezan na varnost
               informacijskih sistemov, kar se je sedaj izkazalo kot zelo aktualno, po aferi
               Snowden. Kjer bi rekli za nekatere afera, za druge pa zelo koristnega, da se je
               človeštvu zgodila ta situacija. In v tej zvezi se je tudi razvila ustrezna razprava
               posebno, ko je šlo da je za področje, kjer je država zelo zainteresirana, banke,
               zavarovalnice, vojska, treba ojačati informacijsko varnost. In po vsej taki razpravi
               in ob vsem predloženem, je seveda komisija sprejela soglasen mnenje, da podpira
               predlog stališča Republike Slovenije do predloga uredbe Evropskega parlamenta in
               Sveta, o ukrepih za znižanje stroškov, za izgradnjo visokohitrostnih elektronskih
               komunikacijskih omrežij, ob upoštevanju vsega navedenega in zapisanega v naši pobudi
               in mnenju. Hvala lepa.</p>
            </sp>
            <sp xml:id="SDT6-OZZEU-redna-80-2013-11-08.sp7">

               <speaker>PREDSEDNIK JOŽEF HORVAT:</speaker>

               <p>Hvala vam, doktor Golob. Odpiram razpravo in najprej vabim k besedi doktorico Romano
               Jordan, evropsko poslanko. Izvolite.</p>
            </sp>
            <sp xml:id="SDT6-OZZEU-redna-80-2013-11-08.sp8">

               <speaker>ROMANA JORDAN:</speaker>

               <p>Hvala lepa in dobro jutro vsem. Vsebinsko mislim, da ta uredba niti ni vprašljiva. Je
               zelo pozitivno sprejeta, je bila tudi zelo dobro predstavljena, zato mogoče samo
               navedem, da je Evropski parlament pri obravnavi izhajal seveda iz tega, da je ta
               uredba nastala v sklopu evropske digitalne agende, ki govori o dvigu konkurenčnosti,
               preko tega tudi številnih delavnih mest in za katera računamo, da bodo zares odprta.
               Hkrati pa gre tudi za višjo kakovost življenja ljudi preko razvoja storitev in
               Parlament tudi v svojem poročilu na to opozarja, da bo treba seveda izboljšati javne
               storitve, da bo potem možen tovrsten dvig kakovosti in uporaba tega, o čemer smo
               danes govorili. Parlament je tudi poudaril tudi to, kar je že bilo povedano, da je ta
               uredba posebej pomembna za podeželska in oddaljena območja, poudaril tudi vidik
               varnosti. Mislim, da je tu kar veliko strinjanja med političnimi skupinami, je pa en
               tehnični vidik, kjer pa še nismo stvari razčistili, to pa je ali naj<stage type="mag"/> <stage>(nadaljevanje)</stage> ali naj bo to uredba ali direktiva. Samo, da vam
               osvežim spomin, uredba je zakonodajni dokument, ki takoj velja po celotni Evropski
               uniji, medtem ko pa pri direktivi morajo države članice to stvar potem v zakonodajo
               prenesti v svojo zakonodajo. Bomo videli kako se bo stvar odvila, ker zaenkrat sta
               poročevalec in poročevalka v senci z dveh največjih političnih skupin in imata o tem
               različno mnenje. Tako, da bomo videli kaj bo dalo glasovanje. Sicer pa je poročilo
               Evropskega parlamenta pripravljeno, amandmaji so pripravljeni, glasovali bomo 28.11.
               o tem poročilu, se pravi konec novembra bo že jasna opredelitev odbora. Glede na
               njegovo vsebino ne pričakujem kakšnih posebnih presenetljivih glasovanj potem na
               plenarnem zasedanju, se pravi, da bo odbor že kar dosti jasno povedal kaj misli
               Parlament o tem. Na plenarnem zasedanju pa naj bi glasovali januarja ali februarja
               naslednje leto. Hvala.</p>
            </sp>
            <sp xml:id="SDT6-OZZEU-redna-80-2013-11-08.sp9">

               <speaker>PREDSEDNIK JOŽEF HORVAT:</speaker>

               <p>Hvala vam, kolegica doktorica Romana Jordan, hvala za glas Evropskega parlamenta na
               našem Odboru. Sam želim tukaj prav tako poudariti, da je predlog te uredbe v bistvu
               ena od bistvenih zadev v tako imenovani digitalni agendi. O tem smo govorili tudi na
               zadnjem zasedanju Kozak v Vilni, kjer sem prav na to temo tudi razpravljal in na nek
               način pozval inštitucije Evropske unije za večjo pozornost prav do manjših držav
               članic, med njimi seveda tudi Slovenijo. In ja, kot je povedal že doktor Golob, zdi
               se, da na nek način ta uredba pravzaprav prehiteva stanje, ki ga imamo v Sloveniji.
               Mi imamo v Sloveniji še veliko, tako imenovanih, sivih lis. O tem smo veliko govorili
               na različnih odborih Državnega zbora, tudi na tem odboru. In ambicije Evropske
               digitalne agende so kar visoke. Po teh ambicijah in ciljih Digitalne agende, bi naj
               do leta 2020 vzpostavili širokopasovno omrežje, s hitrostjo 30 mega bitov na sekundo,
               za 100% gospodinjstev oziroma s hitrostjo povezav 100 mega bitov na sekundo za 50%
               gospodinjstev. Seveda ambicijo jaz osebno podpiram, vprašanje pa je ali imamo in ali
               imajo nacionalne vlade dovolj volje in dovolj resursov, da to tudi realizirajo. To se
               mi zdi ključno. S tem seveda mislimo na podeželje, s tem tako mislimo na gorske
               kmetije, domačije in tako naprej. Gospod državni sekretar, govorili ste in seveda v
               materiji, ki jo obravnavamo, zaznamo tako imenovano enotno koncentracijsko točko, pa
               me zanima ali je v teh pogajanjih bilo tudi kaj govora o tehničnih standardih. Mi
               vemo, da v tej digitalni dobi se pojavlja veliko različnih priključkov, včasih imamo
               težave z nekompatibilnostjo ali pa se ta uredba dejansko ne dotika tehničnih
               standardov. Po drugi strani pa seveda, ko govorimo o tej uredbi, v našem domačem
               okolju mislimo na zakon o elektronskih komunikacijah, ki že kar nekaj zadev pokriva,
               pa me zanima kaj so pa tista določila uredbe, ki pri nas še niso pokrita oziroma kaj
               so tista določila, ki niso v presečni množici. Toliko z moje strani za enkrat,
               razprava teče. Za enkrat ni interesentov za nadaljevanje razprave, zato dajem besedo
               državnemu sekretarju, doktorju Mirku Pečariču.</p>
            </sp>
            <sp xml:id="SDT6-OZZEU-redna-80-2013-11-08.sp10">

               <speaker>MIRKO PEČARIČ:</speaker>

               <p>Hvala. Glede tehničnih podrobnosti se sama uredba ne spušča na to raven, torej edini
               pogoj, ki ga določa je hitrost. Vse ostalo je torej prepuščeno specifikam vsake
               države članice. Glede ostalih bolj tehničnih podrobnosti oziroma kaj je usklajeno z
               našim zakonom in pa kaj ne, bi pa dal besedo direktorju gospodu Turku.<stage type="mag"/>
               </p>
            </sp>
            <sp xml:id="SDT6-OZZEU-redna-80-2013-11-08.sp11">

               <speaker>PREDSEDNIK JOŽEF HORVAT:</speaker>

               <p>Hvala lepa. Gospod Turk, izvolite in prosim, če se še polno predstavite za
               magnetogram.</p>
            </sp>
            <sp xml:id="SDT6-OZZEU-redna-80-2013-11-08.sp12">

               <speaker>MARJAN TURK:</speaker>

               <p>Hvala, Marjan Turk, direktor Direktorata za informacijsko družbo. Ko govorimo o
               širokopasovni infrastrukturi, se je potrebno zavedati, da je to temeljna
               infrastruktura ali osnovna infrastruktura sodobne digitalne družbe in v tem smislu bi
               morala javna uprava oziroma javni sektor, država, zagotoviti ustrezna finančna
               sredstva za razvoj širokopasovne infrastrukture tam, kjer ni komercialnega interesa
               in ta komercialni interes pretežno ni prisoten tam, kjer gre za razpršeno poseljenost
               prebivalstva, kjer komercialna podjetja operaterja elektronskih komunikacij težko
               oblikujejo investicijske projekte, ki bi jim zagotovili ustrezno povrnitev sredstev
               kasneje, v času delovanja teh omrežij. V primeru Slovenije, je to tipičen primer naša
               oddaljena področja, podeželska področja, kjer je razpršena poseljenost zelo jasna,
               evidentna in kljub temu, da smo v letih 2007-2013, v prejšnji finančni perspektivi,
               za ta namen uporabili 82 milijonov evrov sredstev Evropskega sklada za regionalni
               razvoj in v okviru javno-zasebnih partnerstev še 38 milijonov evrov zasebnih
               sredstev, se pravi skupaj 120 milijonov sredstev, je še vedno približno ena tretjina
               Slovenskih gospodinjstev, to je približno 260 tisoč gospodinjstev, predvsem na
               podeželskih področjih, kjer ni komercialnega interesa, brez ustrezne širokopasovne
               infrastrukture. Žal smo v tem indikatorju razvoja informacijske družbe oziroma
               elektronskih komunikacij padli na predzadnje oziroma v enem indikatorju celo na
               zadnje mesto v Evropi. Zakaj se je to zgodilo? Če mi dovolite še to obrazložim. Zato
               ker v zadnjih letih naš največji operater elektronskih komunikacij zaradi investicij
               na druga področja, ni vlagal v posodabljanje svojega bakrenega omrežja, s pomočjo
               katerega je tudi možno zagotoviti določeno širokopasovno povezljivost, ni vlagal v
               naša podeželska področja, da bi temu prebivalstvu v smislu zagotavljanja ciljev
               oziroma zasledovanja ciljev policentričnega razvoja, da bi temu prebivalstvu omogočil
               širokopasovne komunikacije. Tako smo padli na zadnje mesto v Evropi, praktično. Žal v
               mestih je slika bistveno boljša, imamo omrežni dostop naslednje generacije, smo v
               povprečju oziroma celo nad povprečjem. Konkurenčni boj med Telekomom in T-2 pri
               gradnji optike je tako, kot je bilo že povedano, v mestih pripeljal do tega, da imamo
               podvojeno ali celo trojno ali v nekaterih primerih celo početverjeno infrastrukturo.
               Seveda se jim poslovni modeli tukaj niso izšli. Investicijski denar je izginil in
               seveda je tudi konkurenčni boj potem izginil in nadaljnjih investicij po letu 2008,
               2009 ni bilo. V tem času od tedaj naprej, smo praktično v Sloveniji gradili
               širokopasovne komunikacije in infrastrukture samo s strukturnimi sredstvi v okviru
               javnih razpisov, ki jih imenujemo GOŠO. Kaj zdaj v naslednjem obdobju? V naslednjem
               obdobju se zelo trudimo, da bi v naslednjem večletnem finančnem okviru 2014-2020, si
               zagotovili javna sredstva, ki jih potrebujemo. Okvirno od 180 do 300 milijonov evrov
               sredstev, 2014-2020, če želimo zasledovati cilje Evropske digitalne agende oziroma,
               če želimo se pridružiti državam, ki so si postavile že sedaj bistveno cilje.
               Estonija, Nizozemska in še nekaj držav si že sedaj postavlja cilje leta 2015, 2017
               zagotovitev širokopasovnega dostopa za vse prebivalce, hitrosti vsaj 100 mega bitov
               na sekundo. Se pravi, če se želimo pridružiti tem naprednejšim državam, če se želimo
               pridružiti, ki bodo razvijale sodobno digitalno družbo, bi morala tudi naša država
               temeljito premisliti in zagotoviti okvirna sredstva 180 do 300 milijonov sredstev, iz
               kakršnega koli že naslova, do leta 2020. Mi se zelo trudimo, da bi v tem razvojnem
               načrtovanju si zagotovili ta sredstva, glede na to, da je teh sredstev na splošno
               precej manj. Bomo videli kako bomo uspešni, mogoče bi lahko potem kasneje kaj državni
               sekretar še dodal. Jaz bi mogoče samo še v tem drugem delu omenil, da<stage type="mag"/><stage>(nadaljevanje)</stage> smo se pri pripravi zakona o
               elektronskih komunikacijah po posvetovanju z industrijo, po analizi primerov dobrih
               praks iz tujine zelo potrudili, da smo že v obstoječi zakon o elektronskih
               komunikacijah ZEKom-1 vnesli ukrepe, s pomočjo kateri naj bi investitorjem bistveno
               znižali stroške gradnje širokopasovne infrastrukture. Ključni ukrepi so povezani z
               iskanjem soinvestitorjev, se pravi soinvesticije, tako samih investitorjev na
               področju elektronskih komunikacij, kot tudi investitorjev z javnim denarjem v druge
               komunalne infrastrukture. Se pravi, gre za medsektorsko pomoč. Vemo, da druga
               komunalna oprema je bistveno bolj razvita v tem smislu, kot infrastruktura
               elektronskih komunikacij in tukaj pride lahko do sinergijskih učinkov. To smo vnesli
               v ZEKom-1, hkrati to povzema tudi uredba. Mimogrede, Evropska komisija se je pri
               pripravi uredbe sklicevala tudi na določene dobre rešitve v našem zakonu o
               elektronskih komunikacijah. Potem naslednji skupini ukrepov je souporaba obstoječe
               infrastrukture. Tako obstoječe infrastrukture elektronskih komunikacij, kot tudi
               obstoječe infrastrukture druge komunalne infrastrukture. Nenazadnje, medsektorska
               pomoč je izredno pomembna. Če neka javna inštitucija oziroma neko komunalno podjetje
               z javnim denarjem, na lokalnem nivoju vlaga v svojo komunalno infrastrukturo, je po
               našem zakonu dolžna upoštevati interese področja elektronskih komunikacij, si
               poiskati soinvestitorja s tega področja ali pa celo sama vlagati, recimo v nek kanal,
               ki ga potem lahko ob ustreznem finančnem nadomestilu daje v najem operaterjem
               elektronskih komunikacij, da vanj upihnejo optiko. Omenil bi samo še to, da tako po
               našem zakonu o elektronskih komunikacijah, kot tudi po predlaganju Evropski uredbi,
               je ključni organ, ki bo bedel nad izvajanjem teh ukrepov, Agencija za komunikacijska
               omrežja in storitve. Tako, da glede na to, da približno 10 mesecev naš zakon šele
               velja, nova uredba še ni sprejeta, so že prvi znaki, da lokalne skupnosti obveščajo
               Agencijo in tudi naše Ministrstvo o nameravanih gradnjah in v prihodnje pričakujemo,
               da bo Agencija razvila ustrezen informacijski sistem in vzpostavila vse mehanizme. Na
               koncu koncev predvidevamo tudi dodatne zaposlitve, ki jih bo Vlada omogočila
               Agenciji, da bodo ti ukrepi res začeli delovati. In ti ukrepi bodo predvidoma ob
               zagotovitvi javnega denarja za angažma na belih lisah doprinesli k hitrejšemu razvoju
               širokopasovne infrastrukture in pa zasledovanju ciljev, ki si jih bomo postavili v
               skladu z Digitalno agendo oziroma, če bomo dovolj ambiciozni, še nad cilji digitalne
               agende. Hvala.</p>
            </sp>
            <sp xml:id="SDT6-OZZEU-redna-80-2013-11-08.sp13">

               <speaker>PREDSEDNIK JOŽEF HORVAT:</speaker>

               <p>Hvala lepa gospod Turk. Mi vam seveda želimo usmele ukrepe, usmene odločitve in
               seveda tudi veliko uspeha. Mislim pa, kot sem velikokrat že povedal pri tej vsebini,
               dokler mi ne bomo razumeli, da je izgradnja visokohitrostnih elektronskih
               komunikacijskih omrežjih, v današnjem času tako pomembna, kot je bila izgradnja
               infrastrukture za elektrifikacijo na podeželju pri nas, tam pozna petdeseta leta, do
               takrat se ne bomo resno lotili tega vprašanja. Jaz osebno sem prepričan, da je to po
               pomenu približno ekvivalentno. Še enkrat, doktorica Romana Jordan.</p>
            </sp>
            <sp xml:id="SDT6-OZZEU-redna-80-2013-11-08.sp14">

               <speaker>ROMANA JORDAN:</speaker>

               <p>Hvala lepa, eno kratko vprašanje bi imela. Vse te vsebinske zadeve imajo po navadi
               veliko podpro, kako je pa resnična ta podpora, se pa potem vidi v proračunu, denarju
               in zdaj v teh časih, posebno še v Sloveniji mislim, da bo to eden glavnih problemov.
               Zato bi vas samo prosila, če nam lahko osvežite spomin kako je Slovenija zastopana
               znotraj programa CEF, inštrumenta CEF, na tem področju, se pravi to je postavka 1 A
               Evropskega proračuna, konkurenčnost, investicije v to digitalno infrastrukturo. Pa če
               lahko malo bolj natančno poveste kako so ti cilji pokriti v operativnih programih, ki
               jih vlada pripravlja. Se pravi operativni programi za 2014-2020.<stage type="mag"/>
               </p>
            </sp>
            <sp xml:id="SDT6-OZZEU-redna-80-2013-11-08.sp15">

               <speaker>PREDSEDNIK JOŽEF HORVAT:</speaker>

               <p>Hvala lepa. Gospod državni sekretar oziroma gospod Turk. Gospod Turk, izvolite.</p>
            </sp>
            <sp xml:id="SDT6-OZZEU-redna-80-2013-11-08.sp16">

               <speaker>MARJAN TURK:</speaker>

               <p>Hvala. Hvala za vprašanje. Glede instrumenta za povezovanje Evrope oziroma Connected
               Europe Facility, ki ga je Evropska komisija oblikovala pretežno z namenom angažmaja
               javnih evropskih sredstev za podporo investicija v širokopasovno infrastrukturo, je
               pa treba povedati naslednje. Na začetku, po predlogu Evropske komisije, je bilo v tem
               instrumentu za povezovanje Evrope predvidenih 9 milijard evrov, med postopkom
               sprejemanja pa so predvsem velike države žal dosegle, da se je proračun instrumenta
               za povezovanje Evrope znižal za 8 milijard evrov.</p>
            </sp>
            <sp xml:id="SDT6-OZZEU-redna-80-2013-11-08.sp17">

               <speaker>PREDSEDNIK JOŽEF HORVAT:</speaker>

               <p>Za ali na?</p>
            </sp>
            <sp xml:id="SDT6-OZZEU-redna-80-2013-11-08.sp18">

               <speaker>MARJAN TURK:</speaker>

               <p>Za 8 milijard evrov se je znižal na eno milijardo evrov. Velike države so to dosegle
               predvsem zaradi predvidevanja, da bi bil ta denar primarno namenjen manjšim državam,
               ki imajo še slabšo razvito širokopasovno infrastrukturo, kot velike države članice,
               hkrati so se pa seveda druge države zelo prizadevale, da ostane denar za kmetijstvo
               nedotaknjen in seveda, ko so interno rešili z Bruseljskim denarjem, problem
               kmetijstva, so potem lahko primer ene velike države, ko je potem takoj, ko je bilo to
               doseženo objavila, da bodo do leta 2016 vložila integralnih proračunskih sredstev v
               razvoj širokopasovnih komunikacij, 20 milijard evrov. Se pravi, velike države so
               tukaj seveda delovale sebi v prid, rezultat je v tem, da imamo v instrumentu za
               povezovanje Evrope milijardo evrov, ki pa je primarno namenjena spodbujanju oziroma
               razvoju storitvene digitalne infrastrukture po Evropi. Gre za to, da se bodo
               razvijale panevropske javne elektronske storitve in vse, kar sodi v ta del razvoja
               panevropskih storitev. Žal tukaj sredstev za razvoj širokopasovne infrastrukture
               praktično ni, tako da iz tega naslova ni za računati, da bi Slovenija dobila
               kakršenkoli denar. Se pravi, da kar se tiče možnosti za nadaljnjo gradnjo
               širokopasovne infrastrukture na belih lisah na našem podeželju, so potem naslednje
               možnosti: strukturna sredstva iz Evropskega sklada za regionalni razvoj ali sklada za
               razvoj podeželja, ker gre praktično izključno za podeželska področja v primeru
               Slovenije, naslednja možnost je integralni proračun. Če bo prišlo do zavedanja, da je
               to res temeljna infrastruktura sodobne družbe tudi to, v naslednjih letih do določene
               mere ne bi smel biti problem, da se določena sredstva namenijo gradnji širokopasovne
               infrastrukture tudi z integralnega proračuna, obstajajo pa tudi primeri prakse iz
               tujine, ko se država odloči, da za to oblikuje namenski sklad, na katerega se iz
               raznoraznih naslovov združujejo sredstva. Tako iz naslovov končnih uporabnikov
               elektronskih storitev, kot operaterjev elektronskih storitev, kot operaterjev
               elektronskih komunikacij ali celo iz kakšnih drugih naslovov. Če želi država oziroma,
               če bomo razumeli, da je to res ključna infrastruktura za razvoj moderne države,
               moderne digitalne družbe, potem bo potrebno zagotoviti sredstva od 180 do 300
               milijonov evrov do leta 2020 oziroma čim prej seveda, potem bomo morali izčrpati vse
               te možnosti, preveriti in zagotoviti sredstva glede na to, da kot sedaj kaže, zaradi
               znižanja skupne vsote strukturnih sredstev, ne bo dovolj denarja iz tega naslova, kot
               kaže zdaj v okviru razvojnega načrtovanja. Hvala.</p>
            </sp>
            <sp xml:id="SDT6-OZZEU-redna-80-2013-11-08.sp19">

               <speaker>PREDSEDNIK JOŽEF HORVAT:</speaker>

               <p>Hvala lepa. Zadovoljni?</p>
            </sp>
            <sp xml:id="SDT6-OZZEU-redna-80-2013-11-08.sp20">

               <speaker>ROMANA JORDAN:</speaker>

               <p>Ne, nisem. Hvala, ampak zdaj, če ste me vprašali, jaz sem razočarana nad odgovorom,
               moram resnično povedati. Sicer na tem področju, kljub temu, da spada v odbor ITRE,
               jaz nisem ravno zelo aktivna, ker sem na drugih področjih, ampak vlečem ves čas z
               energetiko, kjer poznam kako to gre. In tam so bila prav tako znižana sredstva in smo
               ves čas pazili, da Slovenija je zraven, smo tudi lobirali<stage type="mag"/><stage>(nadaljevanje)</stage> za to in me pravzaprav skrbi to, da smo tako
               neambiciozni, da kar zdaj rečemo, da na sredstva ne moremo računati. To me skrbi.</p>
            </sp>
            <sp xml:id="SDT6-OZZEU-redna-80-2013-11-08.sp21">

               <speaker>PREDSEDNIK JOŽEF HORVAT:</speaker>

               <p>Hvala lepa. Doktor Kunič.</p>
            </sp>
            <sp xml:id="SDT6-OZZEU-redna-80-2013-11-08.sp22">

               <speaker>JOŽEF KUNIČ (PS PS):</speaker>

               <p>Hvala za besedo. Spoštovani, iz razprave veje zelo močna želja po fizični gradnji na
               področju infrastrukture. Vemo, da se tam da dobro zaslužiti in vemo kaj vse se je
               dogajalo na tem področju. Seveda je primerjava z energetiko popolnoma neprimerna, ker
               elektrika ne gre brezžično, informacije pa gredo brezžično, grejo celo na satelite.
               Razumem, zdaj seveda, ključna je po mojem pa tukaj informacija o tem v katero smer bo
               razvoj šel. Mi smo gradili telefonsko omrežje po celi Sloveniji, žično, potem smo
               dobili pa mobitele. In to se je izkazalo kot investicija, ki je bila sicer na nek
               način koristna, vendar pa ne bi bila nujno potrebna. Nič niste rekli o tem, ali grejo
               razvoj v smer brezžičnega prenosa informacij, da ni potrebno kablov graditi, ampak
               ali gre razvoj v smeri linkov in potem ustreznega brezžičnega nadaljnjega omogočanja
               informacij. Torej, to se mi zdi zelo pomembno vedeti v katero smer bo šlo razvoj,
               sicer bomo lahko velika sredstva porabili v neko infrastrukturo, kar seveda v
               Sloveniji ne bo prvič, ki se potem izkaže za manj koristno in da bi bila pravzaprav
               druga pot morda upoštevanja vredna. Jaz vidim, da gre na tem področju razvoj zelo
               hitro naprej in če med sateliti lahko prenašamo brezžično, mnogopasovno, bom rekel,
               zakaj ne bi med slovenskimi vasmi to bilo možno? To je zgolj neke vrste opozorilo, ni
               mi treba odgovoriti, ker gre tukaj za bolj poglobljeno študijo in za pravzaprav neko
               študijo v katero smer gre tehnološki razvoj na tem področju, ne samo v Evropi ampak
               na celem svetu. Hvala lepa.</p>
            </sp>
            <sp xml:id="SDT6-OZZEU-redna-80-2013-11-08.sp23">

               <speaker>PREDSEDNIK JOŽEF HORVAT:</speaker>

               <p>Hvala doktor Kunič. Predstavniki ministrstva, gospod Turk.</p>
            </sp>
            <sp xml:id="SDT6-OZZEU-redna-80-2013-11-08.sp24">
               <speaker>MARJAN TURK:</speaker>
               <p>Hvala.</p>
            </sp>
            <sp xml:id="SDT6-OZZEU-redna-80-2013-11-08.sp25">
               <speaker>PREDSEDNIK JOŽEF HORVAT:</speaker>
               <p>Se opravičujem, se opravičujem. Še doktor Golob je želel, pa bi potem morda.</p>
            </sp>
            <sp xml:id="SDT6-OZZEU-redna-80-2013-11-08.sp26">

               <speaker>JANVIT GOLOB:</speaker>

               <p>Zelo na kratko. Mene je ta triolog znotraj fizike,kot najbolj eksaktne stroke in
               racionalne tudi zelo razveselil, od gospe Jordanove, Jožefa Horvata in Jožefa Kuniča.
               Samo, na državnem svetu v komisiji smo se bolj preprostih stvari tudi lotevali. Da je
               800 milijonov evrov ne počrpanih evropskih sredstev, da velikokrat to pade na
               neažurnost delovanja naše celotne uprave in smo opozarjali, da je pravzaprav v
               primerih priprave projektov potrebno s strani sveta, prvo s strani zbora, opozoriti
               izvršilne organe, da naj v takšnih primerih da nima 25 ur in ne 24 ur in naj se delo
               odgovornih ljudi ne konča po osmih urah, ampak šele takrat, ko je projekt
               pripravljen. Primer iz tega področja, primer recimo iz Škofjeloške obvoznice in tako
               naprej, cela vrsta jih je v Sloveniji, na kar bi moral biti Državni zbor zelo
               pozoren. Hvala lepa.</p>
            </sp>
            <sp xml:id="SDT6-OZZEU-redna-80-2013-11-08.sp27">

               <speaker>PREDSEDNIK JOŽEF HORVAT:</speaker>

               <p>Hvala, še enkrat doktorica Romana Jordan.</p>
            </sp>
            <sp xml:id="SDT6-OZZEU-redna-80-2013-11-08.sp28">

               <speaker>ROMANA JORDAN:</speaker>

               <p>Se moram odzvati na to. Gospod Kunič, tudi če grejo signali po zraku, je potrebno
               zgraditi infrastrukturo. Saj mi govorimo o infrastrukturi nasploh in ker sem jaz dala
               prej primerjavo z energetiko, eden od naporov za poenostavitev v naslednjem
               proračunskem obdobju, na evropskem nivoju, je tudi ta, da postopki na več področjih
               postajajo čedalje bolj enotni, da nimamo ne vem koliko različnih pravil in postopki
               na področju energetike<stage type="mag"/><stage>(nadaljevanje)</stage>
               digitalne infrastrukture in prometa, vsi potekajo v okviru enega inštrumenta, to je
               inštrumenta CEF in zato sem jaz naredila to primerjavo. Tako sem želela pojasniti, da
               se bo vedelo zakaj se je bila ta primerjava narejena.</p>
            </sp>
            <sp xml:id="SDT6-OZZEU-redna-80-2013-11-08.sp29">

               <speaker>PREDSEDNIK JOŽEF HORVAT:</speaker>

               <p>Hvala lepa. In zdaj replika doktor Kunič.</p>
            </sp>
            <sp xml:id="SDT6-OZZEU-redna-80-2013-11-08.sp30">

               <speaker>DR. JOŽEF KUNIČ (PS PS):</speaker>

               <p>Skratka, dovolite mi, v bistvu govorimo isto. Na isti način, samo gospod je govoril o
               tunelih, o jarkih, kjer bodo žice, pa najemali te jarke. To pa ni tista
               infrastruktura, ki sva jo midva imela v mislih in vemo kaj vse se je z jarki po
               Ljubljani dogajalo in zato sem jaz to opozoril. Hvala lepa.</p>
            </sp>
            <sp xml:id="SDT6-OZZEU-redna-80-2013-11-08.sp31">

               <speaker>PREDSEDNIK JOŽEF HORVAT:</speaker>

               <p>Hvala lepa in zdaj gospod Turk.</p>
            </sp>
            <sp xml:id="SDT6-OZZEU-redna-80-2013-11-08.sp32">

               <speaker>MARJAN TURK:</speaker>

               <p>Hvala. Glede instrumenta za povezovanje Evrope, mi smo bili zelo optimistični, ko se
               je začela zadeva pripravljati, ko je Evropska komisija pripravila predlog, smo že
               delali začetne analize, potem pa se je zadeva obrnila kot se je obrnila. Elektronske
               komunikacije oziroma del sredstev, namenjen razvoju širokopasovne infrastrukture, je
               bil preprosto izključen iz tega instrumenta in v takšnem osnovnem smislu, kot je bilo
               takrat predvideno, teh sredstev ni več na voljo, tako da žal na to ne mi, ne naši
               operaterji elektronskih komunikacij, na ta sredstva ne moremo računati. Glede
               brezžičnih tehnologij. Kot veste, smo z digitalnim prehodom iz analogne na digitalno
               televizijo konec leta 2010, v začetku 2011, sprostili 800 mega herčni prostor in
               kolegi z agencije za komunikacijska omrežja in storitve ravno zdaj zaključujejo
               priprave na razpis tako tega 800 megaherčnega pasu, kot tudi vseh ostalih pasov,
               namenjenih mobilnim komunikacijam. Zakaj je 800 megaherčni pas posebej pomemben?
               Zato, ker je primeren za pokrivanje s širokopasovnimi komunikacijami, predvsem za
               ruralna področja, ker ima zardi specifike propagacije frekvenc pod enim gigahercem
               zelo dobro propagacijo in je primeren za pokrivanje podeželskih področij. Seveda pa
               ima vsaka brezžična tehnologija določene omejitve. Zrak kot medij prenosno je slabši,
               kot optika, bistveno poleg tega je problem, ko omenjate, da pač mi se zavzemamo zato,
               da se položijo kabli in tako naprej. Do vsake bazne postaje, tudi mobilnih
               komunikacij četrte generacije, je najbolje, da pripeljemo optiko. Lahko se sicer to
               reši tudi z radijskimi linki, ampak vse to ima svoje omejitve. Tako da tudi v primeru
               mobilnih komunikacij četrte generacije oziroma tehnologije LTE, je potrebno čim
               bližje tem baznim postajam oziroma do baznih postaj pripeljati optiko. In tukaj bi
               poudaril, da so mobilne komunikacije četrte generacije lahko nišna, komplementarna
               tehnologija za omogočanje širokopasovnega dostopa za prebivalstvo na podeželju zato,
               ker na eni bazni postaji imamo določeno pasovno širino, ki je na voljo in če imamo 10
               gospodinjstev, ki jim omogočimo širokopasovne komunikacije, so to znosno visoke
               hitrosti, če jih imamo pa 100, pa to ni več primerna širokopasovna povezljivost, zato
               moramo kot država stremeti, da prebivalstvo tudi na podeželju, na našem razpršeno
               poseljenem podeželju zagotovimo širokopasovne komunikacije fiksnega tipa, po možnosti
               s tehnologijo optičnih vlaken. Hvala.</p>
            </sp>
            <sp xml:id="SDT6-OZZEU-redna-80-2013-11-08.sp33">

               <speaker>PREDSEDNIK JOŽEF HORVAT:</speaker>

               <p>Hvala lepa. Vidim, da nihče pravzaprav ob teh informacijah, ki so seveda objektivne,
               ni zadovoljen, sam pa sem zdaj toliko bolj pomirjen, čeprav se mi je zdelo, da na
               konferenci Kozak uporabljam pretrde besede, ko sem govoril o depriviligiranih malih
               državah in imel v mislih Slovenijo in o tako drugorazrednih državah v tem kontekstu
               in spet imel v mislih Slovenijo. Seveda pa, ko upoštevamo še ambicijo Evropske unije
               za vzpostavitev digitalnega trga do leta 2015, to je do jutri, potem pa itak ni kaj
               dosti razlogov za navdušenje. Ampak na tej točki naredim piko v razpravi in k
               predlogu stališča, kolegice in kolegi, predlagam amandma. In sicer, na tretji
                  strani<stage type="mag"/><stage>(nadaljevanje)</stage> gradiva, torej v
               predlogu stališča, na tretji strani gradiva, se črta zadnji stavek drugega odstavka.
               Dodajo pa se novi tretji, do osmi odstavek in sicer gre za del gradiva na straneh pet
               in šest. Tretji odstavek bi se tako glasil: "Glede oblikovanja podrobnejšega
               stališča, pa Republika Slovenija podaja naslednje okvirne usmeritve posameznim
               členom", čemur sledilo naslednjih pet odstavkov gradiva, kot četrti do osmi odstavek
               stališča. Če se strinjate, zdaj ne bi bral vsega tega celotnega besedila, ga bom pa
               prebral pri glasovanju o predlogu celotnega stališča. S sprejetjem tega amandmaja
               bodo ključne usmeritve jasno zapisane v stališču Republike Slovenije in najprej
               sprašujem ali se Vlada s tem predlaganim amandmajem strinja, gospod državni
               sekretar?</p>
            </sp>
            <sp xml:id="SDT6-OZZEU-redna-80-2013-11-08.sp34">

               <speaker>MIRKO PEČARIČ:</speaker>

               <p>Ja, se strinjam.</p>
            </sp>
            <sp xml:id="SDT6-OZZEU-redna-80-2013-11-08.sp35">

               <speaker>PREDSEDNIK JOŽEF HORVAT:</speaker>

               <p>Hvala lepa. Ugotavljam, da se Vlada strinja. Ali bi želel kdo razpravljati o
               predlaganem amandmaju? Ugotavljam, da ne in zdaj predpostavljam, da imamo vsi
               glasovalne naprave in zato predlagam, da glasujemo o predlaganem amandmaju.
               Glasovanje teče, glasujemo, glasovanje zaključujem.</p>
               <p>Kdo je za? <stage>(12 članov.)</stage> Je kdo proti? <stage>(0 članov)</stage></p>
               <p>Amandma je sprejet.</p>
               <p>Zdaj na amandma dajem predlog stališča s sprejetim amandmajem, ki se glasi, je
               nekoliko daljši: "Republika Slovenija pozdravlja cilje in namen predloga uredbe
               Evropskega parlamenta in Sveta o ukrepih za znižanje stroškov za izgradnjo
               visokohitrostnih elektronskih komunikacijskih omrežij. Strinja se namreč, da je
               znižanje stroškov in izboljšanje učinkovitosti izgradnje visokohitrosnih elektronskih
               komunikacij bistvenega pomena za razširjenost uporabe visokohitrosntega interneta,
               katerega digitalna infrastruktura podpira dejansko vse sektorje sodobnega in
               inovativnega gospodarstva, kar je hrbtenica enotnega trga, ter dejavnik
               konkurenčnosti za vse sektorje sodobnega gospodarstva. Republika Slovenija ne
               nasprotuje izbranemu pravnemu instrumentu, to je uredbi, četudi meni, da bi se
               nacionalne posebnosti lažje upoštevale v primeru sprejema direktive. Prav tako lahko
               načeloma podpre predlog uredbe tudi vsebinsko, saj je že sprejela nekatere podobne
               ukrepe za znižanje stroškov izgradnje visokopasovnega omrežja v zakonu o elektronskih
               komunikacijah. Prizadevala pa si bo, da bodo določene rešitve tekom obravnave
               predlogov uredbe v zakonodajnem postopku še izboljšane z vidika njihove izvedljivosti
               in jasnosti. Glede oblikovanja podrobnejšega stališča, pa Republika Slovenija podaja
               naslednje okvirne usmeritve k posameznim členom. Člen 4: Republika Slovenija
               pozdravlja predlog, da se podjetjem, ki so pooblaščena za ponudbo elektronskih
               komunikacijskih omrežij, podeljuje pravico dostopa do sklopa določenih nujnih
               informacij, ki se nanašajo na obstoječo fizično infrastrukturo in načrtovana gradbena
               dela. Prizadevala pa si bo za izboljšanje dikcij, z vidika jasnosti ureditve,
               zmanjšanje upravnih bremen in podaljšanje rokov z vidika izvedljivosti. Člen 5:
               Republika Slovenija pozdravlja predlog za usklajevanje gradbenih del. Strinja se
               tudi, da nacionalni organ za reševanje sporov v zvezi z usklajevanjem gradbenih del
               sprejeme zavezujočo odločitev, pri čemer pa si bo tekom sprejemanja predlogov uredbe
               prizadevala za podaljšanje rokov za sprejem odločitve nacionalnega organa za
               reševanje sporov. Sprašuje se namreč zakaj so ti roki, krajši od roka, ki je določen
               v 20. členu direktive 2002/21/ES, ki določa reševanje sporov med podjetji, ki
               zagotavljajo elektronska komunikacijska omrežja, kar pri navedeni problematiki
               upošteva tudi zakon o elektronskih komunikacijah. Člen 6: Republika Slovenija ne
               nasprotuje predlogu, da ima vsako podjetje, pooblaščeno za zagotavljanje elektronskih
               komunikacijskih omrežij, pravico do elektronskih poti, pravico po elektronski poti,
               preko enotne informacijske točke, oddati prošnjo za izgradnjo gradbenega
                  dovoljenja.<stage type="mag"/><stage>(nadaljevanje)</stage> Prizadevala pa si
               bo za ustreznejšo določitev roka za izdajo odločbe, saj je za odločitev v teh
               postopkih pomemben trenutek prejema popolne vloge in ne prejem kakršnekoli, tudi
               nepopolne, vloge. V okviru rešitve predlaganih v 6. členu predloga uredbe, se
               Republika Slovenija sprašuje o potrebnostih določbe, da ima vsako podjetje
               pooblaščeno za zagotavljanje elektronskih komunikacijskih omrežij, v skladu z
               nacionalno zakonodajo, pravico do nadomestila za utrpelo škodo zaradi nespoštovanja
               rokov pristojnih organov za izdajo dovoljenj za gradnjo, saj je odgovornost organov
               že na splošno urejena v nacionalnih pravilih o odškodninski odgovornosti, v Republiki
               Sloveniji na primer v 26. členu Ustave Republike Slovenije. Člen 8: Republika
               Slovenija ne nasprotuje ureditvi o dostopu do opreme v stavbah, si bo pa prizadevala
               za izenačitev roka za sprejem odločitve nacionalnega organa za reševanje sporov z
               rokom, kot je že določeno v 20. členu direktive 2002/21/ES in kar pri navedeni
               problematiki upošteva tudi zakon o elektronskih komunikacijah. Republika Slovenija si
               bo tekom obravnave predloga uredbe v zakonodajnem postopku prizadevala tudi za
               določitev dovolj dolgega prehodnega obdobja za izpeljavo vseh aktivnosti, ki so
               določene v predlogu uredbe, vključno z določitvijo roka za vzpostavitev enotne
               informacijske točke. Kolegice in kolegi, prosim, da glasujemo. Glasovanje teče.
               Glasovanje zaključujem.</p>
               <p>Kdo je za? <stage>(12 članov.)</stage> Je kdo proti? <stage>(0 članov.)</stage></p>
               <p>Stališče je sprejeto.</p>
               <p>S tem končujem prvo točko današnjega dnevnega reda in se zahvaljujem tudi vladni
               strani za sodelovanje. Prehajamo na drugo točko dnevnega reda. Zasedanje Sveta
               Evropske unije za ekonomske in finančne zadeve, proračun, Bruselj, 11.11.2013.
               Gradivo k tej točki smo sprejeli od Vlade 7.11.2013, na podlagi 8. člena zakona o
               sodelovanju med Državnim zborom in Vlado o zadevah Evropske unije. Magistra Mitja
               Mavka, državnega sekretarja na Ministrstvu za finance prosim za predstavitev
               izhodišč. Izvolite.</p>
            </sp>
            <sp xml:id="SDT6-OZZEU-redna-80-2013-11-08.sp36">

               <speaker>MAG. MITJA MAVKO:</speaker>

               <p>Hvala lepa in lepo pozdravljeni vsi prisotni. Kot omenjeno, prihodnji teden bo v
               Bruslju najprej potekal proračunski EKOFIN v ponedeljek in potem še redni EKOFIN v
               petek. Najprej predihajmo proračunskega 11.11., v ponedeljek. Torej osnovni namen
               razprave na ponedeljkovem EKOFIN-u bo predlog proračuna za leto 2014, gre za prvi
               proračun v času uveljavitve naslednjega večletnega finančnega okvira in jasno je zato
               posledično proračun zaznamovan z doseženim dogovorom o naslednji finančni
               perspektivi. Kot veste, naslednji večletni finančni okvir predvideva znižanje
               sredstev glede na obstoječega. Omejitev na prevzemih za obveznosti na ravni 1% BND
               Evropske unije in 0,95% BND pri prevzemih plačil in to se odraža tudi v predlogu za
               proračun prihodnje leto, kjer je predvideno znižanje glede na leto 2013, tako pri
               prevzemih obveznosti, kot tudi pri izplačilih. Osnovni predlog Komisije, ki je bil
               podan znaša v višini 142 milijard evrov za prevzete obveznosti in slabih 7 milijard,
               dobrih 6 milijard manj v pravicah za plačila. Na ta osnovni predlog Komisije, je Svet
               že sprejel svoj protipredlog pred poletjem, ki je nekoliko nižji, ne bistveno. V
               prevzemih obveznosti za približno 200 <stage type="mag"/><stage>(nadaljevanje)</stage> milijonov in pa za dobro milijardo pri prevzemih plačil
               medtem, ko je Evropski parlament glasoval oktobra o predlogu proračuna in predlaga
               zvišanje glede na osnovni predlog komisije na 142,6 milijard evrov pri prevzemih
               obveznosti in pa 136 milijard evrov v prevzemih plačil. Torej osnovni namen sestanka
               v ponedeljek bo doseči uskladitev med Parlamentom in Svetom. Mi vsekakor menimo, da
               je dosega dogovora možna za Slovenijo. Kot doslej osrednji dve področji, kjer ne
               želimo bistvenih rezov ostajata kmetijstvo in kohezijska politika. Mi menimo, da bi
               bilo nekaj dodatnega napora možno narediti pri znižanju sredstev v administraciji,
               bomo pa fleksibilni glede podpore predlogov na ostalih področjih tako, da kot vedno
               do slej, pričakujemo seveda zanimivo in pestro razpravo, vendar menimo, da je dogovor
               možen. Hvala.</p>
            </sp>
            <sp xml:id="SDT6-OZZEU-redna-80-2013-11-08.sp37">

               <speaker>PREDSEDNIK JOŽEF HORVAT:</speaker>

               <p>Hvala lepa vam, gospod državni sekretar. Zdaj, predno bom odprl razpravo, bom
               zaprosil, da bo sejo naprej vodila podpredsednica doktorica Ljubica Jelušič, kot sva
               se pred sejo dogovorila. Jaz bom namreč v imenu našega odbora nagovoril v veliki
               dvorani Državnega zbora, udeležence posveta demokratična legitimnost in odgovornost,
               koliko je slišan glas državljanov Evropske unije. Zelo rad bi sicer prisostvoval tej
               razpravi. Ko gre za denar, je vedno dobro biti zraven vsaj pri razpravi. Seveda pa
               sem, samo to še povem, sem zadovoljen, da je državni sekretar opozoril na povečanje
               stroškov za administracijo in verjamem, da bo razprava tudi o tem še to zaskrbljenost
               podkrepila. Torej želim vam uspešno delo naprej, kolegice in kolegi in predajam
               vodenje seje podpredsednici doktorici Ljubici Jelušič in se ji seveda zahvaljujem za
               to pripravljenost.</p>
            </sp>
            <sp xml:id="SDT6-OZZEU-redna-80-2013-11-08.sp38">

               <speaker>PODPREDSEDNICA LJUBICA JELUŠIČ:</speaker>

               <p>Lep pozdrav tudi v mojem imenu vsem skupaj. Kolegice in kolegi, prehajamo na
               odpiranje razprave poslancev in poslank in vas prosim za vprašanja predstavniku
               Vlade. Prosim. Izvolite, gospa Jordan.</p>
            </sp>
            <sp xml:id="SDT6-OZZEU-redna-80-2013-11-08.sp39">

               <speaker>DR. ROMANA JORDAN:</speaker>

               <p>Ampak samo dva stavka mogoče. Jaz si res želim, da bi ta sporazum bil dosežen. Veliko
               vprašanj je menda, no nekaj ključnih vprašanj je menda še odprtih, pa sem se
               pogovarjala s svojimi kolegi, ki delajo na proračunskem področju. So rekli, da je
               stvar zelo zapletena, da je odprtih nekaj stvari iz leta 2013 na 2014. Zdaj tako na
               splošno lahko povem, da je Parlament vedno se zavzema za višji proračun, kot Svet,
               ker pač imamo večjo ambicijo za izpeljavo programov, ki smo jim državljanom obljubili
               ampak, ker se zavedamo, da je kriza, smo pri pogajanjih za okvirni proračun
               2014-2020, v celoti upoštevali predlog oziroma višino, ki jo je dal svet. Tu smo v
               celoti popustili. To kar pa za enkrat čutim, da je nekako občutek oziroma to stališče
               v Evropskem parlamentu, da ne moremo pa zdaj še enkrat popustiti pri proračunu 2014.
               Da ta pa mora biti v skladu s tem, kar smo se dogovorili, da naj bo finančni okvir
               2014-2020.</p>
            </sp>
            <sp xml:id="SDT6-OZZEU-redna-80-2013-11-08.sp40">

               <speaker>PODPREDSEDNICA LJUBICA JELUŠIČ:</speaker>

               <p>Najlepša hvala, gospa Jordan. Še kdo? Gospod Meršol, prosim.</p>
            </sp>
            <sp xml:id="SDT6-OZZEU-redna-80-2013-11-08.sp41">

               <speaker>MAG. MITJA MERŠOL (PS PS):</speaker>

               <p>Hvala lepa za besedo, pozdravljeni. Zanima me nekaj pri tem, namreč res skrbno sem
               prisluhnil tistemu stavku oziroma podredju državnega sekretarja, ko je govoril o
               zniževanju stroškov za administracijo. Namreč zanima me nekaj, kjer je v zvezi s tem
               bila tudi en tak določen polemičen dialog med parlamentom in odborom regij<stage type="mag"/><stage>(nadaljevanje)</stage> glede zniževanja stroškov oziroma
               zmanjševanjem števila prevajalcev in drugih takih strokovnih delavcev, da bi jih
               morda združevali in s tem zniževali stroške. Pa me zanima ali je na tem področju
               potem že vse urejeno, ali je še kje drugje odprto vprašanje? Samo toliko, hvala. </p>
            </sp>
            <sp xml:id="SDT6-OZZEU-redna-80-2013-11-08.sp42">

               <speaker>PODPREDSEDNICA LJUBICA JELUŠIČ:</speaker>

               <p>Najlepša hvala, gospod Meršol. Bi še kdo želel postaviti vprašanje? Jaz imam eno tako
               obrobno vprašanje, povezano pa je s sestavo naše delegacije. Namreč meni se je zdelo,
               da bo ta seja kar zapletena in včasih je dobro na takih pomembnih sejah imeti tudi
               močnejšo delegacijo, videti pa je, da ste se odločili, da bodo Slovenijo zastopali
               predstavniki iz Bruslja. Je to zaradi tega, ker mislite, da so glavna pogajanja
               celote Sveta s Parlamentom, ali je bila kakšna druga stvar v ozadju? Izvolite
               magister Mavko, prosim za odgovore.</p>
            </sp>
            <sp xml:id="SDT6-OZZEU-redna-80-2013-11-08.sp43">

               <speaker>MAG. MITJA MAVKO:</speaker>

               <p>Hvala lepa. Lahko na ta zadnji del najprej. Velika večina držav bo zastopana zgolj na
               ravni veleposlanikov v Bruslju. Mi temu sledimo in dejansko je res to, kar vi
               opozarjate. Ključni del razgovorom bo med Svetom in Parlamentom in ne toliko znotraj
               sveta. Menimo, da se bo Svet razmeroma hitro poenotil s svojim skupnim predlogom, s
               katerim potem nastopiti v pogajanjih s Parlamentom. Zdaj, glede ostalih tem drži, kot
               gospa Jordan opozarja. Nekaj odprtih tem, ki se bodo reševale v ponedeljek, se nanaša
               tudi na dopolnitve proračuna za letošnje leto, predvsem je odprtih 400 milijonov
               evrov za izplačila iz solidarnostnega sklada za pomoč Nemčije, Avstriji, Češki in
               Romuniji po poplavah. Seveda, vsi se strinjamo, da mora biti ta denar zagotovljen.
               Mnenje Sveta pri tem je, da je možno doseči omenjen znesek s prerazporeditvami
               znotraj proračuna in ni treba v celoti povečati obsega vplačil v proračun EU, se
               pravi, da bi za celih 400 milijonov dodatna vplačila bila zagotovljena s strani držav
               članic. Kar se tiče razlike na področju administracije, tu sta dva elementa, ki ju vi
               izpostavljate. Eno je, za en postopek dejansko se čaka končanje postopka pred
               Evropskim sodiščem, kjer bo Evropsko sodišče dokončno odločilo o upravičenosti do
               izplačil za nazaj, bodisi ja, bodisi ne in določilo primerno višino in ko bo ta izrek
               znan, se bodo zagotovila tudi sredstva. Sicer pa na področju administracije osnovni
               predlog predvideva povečanje za 2,1%. To je sicer posledica uveljavitve nove uredbe o
               pravilih zaposlovanja, tako imenovane "Stuff regulation", po drugi strani pa obstaja
               zaveza za postopno zniževanje števila zaposlenih v administraciji, v petih letih za
               5%, se pravi, recimo odstotek na leto, nekaj podobnega, kot imamo tudi mi tukaj.
               Ampak vendarle mi menimo, da nekaj malega rezerv, čeprav vedeti je treba, da ne gre
               za veliko področje porabe. Menimo pa vendarle, da nekaj rezerve tudi na tem področju
               še obstaja. Hvala.</p>
            </sp>
            <sp xml:id="SDT6-OZZEU-redna-80-2013-11-08.sp44">

               <speaker>PODPREDSEDNICA LJUBICA JELUŠIČ:</speaker>

               <p>Zadovoljni z odgovori? Bi še kdo postavil kakšno vprašanje? Lepo prosim, gospa
               Kos.</p>
            </sp>
            <sp xml:id="SDT6-OZZEU-redna-80-2013-11-08.sp45">

               <speaker>SAŠA KOS (PS PS):</speaker>

               <p>Ja, hvala za besedo, gospa podpredsednica. Jaz bi se navezala, gospod Mavko, to kar
               ste povedal. Zanima me, kolikšna pa je, če razpolagate s podatkom, koliko zaposlenih
               pa je v administraciji? Torej, če bo zmanjševanje za 5% in koliko potem pač na
               posamezno državo, ali je to določena kvota za posamezno državo? Hvala lepa za
               dogovor.</p>
            </sp>
            <sp xml:id="SDT6-OZZEU-redna-80-2013-11-08.sp46">

               <speaker>MAG. MITJA MAVKO:</speaker>

               <p>Priznam, da zadnje številke<stage type="mag"/><stage>(nadaljevanje)</stage> o
               številu zaposlenih v vseh institucijah EU nimam. Če me spomin ne vara, mogoče me
               lahko gospa Jordan dopolni, ampak se mi zdi, da je okrog 30 tisoč uradnikov vse
               skupaj ampak prosim, ne me držati za besedo, nacionalne kvote pa ne obstajajo.
               Obstajajo v zelo ozkih segmentih, ampak še tam bolj implicitno, kot eksplicitno. Da
               bi pa vnaprej bile kvote določene, pa ne, temveč se za zaposlitve v institucijah
               uporabljajo konkurenčni postopki, tako imenovani konkurji, ki naj bi zagotovili
               najboljše možne kadre, ne pa nacionalno obarvanost. Hvala.</p>
            </sp>
            <sp xml:id="SDT6-OZZEU-redna-80-2013-11-08.sp47">

               <speaker>PODPREDSEDNICA LJUBICA JELUŠIČ:</speaker>

               <p>Najlepša hvala. Gospa doktor Jordan.</p>
            </sp>
            <sp xml:id="SDT6-OZZEU-redna-80-2013-11-08.sp48">

               <speaker>DR. ROMANA JORDAN:</speaker>

               <p>Jaz bi samo za občutek povedala, da ko govorimo o tej administraciji in prihrankih,
               da to kakšnega hudega in bistvenega vpliva na proračun v celoti ne bo imelo, da ima
               to bolj nek informativni značaj ali da se pokaže neka volja, da se nekaj tudi na tem
               nivoju naredi. Sicer pa mislim, da na to koliko sredstev je treba zbrati za proračun,
               ne bo imelo bistvene vloge, ker dejansko večino sredstev iz evropskega proračuna je
               razdeljenih za posamezne programe in se v tem smislu zelo razlikuje od nacionalnih
               proračunov. Zdaj pa še ena stvar. Jaz apeliram na vas, da pazite, pazimo vsi skupaj o
               tem, ko govorimo znižanje stroškov za administracijo. To se lepo sliši. To je lahko
               krasen promocijski stavek. Ljudje bodo rekli, da tisti politik, ki se za to zavzema,
               politik pa dobro dela, ampak jaz bi rekla, dajmo vseeno malo paziti. Glede na to kaj
               se lahko zgodi v Sloveniji, je bilo že opozorjeno. Tolmači, prevajalci, ti so vedno
               prvi na udaru. In verjemite, da jezik, kot je slovenščina bo tudi med prvimi, ker je
               relativno manj uporabnikov tam, kot je katerih drugih, tako da ta stvar bo odprta med
               prvimi, če bomo res tako hudo zniževali sredstva. Druga stvar, ki je, je bila tudi
               velikokrat omenjena, Lizbonska pogodba. Številna področja so na novo odprta. In naj
               vas spomnim samo na Agencijo za energijo, ki jo imamo tule v Ljubljani. Jaz moram
               reči, da se skupaj s svojimi kolegi letos celo leto že borim za to, da bo dobila
               zadostna sredstva, da bo izvedla ene programe, ki jih mora izvesti po uredbi. In to
               so izredno pomembni programi za notranji trg, ki bodo preprečevali malverzacije,
               zlorabo informacij, goljufije na trgu, če agencija ne bo dobila enega velikega 'ja'
               za zadostno število zaposlenih in za nakup programa, ki je izredno zahteven. Lahko
               samo slutimo kaj vse se bo dogajalo na trgu, če ne bomo mogli tega z evropskega
               nivoja nadzirati. Zakonodaja pa je tako narejena, da to moramo, da moramo zbirati
               podatke na evropskem nivoju. Potem pa je še en vidik, ki je pa čisto slovenski, bi
               rekla, glede administracije. Res je, da nacionalnih kvot ni, ampak veste, tiste
               države, ki so postale članice kasneje, so pač takrat lahko začele zaposlovati svoje
               ljudi. In nove zaposlitve za to prvenstveno so iz novih držav članic. In ko govorimo
               o omejitvi zaposlovanja to pomeni pač status kvot, to pomeni, da ostajajo vrata bolj
               zaprta bolj za nas, kot za koga drugega, ki je že notri. In že zdaj je zelo
               velikokrat uporabljen, pri zapolnjevanju nekih novih delovnih mest, postopek, da
               imajo tisti, ki so že zaposleni znotraj inštitucij, prednost. Tako, da res previdno
               pri teh podporah.</p>
            </sp>
            <sp xml:id="SDT6-OZZEU-redna-80-2013-11-08.sp49">

               <speaker>PODPREDSEDNICA LJUBICA JELUŠIČ:</speaker>

               <p>Najlepša hvala, gospa Jordan, za ta opozorila in tudi za prizadevanja za sredstva za
               delovanje evropske agencije za energijo. Bi še kdo želel postaviti kakšno vprašanje,
               kaj komentiral? Magister Mavko, bi še vi hoteli kaj komentirati?</p>
            </sp>
            <sp xml:id="SDT6-OZZEU-redna-80-2013-11-08.sp50">

               <speaker>MAG. MITJA MAVKO:</speaker>

               <p>Lahko samo dodam v potrditev tega, kar je gospa Jordan povedala. Dejansko to, kar sem
               že prej rekel, obseg sredstev za administracijo, je na ravni 6% celotnega proračuna.
               Približno 8,5 milijarde je na voljo, vse skupaj od 140 dobrih, kot smo rekli, je
               celotni predlog proračuna. Od teh je največji posamični del Evropska komisija,
               približno 3,3 milijarde znaša,<stage type="mag"/><stage>(nadaljevanje)</stage>
               Evropski parlament je približno pol manj od Evropske komisije, 1,7 milijarde, potem
               se pa ostalo deli na ostale institucije, Svet približno pol milijarde, zunanja služba
               približno pol milijarde in pa ostale institucije, se pravi sodišča in Računsko
               sodišče in podobno. Tako, da drži, manever na tem področju je omejen, je pa zelo
               pomembno to vodenje z zgledom, to pa vsekakor drži. Hvala.</p>
            </sp>
            <sp xml:id="SDT6-OZZEU-redna-80-2013-11-08.sp51">

               <speaker>PODPREDSEDNICA LJUBICA JELUŠIČ:</speaker>

               <p>Najlepša hvala, magister Mavko. Če dovolite, zaključujem z razpravo in prehajamo na
               glasovanje. In sicer o naslednjem predlogu sklepa: Odbor za zadeve Evropske unije, se
               je seznanil z izhodišči za udeležbo delegacije Republike Slovenije na zasedanju Sveta
               Evropske unije za ekonomske in finančne zadeve, proračun, ki bo v Bruslju 11.11.2013
               in jih podprl. Prosim, da glasujemo. Glasovanje poteka.</p>
               <p>Kdo je za? <stage>(11 članov.)</stage> Je kdo proti? <stage>(0 članov.)</stage></p>
               <p>Sklep je sprejet.</p>
               <p>S tem tudi končujem tudi drugo točko dnevnega reda. Prehajamo na tretjo točko
               dnevnega reda, to pa je zasedanje Sveta Evropske unije za ekonomske in finančne
               zadeve, ki bo v Bruslju 15.11.2013. Gradivo k tej točki smo prejeli od vlade
               7.11.2013, na podlagi 8. člena zakona o sodelovanju med Državnim zborom in Vlado v
               zadevah Evropske unije. Magistra Mitja Mavka, državnega sekretarja na Ministrstvu za
               finance, prosim za predstavitev izhodišč za to zasedanje sveta, izvolite. </p>
            </sp>
            <sp xml:id="SDT6-OZZEU-redna-80-2013-11-08.sp52">

               <speaker>MAG. MITJA MAVKO:</speaker>

               <p>Hvala lepa. Kot omenjeno, 15. novembra bo še eno zasedanje EKOFINA v Bruslju, tokrat
               namenjeno predvsem davčnim in pa bančnim temam. Pa bi se skoncentriral na najbolj
               bistvene točke, ki bodo obravnavane. V davčnem paketu bodo ministri obravnavali dva
               predloga direktiv, en predlog direktive je nov in to je predlog sprememb direktive o
               davku na dodano vrednost, ki ga bo Komisija tokrat zgolj predstavila in prinaša v
               pravni red EU nekaj več harmonizacije in nekaj več poenostavitev za nemoteno
               delovanje notranjega trga. Predvsem v skupnem sistemu davka na dodano vrednost,
               predlaga standardni obračun DDV-ja, uvaja predlog standardiziranih obrazcev, ki bi ga
               uporabljala vsa podjetja na območju EU-ja z omejenim številom polj, ki bi jih bilo
               treba izpolniti in z omejenim številom možnih nacionalnih odstopanj pri tovrstnem
               standardiziranem obračunu. Predlog direktive prinaša tudi minimalni standard za
               predložitev in plačilo obračuna DDV in pa napeljuje k večji uporabi elektronskih
               oddaj obrazcev. Glede na to, da bo šlo tokrat zgolj za predstavitveno debato o
               predlogu DDV-ja, ne pričakujemo večje razprave. Slovenija predlog direktive še
               proučuje in kot je v navadi bomo s celovitim stališčem do predloga direktive prešli
               tudi v Državni zbor in vas prosili za podporo k stališču. Druga točka iz davčnega
               paketa je nekoliko starejša in sicer, predlog direktive o obdavčenju dohodkov od
               prihrankov, v obliki plačil obresti, s tem smo se že večkrat srečevali na tem odboru.
               Stara zgodba, kjer je potrebno doseči soglasje v Svetu za sprejem direktive. Soglasju
               sta do slej nasprotovali Avstrija in pa Luksemburg, kjer sta terjali enakovredno
               obravnavo do tretjih držav. Zdaj, mandat za pogajanja s tretjimi državami je bil pred
               poletjem dosežen, predvsem mislimo tukaj na države, kot so Švica, Andora, San Marino,
               Monako in upamo, da bo možen napredek tudi na področju<stage type="mag"/><stage>(nadaljevanje)</stage> same direktive, še posebej zato, ker je Evropski svet
               pozval k hitremu sprejemu do konca letošnjega leta. Drugi sklop vprašanj, ki bi jih
               uvodoma izpostavil, pa se nanaša na bančno unijo. Ministri bodo imeli prvič
               obsežnejšo razpravo o uvedbi enotnega mehanizma za reševanje bank, to je ta tako
               imenovani drugi steber bančne unije, kjer je Komisija podala predlog pred poletjem.
               Predsedstvo je opravilo že eno zahtevno razpravo v svetu, obstaja pa odprtih nekaj
               ključnih področij. Predvsem začenši z odločanjem v okviru enotnega mehanizma za
               reševanje, kdo je tisti, ki poda predlog, kdo je tisti, ki sprejme odločitev, da se
               neka banka rešuje ali pa se ne rešuje. Naš predlog je, da bi odbor evropskega
               mehanizma za reševanje, ki je sestavljen iz nacionalnih predstavnikov, pri tem
               glasoval z enostavno večino in sicer v razširjeni sestavi, se pravi, da bi bile vse
               države zastopane v samem odboru. Tu je treba vedeti, da nekatere večje države
               članice, ki imajo pri sebi sedeže večjih bančnih skupin. Njihov interes je doseči
               dogovor v ožji sestavi v neki izvršilni sestavi tega odbora, potencialno celo brez
               možnosti, da bi država, ki je gostiteljica neke banke pri tem soodločala. Mi menimo,
               da to enostavno ni sprejemljivo in se bomo seveda zavzemali za to, da se to sprejema
               na drugačen način. Drugo vprašanje, ki je odprto, je obseg samega evropskega
               mehanizma za reševanje. Ali naj zajema vse banke v EU ali zgolj tiste, katerih
               neposredna pristojnost bo podeljena nadzoru Evropske centralne banke. Vse bolj se
               tehtnica nagiba, da na v tej fazi verjetno vseh bank v EU, torej preko 6 tisoč bank,
               ne bo možno zajeti v ta okvir. Mi menimo, da je prav, da se ta vizija ohrani, da
               nekoč imamo dejansko celovit okvir, da v tej fazi bi bilo pa nujno vsaj tiste, ki
               bodo neposredno pod nadzorom ECB-ja, pa zagotovo zajeti. Tretji sklop vprašanj, ki je
               odprt, so finančne določbe evropskega mehanizma za reševanje. Kot veste, predlog
               Komisije je, da se mehanizem polni na podlagi posebnega prispevka sodelujočih bank,
               mi to absolutno podpiramo. Obstaja pa nekaj odprtih vprašanj kako recimo v prehodnem
               obdobju, ko obseg sklada še ne bo zadosten, kako zagotoviti morebitno financiranje,
               če bi bilo potrebno. Slovenija pri tem meni, da je zelo primerna rešitev, da bi se
               potencialno lahko koristilo tudi Evropski mehanizem za stabilnost. Ne nazadnje imamo
               institucijo, ki je za zagotavljanje finančne stabilnosti v Evro območju ustanovljena
               in naj se njena kapaciteta izkoristi, v kolikor bi bilo potrebno. Zadnje odprto
               vprašanje v zvezi z evropskim mehanizmom za reševanje pa je uporaba določb o
               sodelovanju upnikov bank pri reševanju bank. Mi, kot se verjetno spomnite, imamo v
               obravnavi predlog spremembe zakona o bančništvu, ki sledi novim smernicam za uporabo
               državnih pomoči v EU, kjer je predlog, da podrejeni upniki bank prav tako prispevajo
               k reševanju bank, obstaja pa nekaj držav članic EU, ki bi želele poseči tudi
                  globje,<stage type="mag"/><stage>(nadaljevanje)</stage> ki bi želele tudi
               sodelovanje drugih nepodrejenih upnikov bank. In sicer bi želele že v naprej višji
               obseg sodelovanja na strani obveznosti bank, čeprav recimo direktiva za reševanje
               bank še ni uveljavljena. Svet je sicer dosegel političen dogovor, splošni pristop, ni
               pa še usklajena s Parlamentom. To je zadnji element, o katerem bodo ministri
               razpravljali, hkrati se bodo pa seznanili tudi z napredkom na prvem delu bančne
               unije, se pravi vzpostavljanjem skupnega mehanizma za nadzorovanje s strani ECB, ki
               mora biti ustanovljen do novembra 2014. Hvala.</p>
            </sp>
            <sp xml:id="SDT6-OZZEU-redna-80-2013-11-08.sp53">

               <speaker>PODPREDSEDNICA LJUBICA JELUŠIČ:</speaker>

               <p>Najlepša hvala, minister Mavko. Odpiramo razpravo. Prosim, kolegice in kolegi.
               Nobenega interesa? Dobro, potem zaključujem razpravo in dajem na glasovanje predlog
               sklepa, ki se glasi: Odbor za zadeve Evropske unije se je seznanil z izhodišči za
               udeležbo delegacije Republike Slovenije na zasedanju Sveta Evropske unije za
               ekonomske in finančne zadeve, ki bo v Bruslju 15.11.2013 in jih podprl. Prosim, da
               glasujemo.</p>
               <p>Kdo je za? <stage>(11 članov.)</stage> Je kdo proti? <stage>(0 članov.)</stage></p>
               <p>Sklep je sprejet.</p>
               <p>S tem zaključujem tretjo točko in 80. sejo Odbora za zadeve Evropske unije.
               Zahvaljujem se za sodelovanje magistru Mavku z ministrstva za finance in pa seveda
               naši kolegici, ki zastopa slovenske interese v Evropskem parlamentu, gospe doktor
               Romani Jordan. Hvala vsem skupaj in srečno naprej. <title>Seja je bila končana 8.
                  novembra 2013 ob 10.22.</title>
               </p>
            </sp>
         </div>
      </body>
   </text>
</TEI>
