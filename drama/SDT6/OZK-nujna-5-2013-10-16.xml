<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZK-nujna-5-2013-10-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">4E475401E63071C9C1257D1F005A7C86</idno>
               <idno type="custom" subtype="day">B94E2303208E3096C1257C06003A38AA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=B94E2303208E3096C1257C06003A38AA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZK-nujna-5-2013-10-16.OZK" n="5">
               <name>nujna seja</name>
               <date when="2013-10-16"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZK-nujna-5-2013-10-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZK-nujna-5-2013-10-16.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KULTURO</stage>
            <stage type="session">5. nujna seja</stage>
            <stage type="date">(16. oktober 2013)</stage>
            <stage type="chairman">Sejo je vodila mag. Majda Potrata, predsednica Odbora za kulturo.</stage>
            <stage type="time">Seja se je pričela ob 9. uri.</stage>


            <sp xml:id="SDT6-OZK-nujna-5-2013-10-16.sp1">

               <speaker>PREDSEDNICA MAG. MAJDA POTRATA:</speaker>

               <p>Lep pozdrav vsem navzočim na 5. nujni seji Odbora za kulturo.</p>
               <p>Obveščam vas, da sem dobila dve pooblastili: poslanec Branko Kurnjek bo nadomeščal
               poslanko Polonco Komar, poslanca Sama Bevka bo nadomeščal poslanec Matjaž Han, ki ga
               ta hip še ne vidim, ampak pooblastilo je tukaj, tako da vemo, kako bo z glasovanjem
               in gospa Lejla Hercegovac bo nadomeščala poslanca Aljošo Jeriča. Bom prosila za
               pooblastilo. Hvala lepa.</p>
               <p>S sklicem seje ste prejeli dnevni red seje odbora, prvič - predlog sprememb proračuna
               Republike Slovenije za leto 2014 EPA 1466-VI in drugič predlog proračuna Republike
               Slovenije za leto 2015 EPA 1467-VI. V poslovniškem roku nisem dobila nobenega
               predloga v zvezi z dnevnim redom, tako da je dnevni red določen kot je bil predlagan
               s sklicem, za magnetogram samo obveščam, da je zdaj poslanec Matjaž Han tukaj in da
               sem dobila tudi pooblastilo za gospo Hercegovac. <stage type="mag"/>
               </p>
               <p><stage>(nadaljevanj)</stage> Predlagam odboru, da združimo obravnavo 1. in 2. točke dnevnega reda.
               Ali kdo takemu predlogu nasprotuje?</p>
            </sp>
            <sp xml:id="SDT6-OZK-nujna-5-2013-10-16.sp2">

               <speaker>ANDREJ ČUŠ (PS SDS):</speaker>

               <p>Jaz imam proceduralni predlog.</p>
            </sp>
            <sp xml:id="SDT6-OZK-nujna-5-2013-10-16.sp3">

               <speaker>PREDSEDNICA MAG. MAJDA POTRATA:</speaker>

               <p>Jaz sem zdaj najprej vprašala, če kdo takemu predlogu nasprotuje. Ali kdo nasprotuje?
               Ugotavljam, da ne. Izvolite, gospod Čuš.</p>
            </sp>
            <sp xml:id="SDT6-OZK-nujna-5-2013-10-16.sp4">

               <speaker>ANDREJ ČUŠ (PS SDS):</speaker>

               <p>Najlepša hvala za besedo gospa Potrata. V Poslanski skupini SDS predlagamo, da Odbor
               za kulturo ocenjuje, da predloga proračunov Republike Slovenije za leti 2014 in 2015
               ne temeljita na realnih podlagah oziroma najnovejših napovedih o gospodarskih
               gibanjih UMAR-ja in Banke Slovenije za prihodnji dve leti, ter hkrati nerealno
               načrtujeta zlasti prihodkovno stran obeh proračunov. Oba predloga proračunov tudi ne
               uresničujeta zaveze Vlade Republike Slovenije v programu stabilnosti, ker naj bi
               presežni proračunskih primanjkljaj odpravili zlasti z ukrepi na odhodkovni strani
               proračuna in v manjši meri na prihodkovni strani proračuna. Odbor za kulturo
               ugotavlja, da v zakonodajni proceduri še ni predloga Zakona o davku na nepremičnine,
               čeprav proračunska dokumenta že predvidevata znatne proračunske prihodke. Govorim o
               205 milijonih evrih iz naslova tega davka. Finančnih učinkov uvedenega davka na
               nepremičnine ni mogoče predvideti brez hkratnega zakonodajnega postopka tega zakona
               in proračunskih dokumentov. Odbor za kulturo zato predlaga Vladi Republike Slovenije,
               da predloga obeh proračunov umakne in nadomesti z realnejšima proračuna za leti 2014
               in 2015.</p>
            </sp>
            <sp xml:id="SDT6-OZK-nujna-5-2013-10-16.sp5">

               <speaker>PREDSEDNICA MAG. MAJDA POTRATA:</speaker>

               <p>Gospod Čuš, hvala za vaš postopkovni predlog. Vašemu predlogu sicer nasprotujem,
               zaradi tega, ker je bilo že na več delovnih telesih povedano, da zdaj umikati mi
               predloga vlade ne moremo, ampak da bi se izognili seriji postopkovnih predlogov in da
               bi delo odbora teklo z vsebino, ki je pred nami, ta vsebina je pa vendarle
               seznanitvene narave, mi obravnavamo obe točki dnevnega reda kot zainteresirano
               delovno telo, bom kljub temu, da temu predlogu nasprotujem dala vaš postopkovni
               predlog na glasovanje. Ker glasovalne naprave danes v tej dvorani ne delujejo,
               prosim, če glasujete z dvigom rok.</p>
               <p>Sprašujem najprej, kdo podpira postopkovni predlog gospoda Čuša? <stage>(4 člani.)</stage> Kdo
               takemu predlogu nasprotuje? <stage>(8 članov.)</stage></p>
               <p>Ugotavljam, da postopkovni predlog ni bil sprejet.</p>
               <p>In lahko začnemo delo, ki je pred nami.</p>
               <p>K <title>OBEMA TOČKAMA DNEVNEGA REDA</title>
               sem povabila Ministrstvo za finance in Ministrstvo za kulturo in povem samo še to,
               kar vi vsi dobro veste, da se kot zainteresirano delovno telo lotevamo samo tistih
               delov proračuna, ki so povezani z delovnim področjem tako kot je zapisano v odloku o
               ustanovitvi Odbora za kulturo, ne moremo kakšnih dopolnil, ki jih pa tako ni
               predlaganih, ker bi morala dopolnila zdaj že na mizi, pa jih ni. Če bi bila, bi jih
               lahko vlagali samo k posebnemu delu proračuna in bi morali amandmaji upoštevati
               pravilo o ravnovesju. Toliko samo k tistemu, kar bi moralo biti, če bi bilo, pa ni.
               Zdaj pa sprašujem predstavnike, predstavnico, mislim, da Ministrstva za finance, če
               želi uvodno pojasniti predlog za leto 2014 in predlog za leto 2015. Izvolite, pa
               prosim za magnetogram še ime in priimek.</p>
               <p>Smo pri <title>1. TOČKI DNEVNEGA REDA.</title> Gradivo ste dobili 11. julija 2013.
               Objavljeno na spletni strani Državnega zbora. Vlada je tega dne, 11. julija
               posredovala gradivo po prvem odstavku 4. člena Zakona o sodelovanju med Državnim
               zborom in vlado v zadevah Evropske unije. Obravnava pa odbor to gradivo v skladu z
               drugim odstavkom 154.h člena Poslovnika Državnega zbora.</p>
            </sp>
            <sp xml:id="SDT6-OZK-nujna-5-2013-10-16.sp6">

               <speaker>SIMONA JERMAN:</speaker>

               <p>Hvala lepa za besedo. Lep pozdrav vsem prisotnim <stage>(Simona Jerman z Ministrstva za
               finance)</stage>. Glede na to, da je bil proračun, ta splošni del že prejšnji teden
               predstavljen na seji Državnega zbora, bi mogoče samo na kratko poudarila, da se za
               leto 2014 načrtuje proračunski primanjkljaj v višini 2,9 % bruto domače proizvoda
                  <stage type="mag"/> <stage>(nadaljevanje)</stage> ali milijarde evrov, potem
               pa se v letu 2015 ta proračunski primanjkljaj za nekaj odstotnih točk znižuje in se
               načrtuje v višini 2,4% BDP. Iz tega lahko vidimo, da je Vlada sledila zniževanju
               proračunskega primanjkljaja in si prizadeva še naprej za stabilizacijo in to
               konsolidacijo javnih financ, seveda pa so morali v okviru tega predlagatelji teh
               finančnih načrtov ob upoštevanju tega ciljnega deficita vseh zakonskih obveznosti in
               danih limitih upoštevati te prioritete in ukrepe, ki jih bodo v teh dveh letih lahko
               financirali. Glede na to, da smo na Odboru za kulturo, ki se kot zainteresirano
               delovno telo v bistvu obravnava ta finančni načrt Ministrstva za kulturo le še ta
               podatek, da tako v letu 2014 kot 2015 delež odhodkov tega ministrstva ostaja na
               nivoju 1,7% vseh odhodkov državnega proračuna. Toliko na kratko. Hvala.</p>
            </sp>
            <sp xml:id="SDT6-OZK-nujna-5-2013-10-16.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospe Simoni Jerman. Sprašujem ministra dr. Uroša Grilca, če želi besedo?
               Izvolite.</p>
            </sp>
            <sp xml:id="SDT6-OZK-nujna-5-2013-10-16.sp8">

               <speaker>DR. UROŠ GRILC:</speaker>

               <p>Spoštovani. Lepo pozdravljeni. Obravnava obeh proračunov je nekaj, ker v prvi vrsti
               ni povezano z vprašanjem čustva silnega zadovoljstva ali navdušenja. Gre pa vendarle
               predvsem po izkušnji z zelo temeljito opravljenim rebalansom 2013 za vprašanje tega
               ali lahko programe v kulturi načrtujemo v prihodnje realno, resno in seveda tudi
               stabilno. Kot vam bom pokazal v strukturi proračuna za leto 2014 v primerjavi z
               rebalansom 2013 vendarle neko čustvo pomirjenosti na koncu prevlada.</p>
               <p>V predlogu sprememb proračuna za leto 2014 so za področje kulture predvidena sredstva
               v višini 165 milijonov 735.661 evrov. Glavnino sredstev predstavljajo sredstva
               integralnega proračuna, dobrih 140 milijonov, sledijo evropska sredstva z lastno
               udeležbo v višini 24,2 milijona evrov ter namenska sredstva v višini 1,2 milijona
               evrov. Proračun ministrstva se je v primerjavi z rebalansom 2013 povišal za 1,9
               milijona evrov oziroma za 1,2% in znaša v indeksu 101. Težava, in to, kar nam je
               seveda predstavljajo kar precej problemov pri sestavi proračuna, je znižanje
               integralnih sredstev proračuna glede na leto 2013 za 9,6 milijona evrov. Glede na to,
               da so se povečala evropska sredstva z lastno udeležbo za 11,9 milijona evrov glede na
               leto 2013, tu seveda obstaja določen manevrski prostor. Ne glede na to je izhodišče
               priprave proračuna rebalans 2013. Glede na zmanjšanje integralnih sredstev smo morali
               zniževati sredstva na praktično vseh proračunskih postavkah, razen na tistih
               postavkah, ki predstavljajo zakonske obveznosti in so povezane s socialno varnostjo
               samozaposlenih ter plačevanje prispevkov verskih uslužbencev. Sredstva so se za
               dobrih 100.000 evrov povišala na postavki republiške priznavalnine. To je zakonska
               obveznost. Ker že za leto 2013 ocenjujemo primanjkljaj v tej višini na proračunskih
               postavkah namenjenih za odkupe kulturne dediščine in obnovo spomenikov. Iz
               proračunske postavke nepredvidene akcije smo prenesli praktično celotno vsoto,
               149.000 na postavko samozaposleni v kulturi. Jasno, da so samozaposleni v kulturi, to
               sem že večkrat povedal, prioriteta v naslednjem obdobju, okrepiti njihov status in s
               spremembami krovnega zakona o kulturi, ki bodo na vladi potrjena v četrtek,
               predvidevam, se za samozaposlene vpeljujeta dva nova inštrumenta, ki bosta okrepila
               njihov položaj. Zato je ta prenos sredstev iz proračunske postavke v celoti namenjen
                  <stage type="mag"/> <stage>(Nadaljevanje)</stage> krepitvi tega položaja.
               Proračunske postavke javnih zavodov se znižujejo za približno 3%. Proračunske
               postavke s programi in projekti nevladnih organizacij za okoli 9%. Ravno tako za 9%
               se znižuje financiranje programov in projektov drugih izvajalcev, vse ostale
               postavke, zlasti postavke na investicijah, smo morali znižati še v višjem znesku, saj
               je bil to edini način, da nismo posegli v neko vitalno tkivo delovanja slovenske
               kulture. Za primerjavo, kakšna je struktura proračuna Ministrstva za kulturo glede na
               prejemnike teh sredstev, pa je mogoče zelo dobra ta slika, ki jo bom povedal na
               primeru proračuna oziroma rebalansa za leto 2013. Namreč javni zavodi prejmejo v
               celotnem obsegu proračuna v letu 2013, dobrih 105 milijonov evrov ali 64% celotnega
               proračuna. Nepridobitne organizacije prejmejo 15 milijonov 900 in še nekaj tisoč
               evrov ali 10% celotnega proračuna. Posamezniki prejmejo 6 milijonov 700 in še nekaj
               tisoč evrov ali 4% proračuna, zasebna podjetja prejmejo 4% ali 7 milijonov 219 tisoč
               evrov. Ostanek je seveda tisto kar je vezano na organe v sestavi, arhiv in delovanje
               ministrstva in v tem znesku ni zajeto. Ti podatki so zelo zelo pomembni, ker
               vključujejo dejansko vse postopke, ki jih vodi ministrstvo, vse razpise, ker
               vključuje tudi prejemnike po evropskih sredstvih in pokaže realno sliko. Takoj na
               začetku naj seveda povem, da je, če primerjamo z letom 2011 ta znesek prejemnikov
               sredstev po prejemnikih, daleč največje znižanje deležno subvencijam zasebnih
               podjetij v kulturi. To pomeni, področjem knjige, kjer je precej zasebnih podjetij,
               področju filma in področju medijev. V letu 2011 so sicer v celotni strukturi
               proračuna prejeli 5% ali 9,5 milijonov, v letu 2012 - 5 milijonov, z rebalansom 2013
               so ste ta sredstva povišala na 7,2 milijonov. Še vedno to znaša 4%. Govorim o tem,
               ker bo verjetno tudi vprašanje glede financiranja področja medijev, programov
               posebnega pomena. Dejstvo seveda je, da v primerjavi z 2011, 2012 in 2013 tukaj
               beležimo zelo radikalen padec.</p>
               <p>Struktura proračuna za leto 2014 nekako sledi temu, tem razmerjem, ki smo jih z
               rebalansom zastavili in v globalu sem prepričan, da mu bomo uspeli tudi slediti. Za
               leto 2014 je za delovanje in izvedbo kulturnih programov v javnih zavodih, javnih
               agencijah in javnem skladu za vse stroške plač, splošnih stroškov delovanja,
               programskih stroškov, materialnih stroškov predvideno skupaj 108 milijonov evrov, kar
               predstavlja 77% integralnega proračuna. 77% integralnega proračuna je namenjena
               delovanju tako imenovanega javnega sektorja v kulturi, vključno z delovanjem javnih
               agencij in vsem transferjem, ki od tod sledijo. Toliko za predstavo, koliko
               manevrskega prostora je za izvajanje različnih politik, prioritet znotraj proračuna
               Ministrstva za kulturo. Od tega zneska samo sredstva za plače zaposlenih v javnih
               zavodih, agencijah in javnem skladu za kulturne dejavnosti ter na ministrstvu, vsega
               skupaj je to dobrih 2 tisoč 500 zaposlenih, znašajo 74,3 milijonov evrov ali 53%
               integralnega proračuna. To so ta razmerja znotraj katerega se želimo gibati in se
               moramo gibati. Za financiranje vseh preostalih nalog na področju kulture, če
               odštejemo prej omenjene že zakonske obveznosti glede plačila socialnih prispevkov za
               samo zaposlene, veste <stage type="mag"/> <stage>(nadaljevanje)</stage> da imamo
               2330 samozaposlenih na področju kulture, približno 1500 samozaposlenih si plačujejo
               prispevke za obvezno zavarovanje, je potem na razpolago 23,5 milijona evrov. Tukaj
               gre za financiranje kulturnih programov in projektov na vseh področjih kulture, ki
               jih izvajajo nevladne organizacije, samozaposleni na področju kulture, zasebne
               organizacije. V ta znesek je vključeno financiranje splošnih knjižnic, vzdrževanje,
               obnova in upravljanje spomenikov ter javne kulturne infrastrukture, Prešernove
               nagrade, kulturni programi manjšinskih skupnosti izredno pomemben segment, izvajanje
               Zakona o varstvu kulturne dediščine, nacionalnega programa za slovenski jezik,
               izvajanje Zakona o medijih, štipendije, pa nekateri projekti, ki so vezani na
               kulturno vzgojo, na rezidenčne centre, na spoštovanje obveznosti do Unesca, znak EU
               dediščine in tako naprej.</p>
               <p>Nekaj več besed moram povedati o financiranju javnih zavodov. Iz državnega proračuna
               se financira delovanje 71-ih javnih zavodov na področju kulture, od tega je 27
               nacionalnih in 44 občinskih javnih zavodov. Javni zavodi delujejo na področju
               premične dediščine muzeji, arhivi, galerije, na področju nepremične dediščine zavod
               za varstvo kulturne dediščine Arboretum Volčji potok, na področju uprizoritvenih in
               glasbenih umetnosti 12 gledališč, 2. operi, filharmonija in posamezni javni zavodi,
               ki imajo specifične naloge zakonsko določene ali vsebinsko določene, Cankarjev dom,
               NUK in VIBA film. Proračunske postavke javnih zavodov v skupini višini 92 milijonov
               predstavljajo največji delež v predlogu proračuna za leto 2014. Zavodom smo glede na
               precej radikalno zniževanje sredstev v zadnjih dveh letih zagotovili to, da se v
               sredstva za plače ne posega, da pa se nekoliko zmanjšujejo sredstva za programske
               materialne stroške. Z direktorji javnih zavodov smo večinoma že opravili vse sestanke
               na katerih smo jih seznanili s predlogom proračuna in ...tudi na nek način
               pripravljeno ustrezno načrtovanje programov, tako smo se dobili z vsemi direktorji
               nacionalnih muzejev, z direktorji pooblaščenih muzejev, z direktorji inštitucij s
               področja umetnosti, pa seveda arhivov, nekaj sestankov pa je še pred nami. In nekako
               skupaj ugotavljamo, da bodo v letu 2014 glede na ta okvir proračuna vendarle lahko
               normalno načrtovali. Veste, da je tudi ambicija vlade, da je ta proračun vendarle
               sestavljen tako, da morda bo pa le uspelo, bomo nekoč eno leto izpeljali brez
               rebalansa in v tem duhu je to trdnost načrtovanja pri programih javnih zavodov toliko
               bolj pomembna in mislim, da tudi naši direktorji zelo razumejo v kakšni situaciji smo
               in da z naše strani dobijo vse potrebne informacije na kakšen način načrtovati
               programe v letu 2014.</p>
               <p>Investicije na področju kulture so deležne precejšnjega znižanja, to je bila edina
               postavka, kjer se je bilo preprosto potrebno odločiti in pogledati stanje investicij,
               pogledati faze v katerih so in narediti realno sliko. Moram generalno oceno dati, da
               so bile investicije v preteklosti sorazmerno slabo načrtovane, njihova dinamika
               precej nejasna in tukaj smo ogromno dela vložili, da smo prišli do tistega nabora
               investicij, za katere vemo, da so izvedljive, da so realne in da posledično imamo
               zagotovljena sredstva bodisi tam kjer gre za državne objekte, da imamo ustrezno
               dokumentacijo v tej fazi, ki omogoča izvedbo bodisi da s strani lokalnih skupnosti,
               kjer gre za občinske investicije, je stanje in raven priprave dokumentacije ali faze
               investicije tako daleč, da je možno realno načrtovanje.</p>
               <p>V predlogu sprememb proračuna za leto 2014 smo ta sredstva morali znižati,
               zagotovljena so v višini milijon 700 tisoč evrov, <stage type="mag"/> <stage>(Nadaljevanje)</stage> namenjena pa so v prvi vrsti pripravi dokumentacije in
               pridobitvi gradbenega dovoljenja za še zadnji objekt v sklopu ploščadi Metelkova,
               sicer za Metelkovo 6. To je ta zadnji del vojašničnega objekta, ki je ne zaključen,
               ki je potreben obnove, in ki mora dobiti ustrezno vsebino ter s tem zaključiti
               celoten kompleks na eni strani muzejske ploščadi in na nek način biti vezivo z drugo
               stranjo Metelkove, ki je, kot veste, namenjena nevladnim organizacijam. SNG opera in
               balet Ljubljana, žal še vedno investicija, kjer popravljamo stare napake. Voda še
               vedno zateka. Tukaj je to seveda zelo boleče, vendar tukaj ni izbire, kot da to
               stanje rešimo. Inženiring pri obnovi Narodne galerije. O narodni galeriji bom še
               nekaj več povedal, ker je to ena od dveh največjih investicij na področju kulture.
               Izdelava projektne dokumentacije za grad Grm, Novo mesto, za potrebe arhiva in Zavoda
               za varstvu kulturne dediščine. Mi smo že v letošnjem letu izvedli javni razpis za
               pripravo dokumentacije, vendar se zaradi popolne neuravnoteženosti ponudb nismo
               odločili za izbiro in razpis bomo ponovili takoj, ko bodo zaključeni postopki
               pritožbe. Plačilo projektne dokumentacije in manjša dela pri obnovi objekta v parku
               vojaške zgodovine v Pivki, za potrebe depojev tehniškega muzeja in muzeja novejše
               zgodovine. Tudi to je projekt, ki je sicer, ki bo omenjen še v sklopu evropskih
               sredstev. Nakup depojskih prostorov za pokrajinski arhiv Nova Gorica. Edini pogoj je,
               da se do konca razreši vprašanje lastništva in ustreznega vpisa v zemljiško knjigo.
               Ta nakup je bil načrtovan že za leto 2013, vendar zaradi omenjenih nejasnosti ni bil
               izveden. Upam, da se to zgodi v letu 2014. In prenova pristave v Arboretumu Volčji
               potok.</p>
               <p>Za leto 2015 bi mogoče jaz vendarle preskočil seznam kakšen je načrt glede
               investicij, bi se pa posvetil, na kratko navedel sofinanciranje občinskih investicij
               v kulturo v letu 2014, za katere je namenjen znesek 648 tisoč evrov. In sicer za
               Kulturni dom Velenje, Knjižnico Lenart in en del bo šel potem tudi v obnovo severnega
               trakta Roške, se pravi dokončanje tistega dela, ki zadeva arhiv. Tukaj bomo sredstva
               prenesli v tisti del investicij, ki zadevajo državne stavbe.</p>
               <p>Investicijski projekti na spomenikih v lasti Republike Slovenije v letu 2014 so tisti
               nujni program, ki omogoča spodobno upravljanje in vzdrževanje spomenikov. Dvor pri
               Žužemberku, območje nekdanje Auspergove železarne, izdelava konservatorskega načrta v
               letu 2014. Kostanjevica na Krki, samostan, potrebno je dokončati prelaturo. Njegovo
               grad, izdelali bomo konservatorski načrt za stari grad. Pišece grad, tri sobe bodo
               restavrirane v letu 2014 in restavrirana bo kapela. Potoč pri Žirovnici, arheološko
               najdišče Ajdna. Ptuj, grad, nadaljevanje obnove strehe. Tukaj še nimamo dokončne
               ocene, jo pa pridobivamo. Rotatec, muzej na prostem, prav tako potrebuje
               investicijsko vzdrževanje. Vzdrževanje parkov Borl, Dornova, Pišece, Snežnik, Viltuš,
               Štanjel je seveda tudi tisto, kar je del nujnega investicijskega vzdrževanja in grad
               Črnomelj.</p>
               <p>V letu 2013 smo izvedli dvoletni razpis za obnovo spomenikov državnega pomena in
               tukaj sta še dva projekta, ki bosta v letu 2014 prav tako se izvajala, Brdo pri
               Kranju, grajski konjušnici. Tukaj gre za nujne posege in pa stara osnovna šola v
               Brežicah, kjer prav tako se izvajajo nujni posegi, krovsko-kleparska dela, zaščita
               pred vlago in podobno. V tem sklopu razpisov, ki so odobreni za obdobje dveh let,
               2013, 2014, jih večina pade v breme 2013. So še Dvor pri Polhovem Gradcu, cerkev
               Svetega Petra, Kamnik hiša Novi trg, Koper palača, Kreljeva 6, sanacija stopnišč,
               itn. <stage type="mag"/> <stage>(Nadaljevanje)</stage> Kozana, ambient hiše
               Kozana, Lemberg pri novi cerkvi, cerkev Marijinega oznanjenja v Ljubljani, cerkve sv.
               trojice v Ljubljani, Ljubljana palača delavske zbornice, Ljubljana Plečnikova hiša,
               Maribor hiša Koroška 2, Maribor hiša Koroška 4, Portorož skladišče soli Obala 10,
               Solčava cerkev Marije Snežne, Šentjošt nad Horjulom hiša Šentjošt nad Horjulom,
               Vitanje cerkev sv. Petra in Pavla in Zgornji Tuštanj grad Tuštanj. To so torej tisti
               projekti, ki so bili odobreni na dvoletnem razpisu za obnovo kulturne dediščine,
               namenjeno občinam, namenjeno zasebnikom, namenjeno pa tistim, ki imajo to v lasti. To
               so sredstva, ki so odobrena in ki gredo v breme leta 2014.</p>
               <p>Izpostaviti pa seveda moram ključne in največje projekte, ki zadevajo EU sredstva in
               ki so seveda tudi v letu 2014 največje breme, pa seveda tudi ključni projekti za
               razvoj kulturne infrastrukture. Iz evropskega sklada za regionalni razvoj se
               financira park vojaške zgodovine Pivka. V letu 2014 je tu predvideno 2 milijona
               191.000 evrov. To so sredstva, ki se nanašajo na Pivko. Za Narodno galerijo je seveda
               daleč največji projekt, 6 milijonov 300.000 je namenjeno v letu 2014, v letu 2015 4
               milijone 400.000. Ta rekonstrukcija, seveda kot vidite, poteka. Celostna obnova vile
               Vipolže prav tako se zaključuje v letu 2015. Za leto 2014 je namenjeno 4 milijone
               438.000 evrov. To so pač tista sredstva, kjer pomeni, da vendarle pričakujemo
               dokončanje teh ključnih projektov, ki so se tu odvili. Evropska sredstva so izredno
               pomembna tudi za financiranje nekaterih mehkih programov v kulturi. Kultura v podporo
               socialni vključenosti, javni razpis za vzpostavitev mreže galerij, vključevanje
               mladih likovnih umetnikov. To je razpis, ki je v teku. V letu 2014 pričakuje glavnino
               izvedbe. Namenjenih je 152.000 evrov. Dostop do publikacij slepim in slabovidnim,
               tudi to je izredno pomemben projekt. V letu 2014 je namenjeno milijon in še nekaj
               evropskih sredstev. Dostopnost do kulturne dediščine ranljivim skupinam v letu 2014
               je namenjeno 385.000 evrov. Nove karierne perspektive, to so vse projekti, ki že
               potekajo. To so projekti, ki so se začeli v letu 2013 in imajo glavnino izvedbe v
               letu 2014. Slovenska filharmonija 385.000, SNG drama v ta namen prejema sredstev
               87.000, nove karierne perspektive SNG Maribor 177.000, Opera in balet Ljubljana
               170.000 in tako naprej. Pomemben razpis iz evropskih sredstev se je v tem sklopu
               nanašal tudi na projekte za razvoj in dvig zaposljivosti ranljivih družbenih skupin
               na področju kulture, podporo njihovi socialni vključenosti, prav tako projekt, kjer
               se je v letu 2013 že začel in se nadaljuje v letu 2014. Gre za, ne bom jih našteval,
               da ne bom predolg, 28 projektov, ki so bili izbrani na javnem razpisu, pridobivajo
               evropska sredstva. V letu 2014 bo iz tega naslova namenjenih 2 milijona 565.000
               evrov. Tu gre za projekte nevladnih organizacij, ki delujejo na področju kulture.</p>
               <p>Omenjam seveda evropska sredstva predvsem zaradi tega, ker so zelo pomembna z vidika
               tega, da se določen manjko sredstev na integralnem proračunu vendarle bo uspel
               ublažiti tudi z načrtovanjem evropskih sredstev, zelo pa bo odvisno od nove evropske
               finančne perspektive. Tu si na področju kulture tudi z vidika izvajanja prioritet
               nacionalnega programa za kulturo, ki ga naslednji mesec obravnavamo, seveda, obetamo
               veliko.</p>
               <p>Če zaključim. Če upoštevamo tako integralna kot evropska sredstva so se torej
               sredstva proračuna za kulturo glede na rebalans 2013 nekoliko povišala, indeks 101.
               Povedal sem <stage type="mag"/> <stage>(nadaljevanje)</stage> zakaj in kako nas
               skrbi zmanjšanje integralnih sredstev, kje so tudi določeni posegi, mislim, da smo
               dali jasno in pošteno sliko zakaj in kako so se nekatera sredstva zniževala. Povedali
               smo, da je sofinanciranje ...<stage>/Nerazumljivo./</stage>... sredstev v naslednjem obdobju zelo
               ključnega pomena z vidika razvoja posameznih projektov s področja kulture in dejstvo
               je, da smo s tem projektom kar najmanj posegli, s tem proračunom najmanj posegli v
               vitalne programe na področju kulture.</p>
               <p>Na račun povečanih evropskih sredstev bomo v letu 2014 zaključili nekatere ključne
               infrastrukturne investicije, med njimi grad Vipolže in obnovo Narodne galerije, nismo
               posegali v plače zaposlenih v javnih zavodih, primorani pa smo javnim zavodom
               zniževati sredstva za programske materialne stroške, v enakem deležu pa tudi sredstva
               za programe nevladnih organizacij. Ker ne želimo ogrožati položaja samozaposlenih v
               kulturi, smo sredstva iz postavke za nepredvidene akcije, t.i. ministrovo postavko,
               znižali in praktično v celoti prenesli v višini 149 tisoč evrov na postavko za
               samozaposlene, pri čemer bomo tudi na osnovi novega zakona vpeljali nove oblike
               spodbud samozaposlenih.</p>
               <p>Kultura je v zadnjih treh letih doživela hude proračunske reze. Na osrednjem obdobju
               pa bo za ministrstvo ključno, da se uresničijo zaveze iz osnutka nacionalnega
               programa za kulturo 2014-2017, s katerim se bo vsaj ohranila dosežena raven kulturne
               produkcije in njene dostopnosti. Naj tudi povem, da je nacionalni program za kulturo,
               s svojimi prioritetami, načrtom ciljev in ukrepov usklajen s proračunoma 2014 in
               2015. Še enkrat, ni zadovoljstva glede tega proračuna, je pa neka pomirjenost in v
               duhu sprotnega dinamičnega dialoga z vsemi akterji na področju kulture, mislim, da
               lahko zagotovimo tako ustrezno raven kakovosti slovenske kulture, kot jo poznamo in
               poznate, kot tudi njeno dostopnost širokemu krogu državljank in državljanov.</p>
               <p>Hvala lepa.</p>
            </sp>
            <sp xml:id="SDT6-OZK-nujna-5-2013-10-16.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, ministru dr. Urošu Grilcu.</p>
               <p>Zdaj je čas za razpravo poslank in poslancev in drugih prisotnih.</p>
               <p>K besedi se je javil Dragan Bosnić, izvolite.</p>
            </sp>
            <sp xml:id="SDT6-OZK-nujna-5-2013-10-16.sp10">

               <speaker>DRAGAN BOSNIĆ (PS PS):</speaker>

               <p>Hvala za besedo, lep pozdrav.</p>
               <p>Jaz bi začel tam, kjer je minister končal, in sicer pri nacionalnem programu za
               kulturo, skratka proračun je nek dokument, ki razen številk, jasno vsebuje neko
               vizijo. In ta, po mojem, ključnega pomena je usklajenost z nacionalnim programom za
               kulturo. In ta program temelji na treh postavkah, se pravi na vrhunskosti oziroma
               odličnosti, pestrosti in dostopnosti. Glede na sredstva, ki so namenjena kulturi, bi
               mogoče jaz tukaj izkazal neko skrb za dostopnost oziroma bi mogoče tu lahko še kakšno
               dodatno razlago, čeprav minister, če sem prav slišal na koncu, je rekel, da ta del ni
               pod vprašajem. Je pa popolnoma v duhu tega, kar velja za proračun v celoti, se pravi
               da je zahteven, da je varčen, ponekod tvegan, ni pa nevaren in da je ponekod tvegan,
               vidim jaz ogromno tukaj pri kulturi, zato gre moja skrb v to smer, se pravi
               dostopnosti, ker vemo komu je v bistvu namenjena.</p>
               <p>Sam bi želel slišati več oziroma večkrat, bilo bi mi všeč, če bi bil večkrat omenjen
               Maribor, ne samo Koroška cesta 2 in 4. Ampak, O.K., sprejmem to, če ni za vse, pa za
               nas tudi ne, je to zame sprejemljivo. Ampak, še enkrat, vizija in vsebina, in če je
               to neko stanje posledica situacije kakšni smo je potem sprejemljivo,<stage type="mag"/> <stage>(nadaljevanje)</stage> vendar pa v perspektivi bi pač pričakoval, da
               bo ravno na tej postavki o kateri sem govoril prej, dostopnost ... mislim, da bi prej
               sprejel, da je mogoče odličnost nekoliko bolj pod vprašanjem, kot pa dostopnost
               oziroma pestrost in tudi v tem smislu ta toleranca oziroma strpnost nevladnih je zelo
               pomembna, se pravi da se pač sprejme nekaj kot stanje, ki takšno je.</p>
               <p>Toliko za začetek. Hvala lepa.</p>
            </sp>
            <sp xml:id="SDT6-OZK-nujna-5-2013-10-16.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala lepa Draganu Bosniću. Gospod minister, jaz predlagam, da bi napravili en krog
               nabora razpravljavk in razpravljavcev in bi potem vi dogovorili. Trenutno imam pet
               prijavljenih, toliko da bo jasno.</p>
               <p>Gospod Jožef Jerovšek, izvolite.</p>
            </sp>
            <sp xml:id="SDT6-OZK-nujna-5-2013-10-16.sp12">

               <speaker>JOŽEF JEROVŠEK (PS SDS):</speaker>

               <p>Hvala lepa gospa predsednica. Spoštovane kolegice in kolegi, gospod minister s
               sodelavci.</p>
               <p>Mi seveda sedaj na odborih poslušamo žalostno sliko stanja v državi. Praktično, če
               gledamo v celoti, vodenja države v zadnjih štirih letih, petih letih, kjer je bilo
               seveda malo prebliskov, bila je vmes eno leto vlada, ki je na nek način
               standardizirala vmesno situacijo, vendar gospod minister, vaša predstavitev teh
               proračunov nam seveda kaže, da boste žal, minister, ki bo ukinil nacionalni program
               za kulturo.</p>
               <p>Kajti to kar ste nam predstavili, seveda nekega nacionalnega programa ne zagotavlja
               in seveda je dokaj žalostno, da je kultura prva, ki je bila deležna tega pošastnega
               sporočila, še posebej me preseneča, da je bila pravzaprav kultura in mnenjski
               voditelji iz kulture, ki jih je 90% mogoče, ki imajo intenzivni vpliv na javno mnenje
               v tej državi, tudi na volilne rezultate, in ravno to je bila osnovna baza levice
               skozi. Vidimo pa, da ste se jim odpovedali in tako je kultura praktično obsojena na
               životarjenje.</p>
               <p>Še enkrat pravim. Razumem, da so ustrezni rezi potrebni povsod, vendar sporočilo vaše
               predstavitve pač je, da gre pri kulturi vse z bolj radikalnimi rezi. Imamo nižje
               indekse, razpolovljene indekse in to sporočilo pač pravi, da kultura, kot
               konstitucijski element slovenskega naroda in slovenske nacije, v bodoče po mnenju
               sedanje vlade, pač ni več potrebna.</p>
               <p>In v zvezi s tem, vas, gospod minister, moram opozoriti ali pa vprašati, če je že s
               stanje tako radikalno kruto do kulturnih dejavnosti, me zanima ali in koliko
               birokracije na kulturnem ministrstvu je še potrebno.</p>
               <p>Žal je potrebno tudi postaviti tako vprašanje. Vidim, da, vi ste prej kulturno
               ministrstvo pripravljalo razpis, delalo nekaj na tem, sedaj tega dela več ni.</p>
               <p>Vse <stage type="mag"/> <stage>(nadaljevanje)</stage> kar je za kulturo bilo
               namenjeno, odobreno, so stvari iz preteklosti, ki že na nek način potekajo in seveda
               je logično, da si je treba postaviti tudi to vprašanje, kaj bodo počeli zaposleni na
               ministrstvu.</p>
               <p>Tu ste navedli nekatere stvari, kako vidite preživetje kulture. Moram ugotavljati, da
               nekatere segmente kulturne dejavnosti enostavno ne bodo preživele, je pa veliko
               vprašanje, če je v to usmerjenje kako z razporejanjem tega preostanka pičlih sredstev
               razporejate, namenjeno temu, da bi preživelo tisto kar je, tudi pravim, bilo v
               preteklosti, in je še naprej potrebno za konstituiranje slovenskega naroda in
               slovenske nacije, da bi vsaj to preživelo.</p>
               <p>Marsikje je verjetno se razraslo tudi na področjih za kulturo, nekatere dejavnosti,
               nekateri samooklicani kulturniki smo imeli pogosto primer. Recimo razmetavalo se je
               dobesedno denar. Recimo ministrica Širca je financirala neke posameznike, ki še nisem
               slišal praktično resnega človeka, da bi s tem, da so se razglasili za neko drugo
               osebo in dobili pol milijona sredstev skozi različna leta, ki je bil čisto politični
               projekt, popolnoma politični, zaradi tega pa sedaj dejansko tisti, ki so se ukvarjali
               s kulturo, trpijo. Tako daleč se je pripeljalo.</p>
               <p>Bom vprašal še nekaj drugega. V proračunskih dohodkih ste predvideli sredstva,
               relativno znatna sredstva, iz naslova dohodka iz davka na nepremičnine. In s tem
               davkom ste obdavčili tudi kulturno dediščino v segmentu sakralne dediščine.</p>
               <p>To je znaten del sredstev, ki ga predvidevate, in vas sprašujem gospod minister,
               zakaj niste poskrbeli vsaj, da bi se ta sredstva vračala v kulturo.</p>
               <p>Glejte, tu je ... jaz razumem, da je to izjemno pomembno za to sedanjo koalicijo,
               izjemno selektiven poseg v politični prostor. Zakaj? S tem ko s tem seveda sedanja
               vlada in sedanja koalicija načrtuje neko selektivnost, obremenitve za en del, tudi za
               en del prebivalcev pravzaprav, ki se pač tudi identificirajo z neko nazorsko
               orientacijo, vi sporočate, pobrali bomo davek. S tem bodo seveda verske skupnosti to
               obremenitev prenesle na svoje člane in bo situacija enaka, kot je bila v času
               prejšnjega režima, da so pravzaprav verujoči vzdrževali to bogato sakralno dediščino.
               To je bil poseben davek v času komunizma na verujoče. To je bil poseben davek in
               sedaj vi vzpostavljate spet za ta del prebivalstva novi davek, na bolj prefinjen,
               bolj perfiden način ampak ko bi saj poskrbeli, da se bo ta sredstva uporabilo za
               vzdrževanje kulturnih,<stage type="mag"/> <stage>(nadaljevanje)</stage> verjetno
               bi bilo pravilno, da predvsem sakralnih objektov, saj vemo, da to res ima Slovenija
               na nek način nenormalno veliko krasnih objektov kulturne sakralne dediščine in da to
               seveda brez vzdrževanja propade v doglednem času ampak ne. Ta davek je dobesedno
               davek, ki obremenjuje določeno kategorijo prebivalstva, kajti normalno je, da v
               verske skupnosti skuša le s prošnjami za donacijami prenesti to na svoje člane.</p>
               <p>Torej takšno politiko, ki je zadaj, seveda jaz ne moremo podpreti. Jaz lahko bi
               podprl varčevanje, vendar ne tako selektivno varčevanje, kjer gre tudi za posege, ki
               imajo izrazito politično ozadje. Izrazito politično in ideološko ozadje. Seveda ima
               to zelo ideološko ozadje in sem pravzaprav presenečen in razočaran, da se v 21.
               stoletju uveljavljajo nekateri principi za katere smo bili prepričani, da so za
               demokracijo nesprejemljivi in da so davno preživeti ampak ta ideologija ima očitno
               trpežen hrbet in se vedno znova vrača v vedno bolj pertorbirani<stage>(?)</stage> podobi. Hvala
               lepa.</p>
            </sp>
            <sp xml:id="SDT6-OZK-nujna-5-2013-10-16.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem gospe Alenki Jeraj. Izvolite.</p>
            </sp>
            <sp xml:id="SDT6-OZK-nujna-5-2013-10-16.sp14">

               <speaker>ALENKA JERAJ (PS SDS):</speaker>

               <p>Hvala za besedo. Jaz bom morala povedati najprej nekaj splošnih stvari o proračunu,
               ker ti razlogi so tudi razlogi za to, da smo predlagali tak proceduralni predlog o
               katerem smo glasovali na začetku.</p>
               <p>Jaz vem, da ste nekateri kolegice in kolegi to že poslušali in vam bo najbrž
               dolgočasno ampak sem prepričana, da nam boste v mesecu ali dveh pritrdili, da smo
               imeli prav, ko smo na te stvari opozarjali.</p>
               <p>Ker če preoptimistično načrtuješ prihodke, boš imel slej ko prej težave z odhodki in
               pomeni, da bodo težave tudi pri odhodkih, ki so namenjeni za kulturo.</p>
               <p>Za nas oziroma jaz obžalujem oziroma imamo nekaj težav s tem, da se pač nismo držali
               tistega o čemer smo se dogovorili spomladi, torej v paktu stabilnosti, ki smo jo dali
               seveda, kot država, evropski komisiji, da bomo dosegli, znižali primanjkljaj na ta
               način, da bomo za dve tretjini zmanjšali odhodke in za eno tretjino povečali
               prihodke.</p>
               <p>Proračun seveda to obrača na glavo in od tega odstopamo, kar ni dobro, ker pomeni, da
               nismo naredili na prihodkovni strani dovolj, torej nismo nekih stvari
               racionalizirali, ki bi jih morali in nas bo zaradi tega v prihodnje bolela glava, ker
               vsakič kasneje ko to narediš, so rezi lahko samo še večji.</p>
               <p>Mi ocenjujemo, da so prihodki preoptimistični. Da toliko denarja ne bomo zbrali in da
               bo potreben rebalans proračuna. Samo nekaj podatkov, ki na to kažejo in mimogrede, če
               se že doma pretvarjamo in si mečemo pesek v oči, bo zagotovo Bruselj to znati
               prebrati tako, kot dejansko je.</p>
               <p>Pri prihodkih iz naslova DDV-ja predvidevate preko 3 milijarde evrov. To je 133
               milijonov več kot letos in na takem nivoju, kot je bilo leta 2008. Mislim, da je to
               popolnoma nerealno, da se toliko ... vemo v kakšnem stanju je bila država leta 2008
               pred krizo. Na to, da pač s tega naslova takih prihodkov ne bo kaže že v bistvu
               rezultat letošnjega leta s 1. junijem je bil povišan DDV. Predvideli ste, da bo to na
               letni ravni pomenilo 250 milijonov več v proračunu, kar pomeni v pol leta 125
               milijonov, vendar v vaši oceni je že zapisano, da bomo pobrali samo 51 milijonov iz
               tega naslova. Govorim za letošnje leto <stage type="mag"/>
               <stage>(nadaljevanje)</stage> na podlagi katerega se seveda načrtuje potem prihodnje leto.</p>
               <p>Podpredsednik vlade, gospod Židan, se sicer hvali, da se je nekaj več davkov pobrali.
               Sam pravi, da ne ve točno iz kje. Mu lahko jaz povem. Nekaj zaradi več turistov v
               poletnih mesecih, drugo zaradi virtualnih blagajn, ki sicer niso prave davčne
               blagajne, so pa vseeno blagajne, ki onemogočajo brisanje računov in boljši nadzor, ki
               ga je pa tudi uvedla prejšnja vlada s tem ko je združila davčno in carinsko upravo in
               v bistvu več ljudi na tem dela in se stvari bolje nadzorujejo. Ni pa rečeno, da smo
               lahko s tem zadovoljni in da je to dovolj.</p>
               <p>Napovedujete tudi oziroma ocenjujete, da bomo iz evropskih sredstev zbrali oziroma
               pridobili naslednje leto milijardo dvesto, podobno, kot je bilo predvideno za
               letošnje leto. Kolikor vem, smo v osmih mesecih uspeli iz tega naslova počrpati manj
               kot pol milijarde, se pravi manj kot 500 milijonov. To pomeni, da je tudi ta postavka
               preoptimistična. Jaz si sicer želim, da bi se vse dobro izšlo na področju kulture,
               vendar glede na to, da se končuje perspektiva, da bomo začeli šele novo, da smo imeli
               v preteklosti precej težav s tem, kakšno leto skoraj da nobenega evropskega razpisa
               in smo zato zamudili in zato tudi ne bomo uspeli počrpati toliko, kot bi lahko, se
               bojim, da je tudi s tega naslova stvar preoptimistično zastavljena.</p>
               <p>Predvidevate torej tudi prihodke iz davka na nepremičnine, ki ga še ni. Ni sprejet
               niti ni še čisto jasno kaj in koliko bomo iz tega naslova pobrali. Mimogrede, zame so
               tukaj, vsaj po tistih podatkih, ki jih imamo, problematične tudi faktorji, ki so
               določeni. Zelo ugoden faktor imajo na primer energetski objekti, pa vemo, da
               energetika v glavnem dela z dobički, povsod drugje bomo pa imeli višji faktor. Nobene
               logike ni v tem.</p>
               <p>V zadnjem letu ali pa odkar deluje vaša vlada ste predvsem višali davke, kljub temu,
               da ponovno podatki in zgodovina uči, da več sive ekonomije to prinese, ker če so
               davki previsoki oziroma tako visoki, potem ljudje iščejo variante, da se jim
               izognejo. Nebi citirala ekonomistov, ki o tem govorijo. </p>
               <p>Predsednica vlade, Alenka Bratušek, je rekla, da imamo dovolj denarja do konca leta,
               minister Čufer pravi, da do aprila naslednje leto. Eden govori, da rebalansa ne bomo
               potrebovali za naslednje leto, drugi pravi, da upa, da ga ne bomo potrebovali. Jaz
               mislim, da ga bomo in to zelo kmalu in kot rečeno, če so prihodki nastavljeni tako
               optimistično in nerealno, bomo imeli težave potem s financiranjem vseh ostalih
               stvari, med drugim tudi kulture.</p>
               <p>Zdaj pa malo bolj konkretno. Minister, omenil ste evropska sredstva. Za katere
               projekte me zanima in ali bo realizirano glede na to kar sem povedala.</p>
               <p>Glede na to, da letos slabo črpamo me zanima kako smo potem počrpali tudi evropska
               sredstva na področju kulture. Kakšna je realizacija do zdaj oziroma ali lahko na
               podlagi tega tako optimistično razmišljamo za naprej.</p>
               <p>Kot sem rekla, bo vse skupaj padlo v novo finančno perspektivo. Če se spomnimo časa
               prejšnje finančne perspektive, prvi dve leti praktično ni bilo evropskih razpisov,
               smo se še vsi pripravljali kako bomo to počeli in me zanima ali ste na te stvari
               pripravljeni in se bodo dejansko začeli razpisi kaj prej kot pred letom 2015 ali
               2016.</p>
               <p>Potem nacionalni program za kulturo, ki je bil že omenjen v nekaterih segmentih,
               čeprav ga hudo dobro še nisem pogledala, ga pa imamo že oziroma bo vsak čas v
               razpravi. Je precej optimističen, tudi zahteva sredstva in me zanima ali so ta
               zagotovljena ali bomo ponovno imeli na papirju neke želje, ki so sicer dobri in tudi
               vsi si želimo, da bi se na tak način stvari realizirale ampak bomo na koncu
               ugotovili, da smo ga v zelo slabem odstotku potem realizirali.</p>
               <p>Omenili ste javne zavode, tudi sredstva, ki jih za to namenjamo. Zanima me, ker
               seveda kriza pomeni in pač prinaša hočeš ali nočeš na<stage type="mag"/> <stage>(nadaljevanje)</stage> vseh področjih tudi racionalizacijo, ali smo na tem
               kaj naredili. Glede na lanski sprejeti ZUJF koliko ljudi je tudi torej na podlagi
               tistih zahtev se upokojilo če so izpolnjevali pogoj in ali smo potem te ljudi
               nadomeščali ali ne.</p>
               <p>Torej ali smo kaj naredili na racionalizaciji in zmanjšanju zaposlenih, predvsem pa
               če smo kaj naredili pri prerazporeditvah oziroma pregledu kaj ljudje počnejo, ker
               vemo, da podobno, kot kje drugje v javnem sektorju, nekateri garajo, da bodo
               pregoreli, drugi pa hodijo v službo. Ali se je na tem področju kaj naredilo, ker sem
               prepričana, da tudi v naših muzejih in galerijah se podobno dogaja, da kot rečeno,
               nekateri so obremenjeni močno, drugi pa malo manj.</p>
               <p>Saj to je stvar direktorjev ne ministrstva ampak seveda ima tudi ministrstvo na to
               vpliv in tudi mora te stvari spremljati, ker jih seveda financira.</p>
               <p>Potem me zanima kaj pomeni davek na nepremičnine za objekte, ki so v lasti, se pravi
               muzejev, galerij in tako naprej. Ali je ocena koliko bo ta davek za te objekte
               pomenil.</p>
               <p>Tudi sama imam težave s tem, da se obdavčuje sakralne objekte. Vemo, da so se pod
               nekim drugim režimom marsikje močno uničevali ali pa vsaj se ni dovoljevalo obnov in
               tako naprej. Zdaj v novi državi k sreči temu prestopamo drugače in nekatere stari
               urejamo tudi z državnim denarjem, kar je za moje mnenje pravilno, ker je to naša
               nacionalna dediščina in tako stvari potekajo tudi drugje.</p>
               <p>Povedal ste, da tudi s kulturnim tolarjem in z razpisi vlagamo ponovno v sakralne
               objekte, zdaj jih bomo pa obdavčili in imeli na koncu najbrž kar nekaj težav s tem,
               če tega davka ne bomo pobrali, kaj bo ponovno cerkev Svetega Jožefa skladišče oziroma
               studio za Viba film ali kako bomo to naredili.</p>
               <p>Skratka pri teh stvareh je treba biti pazljiv. Z dediščino nobena država tako ni
               ravnala. Vemo v kakšnem režimu smo živeli in zato so se te stvari dogajale, najbrž si
               pa ne želimo, da se nam to kdaj ponovi.</p>
               <p>In v nadaljevanju tega niste omenili Plečnikove cerkve Svetega Mihaela na Barju.
               Kolikor vem, je bilo že narejenih cel kup študij in ne vem česa vse, ker je pač
               cerkev nujno potrebna obnove. Ali bomo počakali, da nam propade pred očmi in potem
               stokali ko se ne bo dalo več kaj narediti. Tudi kako so daleč stvari v zvezi z
               uvrstitvijo na Unesco svetovno dediščino. Mislim, da je potekala neka zadeva s Čehi,
               pa teh stvari nismo uredili. Žalostno, da nas morajo druge države učiti, ki bolje
               varujejo Plečnikovo dediščino, kot pa jo varujemo mi sami.</p>
               <p>Torej saj ni problem samo v kulturi, tudi na drugih področjih namenimo za papirje in
               študije ogromno ogromno denarja s katerim bi že stvar obnovili in uredili ampak tukaj
               vem, da je spet bilo kar nekaj sredstev namenjenih in me zanima kako je s tem in
               glede na to, da smo govorili o proračunih za leto 2014 in 2015 to pomeni, da se bomo
               šele leta 2016 začeli s tem ukvarjati ali kako. Mislim, da pa so stvari zelo
               problematične in dve leti najbrž ne morejo čakati. Hvala lepa za odgovore.</p>
            </sp>
            <sp xml:id="SDT6-OZK-nujna-5-2013-10-16.sp15">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod Janez Ribič. Izvolite.</p>
            </sp>
            <sp xml:id="SDT6-OZK-nujna-5-2013-10-16.sp16">

               <speaker>JANEZ RIBIČ (PS SLS):</speaker>

               <p>Hvala za besedo spoštovana podpredsednica odbora, spoštovane gospe in gospodje
               poslanci, gospod minister z ekipo, lepo vas pozdravljam.</p>
               <p>Že na začetku bi rad dejal, da predloga proračuna za leto 2014 in 2015 nista
               pripravljena realno oziroma bi si upal trditi, da nimata poštenega namena.</p>
               <p>Jaz se seveda zavedam, da v tako težkem času, kot smo se znašli v naši državi, da je
               težko pripraviti realni proračun za vsa področja, predvsem seveda na prihodkovni
               strani. Še bolj boleče pa je, da se pa ta vlada ali pa ta koalicija ni bolj posvetila
                  <stage type="mag"/> <stage>(Nadaljevanje)</stage> na tisti strani
               proračuna, kjer so odhodki, kjer bi se pa še dalo marsikaj privarčevati. Ampak morda
               bi začel s tem, da se mi ne zdi prav, da bi kultura delila usodo stanja v tej državi
               in tudi z varčevalnimi ukrepi. 165 milijonov kolikor je planiranih sredstev za to
               področje, se pravi slaba 2 milijona več kot v letošnjem letu, se mi na nek način zdi
               premalo. Rad bi povedal, da me skrbi, ko ste govorili o investicijah, kje in kako se
               bo kaj porabilo, že tako premalo sredstev, nekako niste omenjali severovzhodne
               Slovenije, kot da se dogaja vse na nekem drugem koncu te male državice. Sicer ste kar
               začeli naštevati, Metelkova 6, opera balet, Ljubljana, Narodna galerija Ljubljana,
               Novo mesto grad, pa Piva vojaški muzej, Nova Gorica, itn. In potem ste prišli do
               financiranja ali pa sofinanciranja investicij za občine in ste rekli, da je 648 tisoč
               evrov za to predvidenih. Meni se to zdi katastrofalno. Namreč v preteklosti je veliko
               veliko kulturnih dvoran bilo zgrajenih s prostovoljnim delom občanov, ljudi in so
               sedaj potrebne obnov in bi rekel, tega področja se nekako ne lotimo pravilno. Zato me
               zanima, kako imate namen pokrivati iz kakšnih drugih virov to področje, saj tega je
               veliko, veliko je prošenj, letom za leto se občine trudijo, da bi svoje kulturne
               dvorane obnovile ali pa tam, kjer jih pač ni, jih tudi dobile.</p>
               <p>Rekli ste tudi okrog razpisov. Tam je sicer bila omenjena hiša Koroška 2 in 4. Ste pa
               tudi povedali, da za to so že bila namenjena sredstva ali pa dodeljena in pa, seveda
               ko ste govorili o sredstvih, ki jih bomo ali pa bi jih lahko črpali iz evropskih
               skladov, je zopet Narodna galerija Ljubljana, itn. Nek mehki program, kost ste ga
               imenovali, namenja 177 tisoč evrov Operi Maribor in to sem nekako slišal, da je to za
               ta konec vse. Seveda se mi ne zdi prav in mislim, da kot minister bi se morali
               postaviti v vlogo vseh državljanov in poskušati tudi ta majhna sredstva, ki so,
               realno porazdeliti po celotni državi. Velikokrat je v teh dnevih, ko se pogovarjamo o
               teh dveh proračunih, kako sta nerealna, kako nas skrbi, da na prihodkovni strani ne
               bomo skupaj ali pa ne bo teh sredstev katera so namenjena, seveda, saj se pogovarjamo
               o zakonih, ki jih še niti v Državnem zboru nismo sprejemali, potrjevali. Predvsem
               imam v mislih davek na nepremičnine. Tudi sam obdavčevanje sakralnih objektov, temu
               seveda ostro nasprotujem, kajti zopet bomo potem na drugi način zaprosili, ne vem,
               prebivalstvo, da bodo pri tem sodelovali in poskušali, pomagali to plačevati in
               nekako prihaja to nazaj na breme ljudi.</p>
               <p>Ko se pogovarjamo še okrog te prihodkovne strani, bi rad dejal, da na področju javne
               uprave se ne spreminja nič. Eventualno se pojavi še kakšna nova direkcija ali kakšen
               nov zavod. Jaz pa le mislim, da je po mojem mnenju še veliko rezerv na področju
               šolstva, kjer imamo zelo ohlapne normative katere smo si v preteklosti sprejeli.
               Sploh se ne dotaknemo zelo problematičnega področja zdravstva in tukaj v temu delu bi
               bilo potrebno nameniti več pozornosti. Tudi doslednega pobiranja že sprejetih davkov
               zakonodaje, preko katerih bi morali bolj dosledno sprejemati te davke. Bojim se tudi,
               da se ne omenja, koliko morda obljubljamo mestni občini Ljubljana, še posebej kar smo
               lahko slišali okrog te centralizacije in jaz si želim, da bi vaše napovedi se
               uresničile, <stage type="mag"/> <stage>(nadaljevanje)</stage> saj to bi bilo za
               našo državo dobro, me pa skrbi, če se bo to res zgodilo. Hvala.</p>
            </sp>
            <sp xml:id="SDT6-OZK-nujna-5-2013-10-16.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem dr. Laszlu Gönczu. Izvolite.</p>
            </sp>
            <sp xml:id="SDT6-OZK-nujna-5-2013-10-16.sp18">

               <speaker>DR. LASZLO GÖNCZ (PS NS):</speaker>

               <p>Hvala lepa za besedo, gospa predsednica. Spoštovane kolegice in kolegi! Lepo
               pozdravljeni tudi gospod minister in drugi predstavniki ministrstev!</p>
               <p>Na splošno ne bi želel veliko spregovoriti, ker menim, da verjetno lahko vsak od nas
               ugotavlja ali potencialno napoveduje rebalans proračuna za naslednja leta, ampak to
               se žal v današnjem času dogaja in če bomo začeli s tempom, pač potem verjetno nikamor
               ne pridemo, seveda kljub temu tudi sam sem mnenja, da je potrebno čim bolj poskušati
               doseči realen proračun, ampak, kot sem že rekel, zdaj v to zagato se ne bom
               spuščal.</p>
               <p>Gospod minister je poudaril, da ni zadovoljstva ali nekakšne pomirjenosti glede na
               okoliščine pač bolj umirjenega stanja. Če je temu tako ali ne dejansko to on najbolj
               ve. Jaz bi tako rekel, če gledam samo ta kulturni del proračuna in predvsem danes o
               tem govorimo, potem do neke mere to lahko zdrži, sicer verjetno vsak od nas tudi sam,
               ki delno prihajam tudi iz te kulturne sfere bi lahko našel kakšno opazko, kakšen
               drugačen predlog, kakšno prestrukturiranje sredstev ali tako drugače, ampak dejstvo
               je, da verjetno so tiste prioritete, ki so bile s strani gospoda ministra poudarjene,
               nedvomno pomembne. To je predvsem kar se tiče javnih zavodov, kar se tiče
               samozaposlenih v kulturi, nadaljevanje nekaterih investicij verjetno temu je treba
               pritrditi, ker preprosto so to vprašanja, ki so vitalna tudi v bodoče ne glede na
               razplet vseh okoliščin, ki nas tako ali drugače obdajajo. Torej, če bom konkreten, z
               vidika narodnih skupnosti bi lahko tudi nekako tako rekel, da zadovoljstva sicer ni,
               ampak ne morem pa reči, da je alarmantno stanje na tem področju, kar pa sicer žal ne
               morem trditi za ostala področja, ampak zdaj o tem ne bi, to bomo na drugih delovnih
               telesih ali odborih, zato tudi napovedujem, da če bom danes tudi podprl ta del
               kulturnega dela proračuna, to še ne bo pomenilo, da bom tudi na koncu podprl
               proračun, ker žal na nekaterih drugih področjih so pa kar veliki rezi, tudi na
               področju narodnostih programov. No, ampak, kot sem že rekel, mi se zavedamo kaj
               pomeni na primer 8% rez v kulturni dejavnosti, kjer smo pred dvema letoma to doživeli
               na celem segmentu narodnostne kulture, in žal to je preglobok rez predvsem pri tako
               ranljivih skupinah kot je to že takrat se napovedovala in sedaj se je žal to tudi
               uresničilo. Zato jaz spoštujem to odločitev ministrstva, da je na tej postavki, torej
               govorim o postavki 131.116 kulturna dejavnost italijanske in madžarske narodne
               skupnosti, da je na tej postavki načrtovano neko zmanjšanje simbolno v globalu 1%.
               Torej, jaz to nedvomno moram v tem trenutku glede na okoliščine označiti kot primeren
               pristop. Seveda, pozdravljati ne morem, ker je le zmanjšanje in sleherno zmanjšanje
               pomeni nekaj manj. Ampak, glede na te okoliščine kot ste napovedali, pač rezi oziroma
               kot tudi sledijo iz predlaganega rebalansa 3%, 9% in tudi višji, to je tudi stališče
               madžarske narodne skupnosti, moram še enkrat poudariti,<stage type="mag"/><stage>(nadaljevanje)</stage> da bomo poskusili s tem pač preživeti. Hkrati pa, kar
               se tiče leta 2015, pa je ta odstotek, hvala bogu, nekoliko boljši, torej kaže neki
               minimalni dodani znesek, sicer ne dosega 1 procent, ampak kljub temu ni pa minusa
               glede na realizacijo 2013. Torej, kar se narodnostne postavke tiče in kot sem že
               napovedal zaradi tega bom verjetno danes ta proračun, ta kulturni del proračuna, če
               bomo seveda o tem sploh glasovali, verjetno ne bomo, samo se seznanili s tem, pač.
               Moje stališče je do tega dela sprejemljivo.</p>
               <p>Ena stvar še, kar sicer ni neposredno narodnostna zadeva, bi pa želel poudariti kljub
               temu, ker je do nas prišlo veliko opozoril, verjetno vsi drugi ste tudi dobili
               opozorila v zvezi s problematiko regionalnih radijskih postaj oziroma to napovedano
               zmanjšanje s treh procentov na en procent. Jaz menim, ker poznam določene vsebine na
               tem področju, da verjetno bi tukaj res kazalo poiskati neko rešitev, ker gre za
               veliko težavo na tem področju in na kontu 180-302, če se bo tukaj pojavil amandma, ki
               nadomešča sedanji predlog v smislu dosedanje ravni, torej treh procentov proračunskih
               sredstev, kar nekje sledi RTV naročnini, potem bom jaz to nedvomno podprl. Pač to
               postavko podprl, vsebinsko pa podpiram idejo, da se v zvezi s tem poišče smiselna
               vsebinska rešitev in verjetno tukaj pri tej rešitvi lahko največ pripomore samo
               ministrstvo, ker mi sicer danes tukaj lahko se poigramo s številkami in premeščamo
               sem ali tja, ampak s tem daleč ne pridemo, torej skratka jaz pričakujem, da bo tukaj
               možno doseči kompromis, kar je interes res širše regije, tudi z vidika, da se ne čuti
               na vsakem koraku, bom rekel, v narekovaju načelo centralizacije, ki se pa žal
               pojavlja tako rekoč na vseh drugih področjih, torej iskreno pričakujem na tej
               postavki nek premik v pozitivno smer. Kar se pa tiče narodnostnih programov, da
               zaključim. Mi smo zadovoljni, ampak glede na okoliščine pa sprejemamo. Hvala
               lepa.</p>
            </sp>
            <sp xml:id="SDT6-OZK-nujna-5-2013-10-16.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Dr. Laszlo Gönczu samo pojasnilo. Rok za vlaganje amandmajev na matično
               delovno telo je vključno do petka 18. oktobra, dotlej lahko vlagajo amandmaje
               poslanske skupine, zainteresirana delovna telesa. Jaz nisem dobila nobenega predloga,
               tudi poslanci seveda, ni omejitve. Jaz nisem dobila nobenega predloga za to, da bi
               naše delovne telo sprejelo kakšen amandma, ki bi bil obravnavan kot amandma delovnega
               telesa, zato je vaša konstatacija, da ne bomo glasovali ob koncu pravilna, ker lahko
               samo ugotovimo, da smo se seznanili s predlogoma, tako da to, kakšno posebno
               glasovanje, kot je zadnje čase običajno, da takrat, kadar gre samo za sprejem
               ugotovitvenega sklepa, se predsedujoči delovnemu telesu samo ugotovi, da se je
               delovno telo seznanilo.</p>
               <p>Zdaj imam prijavljene še tri in predlagam, da bi še tem trem prisluhnili, potem bi pa
               prosili za odgovore gospoda ministra. Izvolite, dr. Göncz.</p>
            </sp>
            <sp xml:id="SDT6-OZK-nujna-5-2013-10-16.sp20">

               <speaker>DR. LASZLO GÖNCZ (PS NS):</speaker>

               <p>Hvala lepa. Jaz sem vsebinsko odprl to vprašanje. Jaz tudi vem oziroma tudi sam nisem
               videl konkretnega predloga amandmaja, zato sem zgolj vsebinsko opozoril na ta problem
               in sem tudi napovedal, če bo vložen amandma v tej smeri, da bom jaz tega amandmaja
               podprl, nisem pa na tej seji mislil osebno predlagati amandmaja, ker menim, da
               strokovno se je na to treba pripraviti.</p>
            </sp>
            <sp xml:id="SDT6-OZK-nujna-5-2013-10-16.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala lepa dr. Göncz. Moj komentar je bil namenjen samo temu, da opozorim vse do kdaj
               je skrajni rok za vlaganje amandmajev, nič drugega. Izvolite, gospod Jožef Kavtičnik
                  <stage type="mag"/>
               </p>
            </sp>
            <sp xml:id="SDT6-OZK-nujna-5-2013-10-16.sp22">

               <speaker>JOŽEF KAVTIČNIK (PS PS):</speaker>

               <p>Hvala lepa, predsednica. Lep pozdrav, minister z ekipo. </p>
               <p>Kakšen odnos ima vlada do kulture je ta vlada, je pokazala s tem ko je ponovno
               vzpostavila samostojno ministrstvo in kakorkoli že se je pokazalo to, kot izredno
               dobro in domiselno, kajti to, temu čemur smo bili priča ob sprejemu ZUJF-a pred
               letom, ko so se številni kulturni delavci, odgovorni za kulturo dobesedno počutili
               odrinjene, se danes ni zgodilo, kajti odnos ministra do ljudi, ki delajo v kulturi je
               bistveno drugačen, kot je bil predhodni. Tako, da vemo, tako kot v izobraževanju,
               tudi v kulturi, kultura smo ljudje, so ljudje. In zato mi je, seveda, v nadaljevanju
               bom povedal kaj mi ni všeč, všeč to, da ravno ljudem to ministrstvo prisluhne in je
               na področju zaposlovanja oziroma stroške dela in stroške zaposlenih samostojnih
               delavcev v kulturi ostalo in v te dohodke oziroma v te stroške niste posegli, in to
               je dobro. Kajti, programe in programi, programe vodijo ljudje in programi nastajajo
               pri ljudeh. In to je pomembno, zato se ne bojim toliko za kulturo, se pa bojim
               vsakoletnega zmanjševanja sredstev za kulturo. In tukaj ne morem biti tako
               zadovoljen, kot je morda kdo v tej dvorani, kot pa sem opazil, pa tudi sam minister
               ni zadovoljen s stanjem, ki ga je predstavil. Samo da navržem, strošek dela,
               predhodniki so govorili, da bi bilo treba zmanjšati odhodke. Seveda strošek dela
               predstavlja tukaj skoraj 80%, to pomeni, da bi morali odpuščati ljudi, kar bi
               pomenilo bistven poseg v kulturno dejavnost.</p>
               <p>Kot sem že dejal, kultura so ljudje.</p>
               <p>Če bi lahko apeliral na ministra, potem bi nadaljeval tam, kjer je kolega László
               Göncz, da ne bom šel na vse postavke, zame je tudi področje regionalnih in lokalnih
               radijskih in televizijskih postaj del neke kulture, ki se odvija na lokalni ravni. In
               poseg v ta del pomeni nekako zmanjševanje prikazanih programov posebnega pomena,
               kateremu je tudi medijski zakon prisluhnil in v 4.a členu Zakona o medijih določil,
               da naj ministrstvo nekako zagotovi približno 3% zneska prispevka za RTV naročnino.
               Vemo, da ne moremo ta prispevek od RTV naročnine direktno kanalizirati v te programe,
               vendar v tem zakonu je bilo napisano, da bi se naj v takšnem procentu nekje
               zagotovilo sredstva za te programe. Vemo, da ti programi niso, kar se tiče
               oglaševanja zanimivi, so pa zanimivi za ljudi in predvsem za tiste ljudi, ki živijo
               izven mest, kajti RTV Slovenija in tudi druge komercialne televizije se v večini
               osredotočajo na področja, kjer živi veliko število ljudi, to pomeni na mesta,
               Maribor, Ljubljana, Koper in tako naprej. Mesta oziroma kraji, kot so zgornje
               savinjski in tako naprej in Prekmurje in Dolenjska so pa v večji meri pokriti s
                  <stage type="mag"/><stage>(Nadaljevanje)</stage> programi, ki jih oddajajo
               lokalci oziroma regionalne televizije. Zato, minister, predlagam, da ne bom predolg,
               da pogledate - in jaz sem pogledal -, ali je možno postavko 18.0.302 za leto 2014
               povečati za 2 milijona in vzeti ta sredstva s postavke 18.0.201. To je samo moj
               predlog, če je to možno, da to poveste, da proučite in pripravite ustrezen predlog,
               če bo to možno, za matični odbor, da bi to bil vaš amandma, amandma Vlade oziroma
               amandma ministra.</p>
               <p>Toliko zaenkrat. Drugače pa bi bil vesel, če bi bil integralni proračun, ki ga bomo
               sprejemali, višji, kar bi pomenilo tudi bistveno več sredstev na področju kulture.
               Kaj bo leta 2015, ne vemo, kajti niti ne vemo, kaj bo čez dva meseca. Vendar, če bomo
               imeli dober odnos do ljudi, če ljudi ne bomo strašili, sem prepričan, da bodo ljudje,
               tisti, zaradi katerih ta država obstaja, bolj optimistični, bolj pripravljeni za
               delo, bolj pripravljeni za sodelovanje, bolj motivirani in prepričan sem, da bo tudi
               proračun potem boljši in življenje v tej naši državi lepše. Hvala.</p>
            </sp>
            <sp xml:id="SDT6-OZK-nujna-5-2013-10-16.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. </p>
               <p>Besedo dajem gospodu Andreju Čušu.</p>
            </sp>
            <sp xml:id="SDT6-OZK-nujna-5-2013-10-16.sp24">

               <speaker>ANDREJ ČUŠ (PS SDS):</speaker>

               <p>Še enkrat lep pozdrav!</p>
               <p>Naj na začetku povem, zakaj sem sploh pred tem predlagal proceduralni sklep. Zato,
               ker smo nekako prepričani, da sta predloga proračunov nerealna, in ker nova davčna
               bremena ne bodo prinesla želenih rezultatov v proračunu na prihodkovni strani. Po
               drugi strani pa se zavedamo, verjetno se tudi vi na ministrstvu zavedate, da so neke
               rezerve in da bi se marsikaj dalo postoriti tudi na odhodkovni strani. Ampak, seveda,
               obstoj in nadaljevanje trenutne zgodbe in te agonije v javni upravi je očitno tudi
               točka iz koalicijskega sporazuma te koalicije. Bi pa ministru za kulturo svetoval, v
               izogib težavam v prihodnje, ki jih bodo prinesli novi rebalansi, previdno načrtovanje
               sredstev na področju kulture. Ko se je dvigovalo davek na dodano vrednost, sem vam
               zastavil tudi pismeno poslansko vprašanje, s katerim ste se načeloma strinjali, da
               dvig DDV-ja ne bo imel pozitivnih učinkov na kulturo, na zaposlene v kulturi in
               kulturno dejavnost. In takrat sem videl, da ste korekten minister in se zavedate
               posledic slabe fiskalne politike ter teh učinkov na kulturo. Davek na nepremičnine bo
               imel ogromne, in verjetno se strinjamo, katastrofalne posledice na kulturne spomenike
               in kulturno dediščino, saj bo v obdavčitev zapadlo približno 8.000 kulturnih
               spomenikov lokalnega bodisi državnega pomena. Tu gre za razne gradove, spomenike in
               tako naprej. In tu me zanima, gospod minister, kako bo ta davek na nepremičnine
               vplival na upravljanje državnih spomenikov. Večkrat ste že povedali, da je izdelan
               seznam kulturne dediščine in spomenikov, ki se prodajajo. Verjetno bo zdaj to malo
               manj prijazno za nakup in za upravljanje zasebnega kapitala. Leta 2011 je Ministrstvo
               za kulturo, takrat pod vodstvom ministrice Majde Širca, pripravilo analizo stanja na
               področju kulture. In je prišlo do ugotovitve, da fiskalna politika ne deluje
               stimulativno na upravljanje in obnavljanje kulturne dediščine. Takrat si je pristojna
               ministrica, gospa Širca, prizadevala, ker je bil takrat tudi predlog davka na
               nepremičnine s strani ministra Križaniča, prizadevala si je za davčne olajšave za
               lastnike kulturne dediščine oziroma za to, da bi bili kulturni spomeniki in dediščina
               izvzeti iz obdavčitve. Tu se zdaj pogovarjamo o 0,5% obdavčitvi teh spomenikov.
               Verjetno se strinjate, da bo ta davek imel hude posledice. Bi me pa vseeno zanimalo,
               kako bo ta davek vplival na <stage type="mag"/> <stage>(Nadaljevanje)</stage>
               upravljanje ter seveda potencialno prodajo teh spomenikov. Bi se pa pridružil pozivu
               gospoda Göncza in tudi mi bomo v poslanski skupini razmislili glede3 tega amandmaja
               na področju reševanja radijskih in televizijskih postaj s statusom posebnega pomena.
               Vseeno me zanima, zakaj ste se na tej postavki odločili za znižanje. Hvala.</p>
            </sp>
            <sp xml:id="SDT6-OZK-nujna-5-2013-10-16.sp25">

               <speaker>PREDSEDNICA MAG. MAJDA POTRATA:</speaker>

               <p>Hvala gospodu Čušu. Gospa Ljudmila Novak.</p>
            </sp>
            <sp xml:id="SDT6-OZK-nujna-5-2013-10-16.sp26">

               <speaker>LJUDMILA NOVAK (PS NSi):</speaker>

               <p>Bom kar nadaljevala pri tej točki, kjer je kolega zaključil in je nekaj mojih
               predhodnikov že o tem govorilo. Namreč, o sredstvih za regionalne medije.</p>
               <p>Tudi v Novi Sloveniji ocenjujemo, da so vendarle regionalni mediji izredno pomembni,
               saj to je zapis dogajanja v nekem kraju, v neki regiji. Vemo, kako je pri nacionalnem
               mediju, ki pokriva celotno državo, da je namenjeno le nekaj minut ali celo sekund
               nekemu prispevku iz določene regije ali iz določenega kraja. In če je bilo veliko
               posluha za zvišanje te RTV naročnine, potem mislim, da bi pri tem morali razmišljati,
               da se le večji del sredstev oziroma kot do sedaj nameni tudi regionalnim medijem.
               Zagotovo, če bo ta amandma prišel ga bom podprla ali pa morda tudi sama vložila, če
               ne bo prišel.</p>
               <p>Bilo je tudi nekaj pomislekov v zvezi z davkom na nepremičnine. Kolikor slišim bo ta
               davek za vse nepremičnine, tudi tiste v državni lasti, kar se meni zdi nekako
               skregano z zdravo pametjo, da bomo prelagali iz enega žepa v drug žep, iz levega v
               desnega, pri tem se lahko spet kaj preveč izgubi. Sprašujem tudi, kje v proračunu za
               kulturo so pa predvidena sredstva, ki naj bi bila namenjena za davke od teh objektov,
               ki so v državni lasti. Jaz tega nisem opazila. To bi rada vedela.</p>
               <p>Potem bi se tudi sama pridružila vsem tistim, ki menimo, da je obdavčevanje sakralne
               dediščine edinstven primer v Evropi. Bom povedala na enem primeru, kako to izgleda.
               Sama živim v župniji, ki ima približno 3.000 prebivalcev. In v tej župniji imamo
               poleg župnijske cerkve, sedaj govorim kot vernica, pa seveda tudi kot članica
               stranke, ki ima vrednote krščanske demokracije, zato je tudi to pomembno, eno
               župnijsko cerkev in sedem podružničnih cerkva, poleg drugih spremljevalnih objektov,
               kot so župnišča in tako naprej. Zakaj to govorim? Jaz potrebujem za svoje verske
               potrebe eno cerkev. Vzdrževati jih moram osem, pomagam vzdrževati, pa se nič ne
               pritožujem. In od tega je tudi en spomenik državnega pomena, cerkev na Limbarski
               gori, ki ga prav tako vzdržujemo v večji meri prav verniki iz tega območja. Če rečem,
               da od 3.000 prebivalcev približno pol jih hodi v cerkev, od tega so otroci starejši,
               taki, ki ne morejo dati. Koliko potem ljudi ostane, da vzdržuje te objekte? Te
               objekte so zgradili naši skupni predniki. Vemo, da je v preteklosti večina Slovencev
               bilo vernih, torej tudi mojih in vaših in naših staršev ali starih staršev in tako
               naprej. In zakaj moram jaz vse te objekte pomagati vzdrževati, pa še davek za to
               plačati. Dobro vzdržujemo jih, to so velike strehe, veliki objekti, velike potrebe.
               Hvala bogu, do sedaj nam jih je uspelo reševati. Ampak sedaj ne bo več denarja za to,
               če bomo plačevali za vse te objekte davek, torej, kdo bo zmogel plačevati še potem za
               obnovo teh objektov? Seveda to moj primer ni edini primer. Na tem primeru hočem
               pokazati, kakšen nesmisel oziroma kakšen dodaten udarec bo za vse nas, ki moramo to
               vzdrževati in da se bo delala tudi škoda, ker pač ne bo potem denarja za obnovo.</p>
               <p>Ko sem poslušala ko ste naštevali različne objekte, katerim bodo namenjena sredstva
               za obnovo, tudi nisem slišala, da bo kaj namenjena za Plečnikovo cerkev <stage type="mag"/> <stage>(Nadaljevanje)</stage> na Barju. Vsi vemo, da je to
               pomemben objekt naše kulture dediščine, da je v izredno slabem stanju, da verniki
               sami ga ne morejo obnavljati, ker je to spomenik državnega pomena, da se delajo neki
               projekti, tako da bi rada slišala v kakšnem stanju je to. in se mi zdi nedopustno, da
               zdaj, ko je še skrajni čas, da to obnovimo, da za to cerkev ni namenjenega denarja,
               pa ne samo zato, ker je cerkev, ampak zato, ker je to spomenik, edinstven spomenik in
               pa, ker je to vendarle naša kulturna dediščina našega najpomembnejšega arhitekta, ki
               moramo posvečati še posebno pozornost.</p>
               <p>Tudi sama sem prisluhnila, ko ste govorili o sredstvih za zaposlene v zavodih.
               Seveda, vsakemu privoščim normalno plačo. Žal jih je zelo malo normalnih, ampak
               dejali ste, da 53% sredstev za delovanje je namenjeno za plače. Če poslušamo
               gospodarstvenike, vemo da so tam že zelo zelo zreducirali sredstva tako za plače kot
               za materialne stroške, itn. Vendarle bi morali večji del sredstev nameniti za
               izvajanje programov kot pa samim zaposlenim. Torej rešitev, da imamo kulturno
               ministrstvo, samostojno, kar jaz osebno pozdravljam, ker sem tudi prej bila za to, da
               bi bilo, še ne pomeni tudi, da bomo imeli za to več kulture ali pa več sredstev
               namenjenih za kulturo.</p>
               <p>Potem še ena postavka, mi je tudi padla v oči, promocija in razvoj slovenskega
               jezila. Tudi tukaj je, sicer ni veliko sredstev, mislim da 70 tisoč, zmanjšano za 2
               tisoč. To področje se iz leta v leto, če se ne motim, zmanjšuje. Torej sredstva za to
               področje, je pa izredno pomembno. Slovenski jezik, ki ga govori približno 2 milijona
               prebivalcev, pa še malo zunaj meja Slovenije, je vendarle nekaj živega in zato moramo
               zanj redno tudi skrbeti in institucije, ki imajo to nalogo, so v težkem položaju, ker
               se nenehno tudi morajo boriti za finančna sredstva za pokrivanje, za delovanje na tem
               področju. Torej, če hočemo ohraniti svojo kulturo, svojo identiteto, je vendarle
               jezik tisti, ki nas najbolj označuje, zato mislim, da bi mu morali posvečati veliko
               pozornosti in zato zagotavljati tudi sredstva, čeprav se dobro zavedam, da jih imamo
               premalo.</p>
            </sp>
            <sp xml:id="SDT6-OZK-nujna-5-2013-10-16.sp27">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospe Ljudmili Novak.</p>
               <p>Tako, zdaj smo približno na polovici članic in članov odbora, malo čez. Predlagam
               gospod minister, da odgovorite, pa če bo treba, še kdo pomaga z odgovori. Potem gremo
               pa v drugi krog razpravljanja. Izvolite.</p>
            </sp>
            <sp xml:id="SDT6-OZK-nujna-5-2013-10-16.sp28">

               <speaker>DR. UROŠ GRILC:</speaker>

               <p>Hvala lepa. Bomo poskušali odgovoriti na glavna vprašanja, saj je nekaj kar skupnih
               stičnih točk, nekaj bom potem za bolj natančna pojasnila prosil moje sodelavce, da
               stvari dodajo. Če bomo seveda kaj zgrešili, smo si pa vaša vprašanja, pripombe
               zabeležili in se zavezujem, da bomo odgovorili tudi <stage>/nerazumljivo/</stage> čim bolj konkretne
               odgovore s številkami, z obrazložitvami, da bomo vsi natančno vedeli pri čem smo, ker
               seveda govorimo o proračunu, ki je javni dokument, in ki je seveda tisti izvedbeni
               akt vsake politike, ki jo peljemo na resorjih.</p>
               <p>Namenoma nisem omenil dveh razpisov, ki sta trenutno v teku in še nista zaključena,
               iz evropskih sredstev, ki sta oba namenjena lokalnim skupnostim. Prvi je namenjen
               spomenikom državnega pomena, ki so v lasti lokalnih skupnosti. Tukaj je bilo
               namenjenih približno 7 milijonov sredstev iz tako imenovanega "overcommitment" in
               čakamo še na ustrezne rezultate. Drugi razpis, prav tako namenjen lokalnim
               skupnostim, pa je razpis za javno kulturno infrastrukturo. Vem, da je bilo
               prijavljenih, mislim da 59 projektov in tudi tukaj je namenjenih 7 milijonov. Toliko
               glede neke regionalne usklajenosti. To so razpisi, ki bodo omogočili, da se določena
               infrastruktura, bodisi spomeniki, bodisi javna kulturna infrastruktura v letu 2014
               ali zgradi ali obnovi in takrat bomo imeli celovito sliko kaj pravzaprav ministrstvo
               bodisi z državnim denarjem, kar sem prej govoril,<stage type="mag"/><stage>(nadaljevanje)</stage> bodisi z evropskim denarjem podpira. Tukaj gre za projekte v
               2014, ki se bodo končali najkasneje v 2015 in s tem tudi zaključili sedanjo evropsko
               finančno perspektivo. Za novo evropsko finančno perspektivo, seveda veste, da jasnih
               izhodišč še nimamo. Vsekakor pa ministrstvo in verjamem, da tudi vlada, kot celota
               ve, kaj in kako smo se lotevali črpanja evropskih sredstev, kje imamo tukaj rezerve
               in kako moramo te mehanizme oblikovati, da bo to črpanje učinkovitejše, v tem primeru
               smo zelo aktivni tudi na ministrstvu in predvsem spodbujamo vse akterje k ustreznemu
               strateškemu načrtovanju in pripravi projektov.</p>
               <p>V tem smislu moram vendarle reči, da imamo zelo intenziven kontakt z lokalnimi
               skupnostmi. Ustanovili smo službo, ki ji rečemo Služba za sodelovanje s civilno
               družbo, ki pa ima eno glavnino nalog vzpostaviti sprotni, konstruktivni dialog z
               lokalnimi skupnostmi, jih seznanjati z vsemi razpisi, mehanizmi, podpore, ki jih
               ministrstvo izvaja, dajati suport glede normativnih aktov, sprememb v zakonodaji in
               jih predvsem spodbujati k temu, da bodo svoje investicijske projekte na področju čim
               bolj realno načrtovali in da je ministrstvo v tistem, ko se nanj računa, tudi s tem
               ustrezno in pravočasno seznani. Nacionalni program za kulturo, ki ga imate, verjamem
               v svojih predalih, upam, da čim prej na mizi, v zadnjem delu zelo natančno povzema
               rezultat tega dialoga ministrstva v zadnjih mesecih z lokalnimi skupnostmi, kjer so
               povzete vse tiste investicije, ki so v tem trenutku aktualne, realne do določene
               stopnje, da jih je možno tudi časovno načrtovati, govorimo o investicijah občin in to
               je slika, kjer seveda bomo na koncu videli, to so tiste investicije, ki jih imajo
               občine pripravljene, za katere imajo pripravljeno dokumentacijo, za katere imajo tudi
               sredstva v svojih proračunih in na katere bodo lahko kandidirali na razpisih.
               Pogovarjamo se z veliko župani, jaz sem se gospod Ribič, županom Maribora srečal
               največkrat od vseh županov, v soboto se ponovno srečam z njim in jih resnično
               spodbujamo, da nekatere ključne investicije v vašem koncu izpeljejo, jaz res upam in
               to v nacionalnem programu tudi piše na vrhu, Knjižnica Rotovž je prioriteta in tako
               naprej, da ne govorim še vseh ostalih, ...<stage>/ nerazumljivo./</stage>... seveda tudi o tem, da
               morajo razčistiti, kaj je z lokacijo za umetnostno galerijo Maribor. Ogromno, te
               naloge, realne naloge, da ne bomo govorili samo o potrebah v lokalnih skupnosti,
               ampak v njihovi uresničitvi je na lokalnih skupnosti in to z njimi delamo skupaj, jih
               spodbujamo, imejte pripravljeno dokumentacijo, delajte na to, da bomo ustrezno vsi
               realno načrtovali, kajti del problema pri črpanju evropskih sredstev je bilo
               popolnoma nerealno načrtovanih. Dokler projekt nima gradbenega dovoljenja je projekt
               v oblakih. Gradbeno dovoljenje pove ali je nekaj izvedljivo ali ni izvedljivo in v
               kakšnem obsegu je izvedljivo, zato je ta dialog nekaj, kar se lotevamo zelo zelo
               intenzivno. Gospoda Jerovška ni, ampak zaposleni na ministrstvu ogromno energije
               vlagamo v ta dialog, da pridemo na koncu do nekega skupnega rezultata in so določeni
               rezultati tega dialogi že tudi vidni. Še enkrat nacionalni program za kulturo kot
               krovni strateški dokument slovenske kulture pa zelo natančno povzema stanje teh
               investicij, ki so jih nam predložile občine in tudi sporočile, v kateri fazi so. Več
               kot toliko ni. Verjamem, da bi želel še marsikdo želel več, ampak, če ... <stage>/
               nerazumljivo./</stage>... sicer niso prepeljane do določene faze, se je težko o njih realno
               pogovarjati.</p>
               <p>Torej za občine v naslednjem obdobju, kar zadeva infrastrukture iz evropskega
               denarja, namenjamo kar konkretna sredstva, 14 milijonov, o katerih ne moremo
               govoriti, dokler ni razpisa, gre pa to obremenitev za 2014 in nek manjši del v
               2015.</p>
               <p>Davek na nepremičnine. Gotovo ne pričakujete od ministra za kulturo, da bo velik
               zagovornik finančnih davkov. Ampak vendarle, davek na nepremičnine je sami dobro
               veste potreben in je zelo sodoben davek, ki nadomešča tri različne davke.
               Poenostavlja celoten sistem, naredi ga preglednega, o stopnjah bi pa zdaj težko
               govoril. Stopnje ne bodo take, o katerih <stage type="mag"/>
               <stage>(nadaljevanje)</stage> ste jih brali iz medijev kar zadeva kulturno dediščino, kar zadeva
               javno kulturno infrastrukturo in kar zadeva sakralne objekte, ne bodo tolikšne, upam,
               da bodo vzdržne ampak spet vsekakor tukaj gre za določeno obremenitev, ki jo bomo
               morali seveda ustrezno tudi načrtovati.</p>
               <p>Ta obremenitev je trenutno načrtovana v mejah sedanjega nadomestila za uporabo
               stavbnega zemljišča, kot vsako leto, to danes že kulturni objekti, javna kulturna
               infrastruktura seveda pač plačuje. Na leto to znese približno 370 tisoč evrov, če
               spravimo to v številke, to je tisto kar imamo v proračunu seveda tudi načrtovano in
               zagotovljeno. Veste pa, da je sam sistem novega davka, ki se napoveduje malce bolj
               zapleten, ker seveda tudi občinam daje določeno možnost pri določitvi stopenj, tako
               da bo seveda pri uvedbi tega davka jasna slika šele kasneje.</p>
               <p>Vsekakor si pa upam reči, da seveda stopnja ne bo 0,5, to si pa upam že danes
               reči.</p>
               <p>Davek je seveda treba gledati tudi z vidika tega, da vendarle bo določeno zelo jasen
               impulz dajal seveda tudi pri tistih stvareh na našem nepremičninskem trgu, ki so
               neurejene, veliko obremenitev in velika preventivna vrednost od tega davka, predvsem
               glede prihodnjih črnih gradenj, mislim, da je jasna. Predvsem velika spodbuda tudi
               nezasedenim objektom, da se z njimi nekaj naredi, kar pomeni tudi računajoč na to, da
               se dinamizira nepremičninski trg ampak verjetno res ni minister za kulturo tisti, ki
               naj o tem kar največ pove.</p>
               <p>Glede zaposlenih in o plačah v javnem sektorju v kulturi. Torej december 2011 je bilo
               iz državnega proračuna v kulturi financiranih 2.612 zaposlenih. Celoten obseg
               zaposlenih v kulturi, velik del seveda veste, da je tudi na bremenih lokalnih
               skupnosti, znaša približno 6.300. Skratka dobra polovica zaposlenih v kulturi je
               financirana iz državnega proračuna.</p>
               <p>V januarju 2013 se je ta številka znižala na 2.540. Se pravi za minus 27 iz 72. Do
               leta 2013 bomo tudi glede na kadrovske načrte javnih zavodov, ki izhajajo iz poletnih
               priporočil, to številko znižali na 2.511. Ne moremo govoriti, da se tu ne dogaja
               racionalizacija. Javni zavodi seveda so tudi zavezani skladno z dogovorom med vlado
               in sindikati k vsakoletnem zmanjševanju števila zaposlenih za 1%. To tudi dobro vedo.
               To ni lahka naloga, čeprav se sliši 1% morda malo, vendar to seveda vsi upoštevajo in
               verjamem, da bomo to na kulturi tudi dosegali. Pomeni pa seveda to za vsakega
               direktorja javnih zavodov, zavoda zavezo, konec koncev nujnost, da organizira delo na
               način, da bo potekalo čim bolj učinkovito in ne na račun kvalitete javne službe, ki
               se izvaja.</p>
               <p>To pa seveda poudarjamo, da tukaj ne govorimo samo o varčevanju, govorimo o ukrepih,
               kompleksnih, ki bodo zagotavljali racionalno porabo javnih sredstev in hkrati seveda
               zagotavljali vsaj enako raven kulturnih storitev, ki smo jih v Sloveniji vajeni in
               seveda, ki jih po mojem tudi zaslužimo.</p>
               <p>Gospod Jerovšek je imel kar pripomb na splošni ravni, prebrisano seveda brez vsake
               številke, kjer je govoril predvsem o smislu tega, da se ukinja s temi proračuni
               nacionalni program za kulturo. Jaz seveda moram reči, da je dediščina prejšnje vlade
               ne samo ukinitev nacionalnega programa za kulturo, ker ga ni bilo sprejetega, čeprav
               zakonska obveznost je seveda bila, da se sprejme ampak da je seveda prejšnja vlada
               ukinila tudi ministrstvo za kulturo. Da je seveda tudi grobo posegla v ta del zelo
               sodobnega delovanja državnega sistema na področju kulture, ki zadeva odmik države od
               odločanja o posameznih vsebinah in pravzaprav do konca ogrozila delovanje tudi javne
               agencije za knjigo in slovenskega filmskega centra, kot dveh inštitucij, ki vendarle
               potrebujeta drugačen način <stage type="mag"/> <stage>(nadaljevanje)</stage>
               delovanja glede na naravo njihovih dejavnosti, do seveda tega, da vendarle v
               prejšnjem obdobju beležimo najbolj radikalen rez v financiranje kulture iz 195
               milijonov na 172 milijonov in to je seveda na račun tistega najbolj živega in
               razvojnega dela kulture.</p>
               <p>Še enkrat naj seveda povem, da je proračun v letu 2014 načrtovan realno. Nima seveda
               takšne luknje, kot jo je imel proračun prejšnje vlade z 800 milijoni luknje, ki je
               bilo treba potem z rebalansom seveda zagotoviti in pokriti. Da je nacionalni program
               za kulturo seveda s tem usklajen in da v prvem obdobju napoveduje zelo jasne
               institucionalne spremembe, ki so vezane s spremembo normativnih aktov. Trije zakoni
               prihajajo v Državni zbor. Vlada jih bo potrdila, verjamem, da v četrtek. Zakon o
               varstvu kulturne dediščine, zakon o varstvu arhivskega in dokumentarnega gradiva ter
               zakona o uresničevanju javnega interesa za kulturo, vse tri z nujnimi spremembami, ki
               so vse že v duhu tega kako delovanje vseh sistemov kulture narediti učinkovitejšega
               in nacionalni program za kulturo tukaj napoveduje še druge spremembe in v tem obdobju
               se bo seveda administracija na ministrstvu za kulturo, ki je ni preveč, 144 nas je,
               trdo ukvarjala predvsem tudi s temi strukturnimi spremembami, ki so seveda zelo
               potrebne in ki so zahtevne in ki zahtevajo ogromno dialogov z vsemi deležniki v
               kulturi.</p>
               <p>Javni razpisi so absolutna prioriteta distribucije ali lokacije javnih sredstev na
               ministrstvu za kulturo na vseh ravneh. Nobenih neposrednih potrditev, to smo tudi v
               nacionalnem programu za kulturo izpostavili. Vse se odvija preko javnih razpisov. Teh
               javnih razpisov ne bo nič manj, kot jih je bilo, saj vendarle govorimo o tem, da je
               predlagani proračun tisti, ki zagotavlja izvajanje vseh dosedanjih funkcij
               ministrstva za kulturo, kot podpornega organa delovanja slovenske kulture.</p>
               <p>Seveda v proračunu se določene prioritete dražijo in odraža se seveda tudi to, da v
               nekaterih segmentih so ti posegi nekoliko izrazitejši in da seveda tudi jasno povemo
               v katerih segmentih pa že danes ugotavljamo, da je prioriteta. Smo tudi jasno
               povedali. Samozaposleni v kulturi so tako šibek segment, da smo mu določeno
               prioriteto jasno posvetili.</p>
               <p>Mediji so tisti, ki v naslednjem obdobju bodo deležni kar nekaj sprememb. Vemo vsi,
               da potrebujemo nov medijski zakon. Vemo vsi, kot sem že na začetku takoj povedal, se
               je ta neposreden znesek podpore zasebnim subjektom v kulturi najbolj radikalno
               znižal, bom še enkrat ponovil, iz 9,5 milijonov v letu 2011, na 5 milijonov v letu
               2012 in se je zopet zvišal v 2013 na 7,2 milijona. Tukaj govorimo o tem, da ti
               segmenti, kamor spadajo mediji, kamor spada knjiga, kamor spada film, so pod
               financirani. To zelo jasno povemo.</p>
               <p>Predlog, ki smo ga slišali, glede amandmaja, programom posebnega pomena nameniti 2
               milijona dodatnih sredstev in vzeti izpostavke kulturne dediščine, pomeni, da
               verjetno predlagate, da zapremo dva, tri muzeje. Zelo neduhovit predlog, bom kratek
               in bom rekel, ne podpiramo ga. Ne bom ga naprej niti komentiral.</p>
               <p>Sem pa seveda vesel in bom vesel, če bo na področju kulture kak amandma, to sem že
               pri rebalansu povedal, ki bo sredstva povečeval. Vsi se zavedamo in od vseh vas smo
               slišali to, da so seveda sredstva za kulturo prenizka in kot ministrstvo, da rečem,
               res je, prenizka so. Potrebovali bomo veliko iznajdljivosti, da bomo kulturo v
               naslednjem obdobju razvijali, da ne bomo pri tem omejeni samo na proračun ministrstva
               za kulturo ampak tudi na tiste segmente, kjer se kultura povezuje z gospodarstvom,
               kjer se povezuje s šolstvom in v to vlagamo seveda tudi ogromno napora na
               ministrstvu. Administracija na ministrstvu ni preštevilna, je zelo zaposlena, upam si
               reči, da je bolj zaposlena <stage type="mag"/> <stage>(nadaljevanje)</stage>
               kot je bila kadarkoli. Zdaj bi pa prosil dve moji sodelavki, da na kratko, pa malo
               bolj pokomentirata dve točki, eno je spremembe na področju medijev, predvsem tiste
               spremembe, kjer vendarle se zelo jasno zavedamo kakšen je položaj programov posebnega
               pomena in na kakšen način želimo ta položaj v prihodnjem obdobju stabilizirati. Na
               kratko bo direktorica direktorja za medije Ženja Lejlar povedala kaj je tisto kar
               nacionalni program tu predlaga kot ustrezno rešitev in zakaj v tem trenutku moramo
               reči nam financiranje bomo pošteno rekli tega dela segmenta se v bistveno večjem
               obsegu glede na realnost proračuna ni utemeljena, ker je zelo omejena z obstoječim
               Zakonom o medijih, ki tukaj ne daje ustreznih učinkov, ki jih pričakujemo od
               racionalne probe javnih sredstev v tem trenutku, jaz sem to zelo grobo in direktno
               povedal, ampak pošteno povem kaj si o tem mislimo. Potem bo pa še direktorica
               direktorata za kulturno dediščino malo bolj natančno sliko dala o vzpostavljenem
               vprašanju Plečnikove cerkve na Barju. Ženja, izvolite.</p>
            </sp>
            <sp xml:id="SDT6-OZK-nujna-5-2013-10-16.sp29">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospod minister. Izvolite, gospa direktorica direktorata za medije.</p>
            </sp>
            <sp xml:id="SDT6-OZK-nujna-5-2013-10-16.sp30">

               <speaker>ŽENJA LEILER KOS:</speaker>

               <p>Hvala za besedo. Pozdravljeni!</p>
               <p>Najprej bi želela reči, da so predstavniki programov posebnega pomena naj gre za
               televizijo ali radie tisti predstavniki s katerimi smo se kar se tiče področja
               medijev na ministrstvu od maja do danes največkrat srečali. Tako, da tako minister
               kot direktorat za medije zelo dobro poznamo trenutno stanje oziroma problematiko
               programov posebnega pomena. Zavedamo se, da sredstva za izvajanje Zakona o medijih
               zadnja leta padajo bolj kot so padala kakšna druga sredstva in da že najmanj dve leti
               ne dosegajo v celoti, se pravi, kot veste gre za razpis, ki financira dve področji,
               eno od njih so programi posebnega pomena in samo za programe posebnega pomena bi
               moral iz državnega proračuna... ekvivalent 3% pobranega prispevka za programe in
               storitve RTV Slovenija v preteklem letu, vendar celota medijskega razpisa ne dosega
               3%, kaj šele področje B. Vendar bi ob tem rada povedala še naslednje, da v Sloveniji
               v zadnjih 20-ih oziroma 22-ih letih ni bila opravljena nobena dejansko celovita
               analiza medijske krajine, ki bi bila lahko podlaga za strategijo oziroma za
               ugotovitev stanja in za ugotovitev potreb na medijskem področju. To analizo danes že
               je v teku, jo na Ministrstvu za kulturo pripravljamo in bo osnova za zakonske
               spremembe tako Zakona o medijih kot spremembam Zakona o RTV Slovenija. Evalvacija
               dosedanjih razpisov, ki jih tudi predvideva Zakon o medijih, pa kažejo, da državna
               pomoč medijem ne zagotavlja sama po sebi že tega, da je javni interes na tem področju
               uresničen, opažamo, da gre državna pomoč v nekaterih primerih predvsem pomaga
               preživeti gospodarskim subjektom ne pomaga pa jim, da se razvijajo, kar pomeni, da z
               državno pomočjo sofinanciramo dejavnost izdajateljev medijev ne pa tistega čemur je
               medijski razpis namenjen, to pa so programske vsebine, ki so v javnem interesu kot
               jih opredeljuje trenutno veljavni Zakon o medijih. Dosedanje izkušnje tudi kažejo, da
               trenutna ureditev delovanja državnih pomoči medijev ni ustrezna, ker tudi ni moč
               meriti učinkov, pa tudi ni povsem v skladu s pravili dodeljevanja državnih pomoči v
               Evropski uniji, hkrati tudi ne zagotavlja optimalne rešitve za trajno ureditev in
               razvoj programov posebnega pomena. Zato smo se v nacionalnem programu za kulturo v
               osnutku, ki, kot je dejal minister, ga imate v predalih, pa upajmo, da kmalu tudi na
               mizi v Državnem zboru, zavezali, da bomo ponovno definirali javni interes na področju
               medijev in oblikovali učinkovit oziroma učinkovitejši ter bolj transparenten način
               podeljevanja državnih pomoči medijev, ki bodo v skladu s pravili Evropske unije. Nov
               način podeljevanja državnih pomoči za programe posebnih pomenov, pa tudi po našem
               strokovnem prepričanju ne bi smel biti več v celoti odvisen od državnega proračuna,
               kajti dosedanje izkušnje več kot očitno kažejo, da je to financiranje preveč
               nestabilen za tako občutljiv segment na medijskem področju kot so programi posebnega
               pomena in bomo skušali najti sredstva trajnejša <stage type="mag"/><stage>(Nadaljevanje)</stage> za te programe tudi drugod.</p>
               <p>Rada bi pa dodala še to, da glede na gospodarsko stanje v državi, glede na to, da
               sredstev ni in da je proračun manjši, da so manjša tudi sredstva na medijskem
               področju, vseeno ne smemo pozabiti, da v tej državi imamo zelo velik program
               posebnega pomena, to je RTV Slovenija, in obenem imamo tudi Slovensko tiskovno
               agencijo. RTV Slovenija je, kot rečeno, program posebnega pomena, ki jo je država
               ustanovila za izvajanje javne službe na področju medijev. Tako da tako
               katastrofalnega stanja trenutno kljub vsemu ne moremo prikazovati. Drži pa, da bo
               treba tudi javno službo in obseg javne službe RTV Slovenija še enkrat proučiti in
               posodobiti z 21. stoletjem.</p>
               <p>Za konec bi rada samo še dodala, kar se tiče programov posebnega pomena, da skušamo
               letos, ko bomo sredstva še vedno podeljevali, seveda v skladu z veljavnim Zakonom o
               medijih, ker pripravljamo spremembe, pa seveda za to potrebujemo čas, da bomo razpis
               dali ven že letos konec novembra za leto 2014, resda z zmanjšanimi sredstvi, ampak
               upamo, da bo vsaj razdelitev teh sredstev jasna vnaprej oziroma na začetku leta, da
               bo kljub vsemu lažje tudi za programe posebnega pomena, da bodo v začetku leta
               vedeli, koliko sredstev bodo prejeli, ne pa šele na koncu, ko pravzaprav ni več časa
               niti za izvajanje prijavljenih programskih vsebin, kaj šele za kaj drugega. Hvala
               lepa.</p>
            </sp>
            <sp xml:id="SDT6-OZK-nujna-5-2013-10-16.sp31">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospe direktorici Direktorata za medije.</p>
               <p>Zdaj dajem besedo gospe Špeli Spanželj, direktorici Direktorata za kulturno
               dediščino.</p>
            </sp>
            <sp xml:id="SDT6-OZK-nujna-5-2013-10-16.sp32">

               <speaker>ŠPELA SPANŽEL:</speaker>

               <p>Hvala lepa za besedo, predsedujoča.</p>
               <p>Želela bi odgovoriti na konkretno vprašanje glede cerkve Svetega Mihaela na Barju.
               Uvodoma mi dovolite, da samo spomnim, da gre za spomenik državnega pomena, razglašen
               že leta 1991. Kar se tiče lastništva, pa ne gre za državno lastništvo, ampak gre za
               lastništvo Rimskokatoliške cerkve, se pravi, za župnijo Barje, ki je tudi odgovorna
               za ta objekt. Skratka, strokovno je bila cerkev prepoznana z razglasitvijo leta 1991,
               od takrat se lastnik po naših podatkih ni prijavljal na razpise našega ministrstva za
               obnovo kulturnih spomenikov, od katerih je bilo danes nekaj že navedenih. In zaradi
               slabega vzdrževanja je cerkev prišla v izjemno slabo stanje, na kar smo opozarjali
               tako z ministrstva kot tudi strokovnjaki v službah, ki so bili že omenjeni. Zaradi
               tega je ministrstvo leta 2011 v okviru javne službe Zavoda za varstvo kulturne
               dediščine zagotovilo, natančen podatek, 20.592 evrov za pripravo konservatorskega
               načrta, ki ga je restavratorski center tudi izvedel, in to je bila podlaga za nujna
               sanacijska dela v letu 2012, ki so se omejila na sanacijo strehe, ki je bila najbolj
               nujna, se pravi, zaradi zamakanja se je delala škoda v notranjščini. To je
               ministrstvo zagotovilo v celoti. Znesek je 130.286 evrov, se pravi, skupaj v
               preteklih dveh letih je bilo za sanacijo cerkve Svetega Mihaela na Barju
               zagotovljenih 150.878 evrov, v celoti iz proračuna Ministrstva za kulturo. Prvi del,
               kot sem rekla, v okviru javne službe našega Zavoda za varstvo kulturne dediščine in
               drugi del iz interventnih sredstev. To poudarjam zato, ker se lastnik na razpise, ki
               imajo tudi razpoložljiva sredstva, kar je bilo danes že povedano, v tem času ni
               prijavljal. Država je pač tu postorila nujno. Naš restavratorski center je naredil
               tudi oceno del, ki bodo potrebna v prihodnje zaradi stanja cerkve. Gre predvsem za
               restavracijo opaža, sanacijo stopnišča, zvonika in oken, kar vsi veste, ki to cerkev
               poznate, in to je ocenjena vrednost v višini 150.000 evrov. <stage type="mag"/> <stage>(nadaljevanje)</stage> V tem hipu tega denarja, sami vidite, na teh
               postavkah nimamo niti nimamo mehanizma, da ga neposredno damo za sanacijo tega
               objekta, ker, še enkrat, ni projekta prijavljenega na nobenem razpisu. Seveda, stanje
               še naprej zelo skrbno spremljamo in bomo storili vse, da bo cerkev ohranjena, tako
               kot je treba. S tem bi se samo še navezala, zelo generalen podatek, ki ni bil prej
               povedan, da od 30 tisoč enot kulturne dediščine, ki so vpisani v register nepremične
               kulturne dediščine, javno evidenco, ki jo zagotovo poznate, imamo 8300 spomenikov, ki
               so razglašeni za spomenike lokalnega pomena ali državnega pomena. Od teh je približno
               200 sakralnih objektov, kar v deležu pomeni 24% kulturnih spomenikov so sakralni
               objekti. Pri pregledu vlaganj v obdobju 2009-2011 imamo podatek, da je ministrstvo v
               obnovo sakralnih objektov vložilo okroglih 38% vseh razpoložljivih sredstev,
               neupoštevajoč sredstev EU in donacij. Se pravi je delež vlaganja v sakralne objekte
               ves čas zelo visok, kar pa se tiče mehanizmov sanacij, oživljanj, prenov pa je že
               bilo rečeno, da gre za mehanizme javnih razpisov.</p>
               <p>Samo še vprašanje glede nominacije del arhitekta Jožeta Plečnika. Na tem intenzivno
               delamo že zadnji dve leti, skupaj s Češko republiko. Skratka, gre za transnacionalno
               serijsko nominacijo. Bili smo uspešni v preteklih letih, kot vsi dobro veste s
               prazgodovinskimi kolišči na Barju in z dediščino živega srebra v Idriji, tako da
               mislim, da imamo zelo dobre izkušnje in znanje. Zakaj je to skupen projekt Slovenije
               in Češke, gre pač ne samo za trende na področju dediščine UNESCA, ampak zlasti iz
               strokovnih stališč, samo še to povem, da se ne omejuje na sakralne objekte, ampak gre
               za urbanistična in arhitekturna dela arhitekta, kar je izjemno pomemben poudarek.</p>
            </sp>
            <sp xml:id="SDT6-OZK-nujna-5-2013-10-16.sp33">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospe direktorici.</p>
               <p>Zdaj pa začenjam drugi krog razprave. Imam 4 prijavljene in tudi sama bom
               razpravljala.</p>
               <p>Najprej pa dajem besedo Irmi Butina, saj vidva ste se prijavila za razpravo ne za
               repliko. Ja, hvala lepa.</p>
               <p>Gospa Irma Butina, iz Gospodarske zbornice Slovenije.</p>
            </sp>
            <sp xml:id="SDT6-OZK-nujna-5-2013-10-16.sp34">

               <speaker>IRMA BUTINA:</speaker>

               <p>Hvala, gospa predsednica. Spoštovani člani odbora, spoštovane poslanke in poslanci,
               gospod minister in direktorica Direktorata za medije.</p>
               <p>Jaz bi želela še enkrat v imenu 18 izdajateljev radijskih postaj in 11 izdajateljev
               televizijskih postaj posebnega pomena opozoriti, kar je bilo že danes že rečeno, na
               nevzdržno finančno stanje teh izdajateljev, ki ugotavljajo, da že vrsto let, kar je
               tudi minister že sam ugotovil jim sredstva namenjena za te programe iz leta v leto
               padajo. Ugotavljamo, da predlagani proračun predvideva celo 75% manjša sredstva, kar
               bo onemogočeno izvajanje programa, ki tem izdajateljem zakon nalaga. Naj opozorim, da
               za te programe je nemogoče dobiti sredstva na trgu, ker so tržno manj zanimiva, zato
               so izključno vezana na sredstva, ki jih razpisuje ministrstvo. Sicer nacionalni
               program za kulturo predvideva neko rešitev, ki pa žal ni kratkoročna, ampak je
               dolgoročna. Naj pa še opozorim, da radiodifuzni mediji že vrsto let izkazujejo neto
               čisto izgubo poslovanja. V letu 2012 je bila to 7 milijonov evrov in večinoma so jo
               ustvarili programi s statusom posebnega pomena. Zato še enkrat prosimo in apeliramo,
               da se poskuša v okviru predlaganega proračuna najti vir<stage type="mag"/> <stage>(Nadaljevanje)</stage> za financiranje teh programov in se jim tako omogoči
               preživetje. Hvala lepa.</p>
            </sp>
            <sp xml:id="SDT6-OZK-nujna-5-2013-10-16.sp35">

               <speaker>PREDSEDNICA MAG. MAJDA POTRATA:</speaker>

               <p>Hvala. Besedo dajem gospodu Janezu Ribiču.</p>
            </sp>
            <sp xml:id="SDT6-OZK-nujna-5-2013-10-16.sp36">

               <speaker>JANEZ RIBIČ (PS SLS):</speaker>

               <p>Hvala za besedo. Najprej sem mislil kot repliko. Spoštovani gospod minister,
               pozdravljam vaša prizadevanja in dobre namene za delo na ministrstvu za kulturo.
               Sedaj mogoče nisem dobro razumel, rekli ste razpis za lokalne skupnosti za državne
               spomenike. Ali so sedaj državni ali so lokalne skupnosti, to mi nekako ni čisto
               jasno. Potem pa tudi nisem slišal odgovora na vprašanje, ki je bilo postavljeno v
               zvezi s tem, kjer najdemo postavko, iz katere bo ministrstvo za kulturo plačevalo, če
               bo sprejet davek na nepremičnine, se pravi za svoje kulturne, državne nepremičnine in
               koliko je teh sredstev za to namenjenih. Hvala.</p>
            </sp>
            <sp xml:id="SDT6-OZK-nujna-5-2013-10-16.sp37">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem gospodu Andreju Čušu.</p>
            </sp>
            <sp xml:id="SDT6-OZK-nujna-5-2013-10-16.sp38">

               <speaker>ANDREJ ČUŠ (PS SDS):</speaker>

               <p>Hvala. Ker je v tem drugem krogu bilo že nekaj rečenega, bom malo krajši kot prej.
               Vseeno se mi zdi, da nepremičninski davek ni namenjen racionalizaciji na področju
               pobiranja dajatev in prispevkov, ampak imam občutek, da je namen nepremičninskega
               davka zgolj en, polnjenje proračuna in ohranjanje zdajšnjih privilegijev. In sam
               obžalujem, da vi kot član te vlade, podpirate to obdavčitev, saj ne samo, da bodo
               gospodinjstva in gospodarstvo, ampak tudi kultura tista, ki bo neprimerno bolj
               obremenjena. Bi pa vseeno rad dodal, da me čuti, kje so razni predstavniki kulture in
               pa kulturniki danes, ko bodo bolj obremenjeni in bo njihovo delo vse bolj oteženo, ko
               pa so bili tako aktivni, ko se je združilo Ministrstvo za kulturo z Ministrstvom za
               izobraževanje, znanost, šport in mladino. Mislim, da je nepremičninski davek
               neprimerno večje breme za kulturo vsak dan in moja ocena vseeno je, da Ministrstvo za
               kulturo kot samostojen organ do danes ni naredilo pravzaprav nič več kot takrat, ko
               je bilo združeno.</p>
            </sp>
            <sp xml:id="SDT6-OZK-nujna-5-2013-10-16.sp39">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem gospe Alenki Jeraj.</p>
            </sp>
            <sp xml:id="SDT6-OZK-nujna-5-2013-10-16.sp40">

               <speaker>ALENKA JERAJ (PS SDS):</speaker>

               <p>Hvala za besedo. Minister je rekel, da ne bo govoril o financah in branil finančnih
               zakonov in davkov, vendar je kljub temu se nekaterih stvari dotaknil, pa tudi on
               precej na splošno, kakšna luknja je bila v proračunu. Veste, da je svoje prenesel
               tudi padec Vlade, ki ga pa v proračunu ne moreš predvideti in je že korektno, da se
               tudi to pove in so se takrat spremenili nekateri pogoji zadolževanja, itn. Povedati
               moram tudi, da prejšnja Vlada ni ukinila Ministrstvu za kulturo, pač pa ga je
               združila z ministrstvom za izobraževanje. Tudi to je korektno povedati. Ostali so
               direktorati in način organiziranja več ali manj tak kot je bil. Vse skupaj je pa itak
               premalo časa trajalo, da bi kakšne hude spremembe prineslo. Lani so bili rezi povsod
               in ocenjujem, da prav, ker se je pač država znašla v taki situaciji kot se je, bi pa
               morali to razumeti tudi kot priložnost, da se dejansko ugotovi tisto kar sem že prej
               omenila, da se torej nagradi in ohrani v zaposlitvi tiste ljudi, ki delajo, da pa smo
               manj prijazni do tistih, ki ne delajo, ne opravljajo svojega dela in niso aktivni
               tako kot bi morali biti za plačo, ki jo dobivajo. Po moji oceni bi se morali marsikje
               obnašati bolj gospodarno. Na nekaterih, kot sem prej rekla, muzejih in galerijah se
               pač, torej čakajo kaj bo kapnilo iz proračuna namesto, da bi bili morda sami bolj
               aktivni tudi pri pridobivanju sredstev. Te stvari se dajo zelo enostavno izmeriti in
               tako se da izmeriti tudi uslužbence, kaj delajo. Ali nekdo se nekaj potrudi, je
               prisoten na delu, ima rezultate, itn. In ZUJF je bil eden od orodij, ko se je to dalo
               narediti, seveda kjer se je pač želelo in nekje so naredili, nekje pa tudi ne. Tako
               da, mislim, da imamo tukaj še kar precej prostora,<stage type="mag"/> <stage>(Nadaljevanje)</stage> da bi kakšno stvar več naredili. Če samo en primer, pri nas
               smo imeli inšpektorico občinsko, ki ni niti toliko glob izrekla v celem letu, da bi
               zaslužila za plačo. Podobno se dogaja kje drugje. Ljudje se pač morajo zavedati, da
               plača mora od nekje priti in zato se je treba potruditi, tudi kandidirati na
               evropskih razpisih, biti aktualen z novimi razstavami in tako naprej. Ne pa pač
               sprejemati nek letni načrt do katerega imajo različne pristope, nekateri se močno
               potrudijo in delajo, drugi pa malo manj, ampak kot rečeno, to je stvar direktorjev,
               vendar pa direktorje postavljate pri vas v tistih zavodih, ki so v državni lasti in
               zato lahko na to vplivate. Za moje pojme morate tudi biti aktivni pri tem, da se pač
               stvari izboljšujejo. Potem se seveda ali je izboljšal obisk muzeja in tako naprej
               meri tudi dober uspešen in sposoben direktor. Če to zna in če zna z ljudmi, ki jih
               ima hiši, narediti maksimalno.</p>
               <p>Jaz moram nekaj reči o tem nepremičninskem davku. Torej, mislim, da sakralni objekti
               ne bi smeli biti obdavčeni, tudi kulturni, imam velike težave s tem. Glede na to, kar
               je povedala direktorica direktorata oziroma ste sami povedali, da morate vlagati, da
               niti za nujne sanacije ni denarja, sedaj to dodatno obremenjujemo s tem in na koncu
               bomo pri istem, da lastnik ni dobro poskrbel za zadevo, ker ne more, sedaj bo pa še
               manj, ker bo moral plačati še davek. Zdi se mi, da delamo dejansko korak v napačno
               smer, podobno kot pri kakšni drugi zadevi, ne vem, podražitev vinjete za družine,
               potem bomo pa dajali socialno pomoč, da bodo to lahko plačevali. To je trapasto,
               čisto enostavno. Ker se bo spet nekdo na Darsu s tem ukvarjal, ne vem koliko
               socialnih delavcev, ki bodo dodeljevali te pomoči zaradi enega ukrepa, ki bo na koncu
               s toliko izjemami in s toliko obvodi prinesel na koncu nič, se pa precej ukvarjamo s
               tem in spreminjamo. Cel kup stvari je povezanih s tem in seveda tudi stroškov. In na
               koncu rezultata ne bo. In tu delamo podoben napačen korak še enkrat s tem, da bomo
               edini v Evropi, ki bomo obdavčili sakralne objekte. Minister je uporabil izraz za
               mojega kolega Jerovška, da je prebrisano povedal. Zelo prebrisano, tudi vi niste
               povedal kakšna je ocena koliko bo davek na nepremičnine pomenil za kulturne objekte.
               Tudi če bo faktor nižji, za katerega očitno veste, predvidevam, da imate kakršnekoli
               izračune. In da vedo o tem kaj tudi tisti, ki bodo morali ta davek plačevati. Na
               primer, v enem od časopisov sem prebrala po izračunu, da bi škofija morala, če bi
               bilo pač potem, kot je bilo objavljeno, plačati 39.000 davka na letni ravni. Najbrž
               nekaj manj ali pa podobno glede na kapaciteto in na velikost bo podobno moral plačati
               Narodni muzej Slovenije, recimo. Ali oni vedo v naslednjem letu, ko bo njihov
               proračun toliko in toliko, da bodo morali plačati, ne vem, 30.000 evrov tega davka.
               Neko okvirno oceno sem želela, ker pač se mi zdi, da se potem lahko malo bolj
               objektivno pogovarjamo, pa tudi konec koncev potem merimo učinke drugo leto, ko se
               bomo o tem pogovarjali in ko boste imeli mogoče podobno kot ima danes minister Gantar
               direktorje bolnišnic na vratih, vi direktorje muzejev, ker bodo rekli, da nimajo od
               kje vzeti denarja, da plačajo ta davek.</p>
               <p>Tudi sama imam težave s tem, kar ste omenili, da se toliko denarja namenja za plače
               in da bo manj denarja za programe. Jaz mislim, da bi dejansko na tem morali kaj več
               narediti. Zmanjševanje kar tako tudi ni prava smer. Treba je oceniti kje se potrebuje
               ljudi, kje pa mogoče lahko z malo manj ljudi naredimo enako dober program.
               Toliko.</p>
            </sp>
            <sp xml:id="SDT6-OZK-nujna-5-2013-10-16.sp41">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospa Jeraj je bila zadnja prijavljena k razpravi. Sedaj sprašujem...
               Izvolite gospa Kotnik Poropat. <stage type="mag"/>
               </p>
            </sp>
            <sp xml:id="SDT6-OZK-nujna-5-2013-10-16.sp42">

               <speaker>MARJANA KOTNIK POROPAT (PS DeSUS):</speaker>

               <p>Hvala za besedo, gospa predsednica. Lepo pozdravljam vse prisotne!</p>
               <p>Želela bi povedati, da tudi v DeSUS-u smo se seznanili s proračunom za leto 2014 in
               seveda tudi 2015 in menimo, da so sredstva za kulturo, tako kot že mnogi govorniki so
               danes tudi tu povedali, prenizka, vendar pa v okviru stanja v katerem je naša država,
               torej zaradi recesije v kateri se nahajamo, razumemo, da so ta sredstva nižja kot bi
               si želeli in pričakovali. Sama sem tudi zadovoljna in vesela, da je naša vlada,
               sedanja vlada pokazala veliko razumevanje za kulturo tako zato, ker je že na samem
               začetku s to svojo potezo, ko je ustanovila samostojno ministrstvo za kulturo, ko je
               vzpostavila ponovno to stanje, seveda to za to gesto to potrdila. S samim programom,
               ki ga je ministrstvo pripravilo, bi par pripomb želela povedati. Na področju javnih
               zavodov soglašam s programom, ki ga je ministrstvo pripravilo. Prav tako me veseli,
               da ministrstvo za kulturo kljub zmanjšanim sredstvom ni poseglo z rezi na področje
               samozaposlenih v kulturi. Minister je v svoji obrazložitvi v uvodu povedal, da se
               ministrstvo zaveda težav, ki jih imajo samozaposleni na tem področju in me to veseli
               in sama ugotavljam, da je tako tudi prav. Tako, da DeSUS in tudi sama podpiram ta del
               proračuna in ga bo DeSUS potem na plenarni seji tudi podprl. Hvala lepa.</p>
            </sp>
            <sp xml:id="SDT6-OZK-nujna-5-2013-10-16.sp43">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Izvolite, gospod Jožef Kavtičnik.</p>
            </sp>
            <sp xml:id="SDT6-OZK-nujna-5-2013-10-16.sp44">

               <speaker>JOŽEF KAVTIČNIK (PS PS):</speaker>

               <p>Hvala lepa za besedo.</p>
               <p>Samo kratek komentar glede odgovorov, ki so bili podani s strani ministrstva. Jaz se
               zavedam, verjetno tudi vsi, da se kultura ne izvaja samo na državni ravni in plačuje
               iz tega proračuna velik del kulture in večji del kulture se izvaja v lokalnih
               skupnostih in tudi tam dobivajo sredstva in ne zanemarljiva velika sredstva in vesel
               sem tistih proračunov, govorim na lokalnih skupnostih in v občinah, ki kulturi dajejo
               precej sredstev in prepričan sem, da v teh sredinah ne dajejo malo in imajo posluh za
               kulturo, ampak to kulturo je potem treba pripeljati tudi v domove, treba je
               pripeljati do tistih ljudi, ki si ne morejo privoščiti, da gredo in da so del te
               kulture, to so starostniki, to so invalidi in tako naprej. In ravno zaradi tega so se
               pripravili tudi programi posebnega pomena. In če bomo mi danes, sem vesel, da boste
               analizirali in ugotavljali z analizo kje smo na tem področju in tako naprej, vendar,
               veste, jaz se bojim, da ne bomo imeli kaj več analizirati, če te dolgotrajne rešitve
               sistemske in tako naprej, ki se jih napovedujejo, lahko traja tako dolgo, da teh, ki
               izvajajo te programe, ki prenašajo te programe ne bo več. Enkrat sem nekomu dejal, da
               je potrebno narediti kolesarske steze, <stage type="mag"/>
               <stage>(Nadaljevanje)</stage> da bomo imeli bolj zdrave ljudi, da se bodo vozili s kolesi, itn.,
               razbremenili promet, pa je dejal, saj ni nič kolesarjev. Seveda jih ni, če ni
               kolesarskih stez, tako kot v nekem kraju, ni potreb po plavalcih, če ni bazena, itn.
               Veste, tako da, dajte prosim razmisliti. Apeliram na pristojne v ministrstvo, da
               boste morda našli kakšen del sredstev nekje na nekem področju, ki ga boste namenili
               za preživetje teh pomembnih ustvarjalcev programov posebnega pomena. Hvala.</p>
            </sp>
            <sp xml:id="SDT6-OZK-nujna-5-2013-10-16.sp45">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospa Poropat bi rada še nekaj dodala. Izvolite.</p>
            </sp>
            <sp xml:id="SDT6-OZK-nujna-5-2013-10-16.sp46">

               <speaker>MARJANA KOTNIK POROPAT (PS DeSUS):</speaker>

               <p>Hvala lepa. Se opravičujem. Želela sem še področje investicij z našega vidika omeniti
               in sicer, v DeSUS in sama osebno seveda, prihajam z mariborskega območja, sem vesela
               za vse to kar je uvrščeno v investicijski progam, torej tudi Viltuš tudi dve zgradbi
               na Koroški cesti v Mariboru, za grad Dornava, itd. Želela pa bi apelirati na
               ministrstvo, da v bodoče morda bolj enakomerno porazdeli denar za investicije v celi
               državi, ker menim, da pač smo nekateri na tem področju malo prikrajšani. Hvala
               lepa.</p>
            </sp>
            <sp xml:id="SDT6-OZK-nujna-5-2013-10-16.sp47">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želim še sama razpravljati.</p>
               <p>Najprej nekaj uvodnih opomb. Zmernost ministrovega zadovoljstva ob proračunu je tudi
               z mojega vidika utemeljena, zaradi tega, ker ne moremo sicer reči, da proračun
               bistveno raste, ampak vsaj ne pada več tako drastično kot je recimo padel leta 2012,
               ko je bilo 195 milijonov in še nekaj več na povedanih, potem je pa z rebalansom bil
               ta znesek znižan na 171 milijonov. In če s tega zornega kota gledam tudi proračun za
               leto 2014, je bilo predvidenih 161 milijonov. Sprememba, ki jo obravnavamo pa govori
               o 165 milijonih. Zneske sem zaokrožala, ne govorila natančno. Zdaj seveda bi morala
               zaradi korektnosti pritegniti še podatek za leto 2015, ampak domnevam, da se bo do
               takrat marsikaj spremenilo, ne bo pa tega zmernega optimizma, vsaj po sedanjih
               številkah mogoče več graditi na absolutnih zneskih, ki so predvideni. Druga stvar, ki
               je splošne narave in bi jo tudi morala reči, nekatere postavke je težko primerjati
               zaradi tega, ker so se selile iz ene postavke, iz enega podprograma na drugega in
               morebiti bom kakšno svojo ugotovitev malo napak zapeljala ali pa bom dobila potem
               drugačno dopolnitev. Vsekakor bi pa morala na nekaj opozoriti, nakar danes ni še
               nihče opozoril. Zame je, kar zadeva programske, zagotavljanje programskih sredstev,
               izredno pomembno delovanje v ljubiteljski kulturi in umetnosti. Zaradi tega, ker
               mislim, da je to tradicija slovenskega kulturnega prostora in najstarejša oblika
               organizacija civilne družbe. In jaz razumem, da je minister opozoril na to, da je
               zasebništvu odmerjenih manj sredstev kot javnim, ampak del civilne družbe to vendarle
               in kulturna društva niso pridobitne narave in je moja zaskrbljenost zaradi tega kar
               precejšnja. Ne razumem pa ali pa, želela bi, da me minister razume, da jaz ne upam
               predlagati, da naj da več, pa kje naj vzame, zaradi tega, ker tam kjer je kulturna
               dediščina, so tudi knjižnice in še kaj drugega, pa vem kakšne stvari se dogajajo v
               Univerzitetni knjižnici Maribor ali pa v splošni knjižnici mariborski. In če to
               pomeni zažiranje v drugo področje, je <stage type="mag"/>
               <stage>(nadaljevanje)</stage> škoda lahko velika, posebej ker govorimo o tem, da je naša prioriteta
               tudi razvoj bralne kulture.</p>
               <p>Ne morem reči, da sama ne opažam stisk programov posebnega pomena, sem pa generalni
               direktorici direktorata za medije hvaležna za to pojasnilo, ki ga je povedala v zvezi
               z načrtom spremljanja, ugotovitev in priprave tega kaj bodo mediji posebnega pomena
               delali zaradi tega, ker mi smo do zdaj na dveh odborih, na odboru za kulturo ali na
               odboru za izobraževanje, znanost, šport in mladino, govorili o medijih posebnega
               pomena direktno ali posredno. Takrat ko smo govorili o strategiji razvoja medijske
               krajine in govorim pa seveda o poročilu Apec in o poročilu sveta za radiodifuzijo. In
               ne na enem, ne ob drugem poročilu nismo dobili kakšne obetavne napovedi o tem kaj se
               s strategijo dogaja, pa vemo čigave so pristojnosti po zakonu, kdo bi moral
               pripraviti strategijo in gre za neko stalno napetost med Apec in svetom za
               radiodifuzijo.</p>
               <p>Upam, da se bodo stvari s časoma uredile ampak uredile prej predno bi umrli, da tako
               rečem, programi posebnega pomena. Zadnje čase smo največ spremljali usodo
               študentskega radija, vsaj kar zadeva medijske odmeve, mislim pa na odmeve v tiskanih
               medijih.</p>
               <p>Zdaj ko govorim na splošno o kulturi in proračunu se ne bom spuščala v razsojanje ali
               je bilo ukinjeno ali je bilo pripojeno ministrstvo za kulturo ampak rada bi pa
               opozorila, da je neodvisen samostojni organ kar nacionalni svet za kulturo je,
               vendarle opozarjal na to, da bi bilo dobro pripraviti analizo tega kaj je varčevanje
               v kulturi pomenilo za ali pomeni za kulturno sfero za ustvarjalnost in za vse to. Te
               naloge kolikor vem, še nismo opravili ali vsaj o njej nismo razpravljali pa če bi
               nacionalni svet za kulturo dobil te odgovore, potem sem prepričana, da bi to točko
               dnevnega reda takoj uvrstila, ne da sem prepričana, vem da bi jo uvrstila na sejo
               odbora, ker po 17. členu zakon o uresničevanju javnega interesa za kulturo je delovno
               telo, je državni zbor dolžan razpravljati o tistem kar nacionalni svet predlaga.</p>
               <p>Torej tega mi konkretno nimamo. Zakaj na to opozarjam? Zaradi tega, če se spomnite,
               je veliko, veliko nezadovoljstva poleg položaja samozaposlenih v kulturi, takrat
               opravil tudi tisti sklep, ki je preprečeval sklepanje pogodb javnih zavodov s
               samozaposlenimi in bi gospod minister, vas v zvezi s tem vprašala. Poglejte, 1%
               zmanjševanja zaposlenosti v kulturi ni nujno, da pomeni samo tisto kar so nekateri
               tako pavšalizirali, češ, treba je zmanjšati ali se odpovedati tistim, ki ne delajo
               ampak mi govorimo tudi o dostopnosti kulturnih storitev in jaz ne vem kako se naj nek
               kustos v muzeju ali tista služba, ki skrbi za to, da je muzej lahko odprt, tako kot
               njegov delovni čas kaže, izkazuje s tem kako je bil učinkovit.</p>
               <p>Če se spomnite, se s tem podatkom, da je obisk edino merilo učinkovitosti neke
               dejavnosti, tudi ni vedno mogoče strinjati <stage type="mag"/>
               <stage>(nadaljevanje)</stage> zaradi tega, ker nikoli ne vemo koliko je prihodka od prodanih
               vstopnic, koliko je tistega brezplačnega obiska in včasih je brezplačen obisk dobra
               naložba za prihodnost.</p>
               <p>Tu če lahko, bi vas prosila, ali tisto 1% znižanje zaposlenih se vendarle nanaša samo
               na redno zaposlene ali pogodbeno zaposlene. Ali to pomeni tudi reze v te, ki so za
               ustvarjanje kulturnih programov nujno potrebni.</p>
               <p>Naj samo spomnim, da je sistem plač za javne uslužbence odprl tudi številne probleme
               o katerih smo se v Državnem zboru tudi pogovarjali ravno zaradi tega, ker vseh stvari
               tako ni mogoče urejati, kot so si nekateri predstavljali pri prevedbi plač in so bile
               številne težave. Samo za primer recimo. Mi kar naprej govorimo o zmanjševanju števila
               zaposlenih v javnem sektorju, jaz sem pa brala pripombe skupine za, ki deluje v
               okviru javnega RTV zavoda, ki znova spominja na to, da je približno 200 takih, ki bi
               jih po vseh zakonitostih delovno pravne zakonodaje moral javni zavod sprejeti v
               delovno razmerje.</p>
               <p>Mi smo tu v nekem navzkrižju različnih obveznosti in pričakovanj za katere ne vem
               kako se bodo lahko razrešili.</p>
               <p>In končala bi s tistim kar je pravzaprav odprla gospa Ljudmila Novak, ko je
               opozarjala na postavko za promocijo slovenščine. Meni se sploh zastavlja vprašanje
               uresničljivosti resolucij obeh nacionalnega programa za jezikovno politiko in
               nacionalnega programa za kulturo, če bodo rezi še v prihodnje potrebni zaradi tega,
               ker, poglejte, saj sem našla podatek, da je recimo skrbi za slovenščino v visokem
               šolstvu namenjenih milijon in pol, zaokrožam, denarja. Da je recimo tu za promocijo
               smo rekli zelo majhen znesek ampak iz resolucije za jezikovno politiko se spomnite,
               je pomembna postavka tudi opremljanje slovenskega jezika in tam tudi se na neko zelo
               vročo temo sklicujem na slovar slovenskega knjižnega jezika oziroma novi slovar
               slovenskega jezika pa tu puščam ob strani kdo bodo izvajalci tega projekta ampak to
               je za uresničevanje resolucije izjemno pomemben projekt.</p>
               <p>In bi še kakšne druge lahko pritegnila. Recimo ta projekt, slovenski jezik
               založništvo, ki je včasih bil kot posebna postavka. Zdaj take postavke ni več.
               Agencija za knjigo bo imela na voljo denarja kolikor ga bo imela, vi pa ste, gospod
               minister, tudi opozorili na problem leta 2012 in rezov v agencijo.</p>
               <p>Hočem samo povedati, da ko govorimo na splošno in se kritično zaziramo v proračun,
               takrat ima vsak od nas prioritete, ki jih pozna in bi želel, da so te postavke
               višje.</p>
               <p>Ko pa govorimo tudi na splošno o proračunu pa pravimo, obseg sredstev je omejen. Ne
               moremo proračuna raztegovati na ...<stage>/nerazumljivo/</stage>... postelji.</p>
               <p>In zdaj tisto kar se pa meni res zdi ključnega <stage type="mag"/> <stage>(nadaljevanje)</stage> pomena, pa je, da bi tam kjer imamo sredstva ravnali
               kar se da preudarno. In to kar ste rekli, da je pri investicijah treba graditi na
               tistih investicijah, ki imajo pripravljeno dokumentacijo, ki gredo lahko v izvedbo,
               da ne ostajajo sredstva in se potem selijo z enega projekta na drugega, bi samo na to
               žalost evropske prestolnice kulture rada spomnila, pa ne še na kakšno drugo stvar, ki
               je bila takrat tudi slišana, tako kot je gospod Ribič opozarjal, da smo občutljivi,
               če se sredstva namenjajo prestolnici, pa se ne vsem delom, ampak takrat ob evropski
               prestolnici kulture so pa nekateri tudi rekli, da se takšni posebni projekti potem
               vendarle kažejo tudi v zmanjšanem financiranju kakšnih drugih zadev, ker je proračun
               kulture pač tak kakršen je. Torej, tu bi vendarle opozorila na to, da selitve denarja
               lahko pomenijo na koncu tudi zapravljen denar in to je škoda, da se nam dogaja. Smo
               pa potem zelo kritični, ko rečemo, da niso evropska sredstva ustrezno počrpana. Ne
               glede na te mestoma tudi kritične tone, ki sem jih izrekla, pa seveda se zavedam, da
               je podpora proračunu nujno, ne nazadnje, ker podpiram tudi to vlado. Hvala lepa.</p>
               <p>Izvolite, gospa Alenka Jeraj še.</p>
            </sp>
            <sp xml:id="SDT6-OZK-nujna-5-2013-10-16.sp48">

               <speaker>ALENKA JERAJ (PS SDS):</speaker>

               <p>Hvala lepa.</p>
               <p>Eno stvar sem pozabila. No, prej, ko sem govorila o zavodih, muzejih in galerijah, v
               bistvu sem imela v mislih tudi RTV Slovenija, recimo, če ste nekatere stvari. Torej
               nekatere moje opazke izvirajo ravno iz tega, da imamo slab občutek, ko beremo razne
               anonimke in ugotavljamo neracionalno trošenje denarja, ki se potem tudi izkaže, da
               stvari stojijo ne glede na to, da je na podlagi anonimk težko ocenjevati, ampak če to
               potem revizija pokaže, da se dejansko stvari precej neracionalno izvajajo na RTV-ju,
               najbrž potrebno, da kaj narediti tudi ministrstvo. Ugotavljamo v tem času, ko
               obravnavamo tudi njihova poročila, da program večinoma sloni na honorarnih sodelavcih
               in potem se vprašamo ali dejansko potrebujemo toliko zaposlenih na RTV-ju, sploh, če
               to primerjamo z nekaterimi drugami televizijami v drugih državah. Tako, da se veselim
               tega kar je rekla direktorica, da bi potrebovali neko novo oziroma postaviti javni
               servis, ki bo odgovor na čas v katerem živimo, mogoče ima RTV, glede na to, da se
               delno financira v večini iz prispevka, RTV prispevka, nekoliko več svobode, je pa
               kljub temu odgovoren tistim, ki to plačujejo in plačujemo. Zato mogoče tudi tukaj
               kakšne racionalizacije so se zgodile tam in ali je to optimalno, da imamo, približne
               številke bom zdaj govorila, ker nimam gradiva tukaj, da je 2000 ljudi redno
               zaposlenih, 500, 600 honorarcev. Vem, da se sicer stvari tam spreminjajo, ker so
               zaradi zakonodaje, ko so imeli honorarne sodelavce po 10 let honorarne na pogodbah
               morali zaposliti. Za moje pojme se na ta način stvari urejajo, ampak seveda se ob tem
               treba vprašati ali so potem vsi tisti, ki so redno zaposleni tam že leta in leta
               upravičeno na takšnih mestih in upravičeno dobivajo vsak dan plače. Nekateri brez
               izkušenj, tudi brez izobrazbe zelo hitro napredujejo do uredniškega mesta in podobno,
               tudi to smo lahko brali v anonimkah. Mislim, da je revizija tudi pokazala, da se je
               to dejansko dogajalo, da se potni stroški izplačujejo neupravičeno in tako naprej. To
               je bilo tisto kaj lahko direktor v nekem zavodu naredi na vseh teh segmentih, ker
               vedno je potem slab občutek in slaba volja s strani tistih, ki to financirajo, pa naj
               bo preko RTV prispevka ali pa kot davkoplačevalci <stage type="mag"/> <stage>(Nadaljevanje)</stage> preko proračuna stvari, ki se potem pač ne uredijo, morale pa
               bi se in tudi ministrstvo je tisto, ki mora bdeti nad tem in svoj del pri tem
               urejanju razmer, ki niso najboljše ali pa najbolj optimalne, narediti.</p>
            </sp>
            <sp xml:id="SDT6-OZK-nujna-5-2013-10-16.sp49">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Naj samo spomnim, da je Odbor za kulturo 2-krat že razpravljal o RTV
               Slovenija. Prvič takrat, ko smo obravnavali poročilo nadzornega sveta. Takrat smo
               potem tudi posebne sklepe sprejemali in je nadzorni svet prav na priporočilo našega
               odbora tudi poročal o tem. Če se pa spomnite, se pa naš odbor z anonimkami ni
               ukvarjal in v zvezi z anonimkami ni sprejel nobenega sklepa. Je pa to zdaj na
               programskem svetu in na nadzornem svetu, da notranjo revizijo in vse drugo, kar je
               treba narediti, naredijo. Pristojnost odbora za kulturo in v imenu ustanovitelja pa
               je obravnavati poročilo nadzornega sveta.</p>
               <p>Izvolite gospod minister, nimam več prijavljenih k razpravi.</p>
            </sp>
            <sp xml:id="SDT6-OZK-nujna-5-2013-10-16.sp50">

               <speaker>DR. UROŠ GRILC:</speaker>

               <p>Hvala lepa. Bom zelo na kratko odgovoril še na nekaj stvari, ki jih mogoče prej
               nisem, pa kar je bilo še izpostavljeno. V prvi vrsti, gospod Ribič. Torej govoril sem
               o dveh razpisih, ki zadevajo lokalne skupnosti, njihove investicije. Lokalne
               skupnosti so tudi lastnice spomenikov državnega pomena. To je denimo Grad Brežice,
               Rajhenberg, Krško, Lantieri Vipava, knjižni dvorec Celje, itn. Bogenšperk. To so
               spomeniki državnega pomena, ki so v lasti lokalnih skupnosti in lastnik je vedno
               tisti, ki je po Zakonu o varstvu kulturne dediščine, odgovoren za skrbi za
               spomenike.</p>
               <p>Drug razpis o katerem sem ogovoril, spomenik za javno kulturno infrastrukturo, se
               pravi za tisto infrastrukturo, ki je ustrezno opredeljena bodisi v državnih aktih ali
               v aktih lokalnih skupnosti kot javna kulturna infrastruktura. Ta sredstva se namenijo
               izključno lokalnim skupnostim. Tukaj gre za evropski denar v rangu 14 milijonov
               evrov. Nisem odgovoril na črpanje evropskih sredstev, kar je spraševala gospa Jeraj.
               Torej v finančni perspektivi, ki se izteka, v obdobju 2007-2013 je bilo Ministrstvo
               za kulturo iz teh postavk namenjenih 88 milijonov evrov. Do sedaj je počrpanih 44%
               sredstev. Ne seveda misliti, če zdaj omenim leto 2012, da kritiziram prejšnjo Vlado.
               Sploh ne. Načrtovanje teh investicij je seveda zelo dolgotrajno, ampak dejstvo je, da
               v letu 2012 se črpanje praktično ni dogajalo. V tem načrtu je bil severovzhod
               Slovenije, umetnostna galerija Maribor z 10 milijoni, torej jaz moram seveda reči,
               kako lahko projekt, ki nima enega samega dokumenta za katerega še ne vemo kje bo
               stal, je umeščen v nek razvojni program. Meni to ni jasno. Deset... Saj, govorim
               seveda o tem, da tukaj gre vendarle za ustrezno načrtovanje tudi s strani lokalnih
               skupnosti. In sedaj seveda rešujemo s projekti, s tema dvema razpisoma ta del črpanja
               in večino sredstev po neki dinamiki seveda bomo počrpali v letu 2014, da ne naštevam
               še enkrat, Vipovže, Narodna galerija in podobno. To so pač tisti projekti, ki so v
               izvajanju, ki so realni.</p>
               <p>Odgovornost lokalnih skupnosti je seveda odgovornost za skrb za kulturno dediščino in
               odgovornost lastnikov, tudi ostalih, tudi verskih skupnosti za dediščino, ki jo
               imajo, je najprej njihova. Oni so tisti, ki morajo poskrbeti in izkoristiti
               mehanizme, ki pa jih zakonodaja in naša ureditev omogoča. Če je nekaj razglašeno za
               kulturno dediščino, omogoča, da črpa sredstva lokalnih skupnosti, ki so za to
               namenjena, to nalaga seveda zakon tudi lokalnim skupnostim. Da črpa državna sredstva,
               ki so za to namenjena, da seveda črpa tudi evropska sredstva, in da črpa tudi tisti
               del storitev javne službe, ki jih izvaja zavod za varstvo kulturne dediščine kot je
               primer restavratorski center, ki je izdelal konservatorski načrt za kulturni spomenik
               državnega pomena, ki je pač recimo v zasebni lasti, v tem primeru recimo v lasti
               rimskokatoliške cerkve. Ampak še enkrat poudarjam in to sem tudi županom zelo jasno
               povedal, v načrt razvojnih programov tudi za prihodnjo perspektivo ne bodo prišli
               notri projekti, ki ne bodo imeli ustrezno urejene projekte dokumentacije. Mislim, da
               je to edini način, <stage type="mag"/> <stage>(Nadaljevanje)</stage> da smo
               resni pri črpanju teh sredstev in na koncu tudi realni.</p>
               <p>Moram se vendarle odzvati, ker je bilo to dvakrat rečeno, na to, da je stanje zlasti
               v muzejih in galerijah glede zavzetosti za delo problematično. Vi ste uporabili
               besedo, v glavnem čakajo na prilive iz proračuna in potem kaj naredijo. Jaz bom
               povedal en primer razstave, ki je bila odprta prejšnji teden v Slovenskem
               etnografskem muzeju, državni muzej, razstava za naslovom Vrata, ki je en del sredstev
               dobila iz proračuna, normalno, ampak prosim vas in vam zelo toplo priporočam, pojdite
               si pogledati kaj lahko muzej naredi z zelo malo sredstvi za izredno zahtevno
               razstavo, na kakšen način potegne rokodelce, znanje, obrtniško znanje iz različnih
               področij, ki se nanaša na to temo, na kakšen način potegne umetnike in na kakšen
               način potegne zasebni sektor, koliko gospodarstva na takšni razstavi sodeluje. To
               muzeji delajo, če so zelo motivirani. In, verjemite, da naši muzeji res so zelo
               solidno motivirani.</p>
               <p>Glede zaposlovanja javnih uslužbencev, na ministrstvu seveda pripravljamo tudi
               ustrezne normativne akte, v prvi vrsti skupaj z direktorji javnih zavodov zelo
               intenzivno delamo na normativih zadelo v javnih zavodih. Tega res ni. Učinkovitost
               javnega sektorja ni vprašanje stanja preseka na nek določen dan. To je odločitev ali
               smo tukaj zelo jasno zavezani, da gremo v konstanten proces, kjer se to delo
               optimira. In normativi, seveda k temu pomagajo. Še enkrat, velika odgovornost je
               seveda tudi na direktorjih javnih zavodih, da delo ustrezno organizirajo.</p>
               <p>Še eno drugo stvar bi tu spomnil, na nek način se pa jaz kot minister s prošnjo
               obrnil na gospo Jerajevo, en velik projekt županov in občin, ki mejijo na Ljubljansko
               barje se v zadnjem obdobju ukvarja s povezovanjem dediščine tako arheološkega barja
               kot naravne dediščine in tu pooblaščeni muzeju MGML, ima izvrstne strokovnjake na to
               temo. Jaz si res želim, da bi tu ne imeli pet, šest zgodb, ki bo vsaka zase izvedena
               polovičarsko, ampak da pridemo do velikega projekta in ti župani, te lokalne
               skupnosti imajo v pooblaščenem muzeju zelo dobrega sogovornika z odličnimi idejami,
               kako na celotnem območju Barja narediti res odlično prezentacijo tako arheološke
               dediščine kot tudi naravne dediščine. In jaz upam, da se bova na to temo tudi v
               kratkem sestala in glede tega konkretno pomenila.</p>
               <p>Zmanjšanje sredstev za medije, samo številko bom navedel. V letošnjem letu je za
               področje medijev namenjenih preko javnega razpisa, tako kot določa zakon, 1,8
               milijona, v proračunu za naslednje leto je predvideno 1,6 milijonov. 200.000 evrov
               razlike. Jaz bi si želel, da je ne bi bilo. Ampak vendarle o tej razliki govorimo
               tudi takrat, ko govorimo o tem, da medijska krajina bo v tem segmentu izginila. Še
               enkrat, sredstev je premalo, ampak v letošnjem letu 1,8, v naslednjem letu 1,6.
               Upamo, da se z drugačnim načinom financiranja in z novi viri v letu 2015 popravi
               situacija.</p>
               <p>Glede davka na nepremičnine in finančne posledice. Mi imamo izračun in lahko sedaj
               navedem kaj bi po določenih stopnjah to pomenilo. Če bi bila stopnja davka
               obdavčitve, kot se je v medijih v zadnjem obdobju pojavljalo, 0,5 bi to za konkretne
               nepremičnine, ki so javne infrastruktura, približno 1,5 milijona dodatnih
               obremenitev. To je obremenitev, ki pade na ustanovitelje, se pravi za del državnih
               inštitucij na državo ali na lokalne skupnosti. Je pa seveda, kot sem še enkrat
               povedal, z vidika javne kulturne infrastrukture sedanja številka obremenitve na
               podlagi nadomestila na uporabo stavbnega zemljišča 370.000 evrov, to je tisto, kar se
               že v sedanjem proračunu odraža in v tem obsegu smo tudi načrtovali proračun. Jaz bi
               si želel, da ne noben zakon, ki ga boste sprejeli poslanci v letu 2014, kakorkoli
               finančno vplival na sektor kulture, pa se bojim, da temu ne bo tako. In proračun se
               bo moral, ko bodo zakoni ustrezno sprejeti tudi temu primerno <stage type="mag"/><stage>(nadaljevanje)</stage> odzvati. Svoje politike bomo morali pač izvajati
               na način, kot bomo vedeli in znali. Ampak ni posebne postavka, s katere bi se ta
               davek pokrival, to je pač del sredstev, ki jih namenjamo za delovanje javnih zavodov
               v segmentu pač programski in materialni stroški, ki je že sedaj obremenjen to
               stopnjo, ki jo pač moramo izvajati. Še enkrat, na koncu mislim, da bomo govorili o
               stopnji, ki bo nižja, ki bo vzdržnejša, je pa seveda tukaj bom rekel retorično
               vprašanja, zakaj imamo davke, kjer iz proračuna potem vračamo nek davek, ampak to je
               pač bom rekel, finančni sistem, saj pri DDV-ju je isto, saj država plačuje DDV,
               občine plačujejo DDV, to ni nič drugače. Tukaj gre za finančne zakone, s politikami
               ostalimi pa seveda določene posledice ali določene prioritete izvajamo in v tem
               smislu neka logika zadaj pač je, če nam je všeč ali pa nam ni všeč. Toliko na
               kratko.</p>
               <p>Glede zaposlitev in enega odstotek. En odstotek se nanaša na redno zaposlene v javnih
               zavodih, številke sem tudi že prej navedel, kaj to pomeni in ta en odstotek
               zmanjševanja števila zaposlenih v javnem sektorju v kulturi pomeni, da od 1. 1. 2013
               do 1. 1. 2014 mora biti skupno število zaposlenih za en odstotek nižji. Mi se s tem
               pogovarjamo po skupinah. Dediščina posebej, umetniški javni zavodi posebej, arhivi
               posebej in to rešujemo v globalu, selektivno, na mehek način, predvsem pri z
               nenadomeščanjem tistih, ki zapuščajo delovna mesta in v čim večjem dialogu z
               direktorji javnih zavodov. Zanimivo je, da so se nekatera področja lotila tega tudi
               malce širše in se direktorji sami pravzaprav lotevajo tega, da ustrezne kadrovske
               načrte oblikujejo v smislu tega, kaj se bo v njihovih zavodih dogajalo in sami na nek
               način prihajajo do ustreznih rešitev. RTV pa mislim, da je res tema drugih odborov.
               Veste, da so pristojnosti ministrstva neposredno glede tega zelo omejili. Hvala
               lepa.</p>
            </sp>
            <sp xml:id="SDT6-OZK-nujna-5-2013-10-16.sp51">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam gospod minister in sodelavcem in sodelavkam, predvsem, ker so te
               govorile. Izvolite, gospa Jeraj.</p>
            </sp>
            <sp xml:id="SDT6-OZK-nujna-5-2013-10-16.sp52">

               <speaker>ALENKA JERAJ (PS SDS):</speaker>

               <p>Hvala še enkrat za besedo. Samo, da ne bo izpadlo tako, jaz sem res rekla, da so
               kakšni muzeji bolj tako, ampak sem pa zraven tudi povedala, da ogromno ljudi zelo
               dobro dela in veliko dela, da je problem s tistimi, ki ne in da pač je pri tem treba
               kaj narediti in delajo krasne razstave in projekte. Veliko sodelujem tudi v zvezi s
               tem na Barju, zagotovo je Barje ena velika priložnost za to okolje. Jaz sem že 20 let
               predsednica kulturnega društva tam in zelo dobro sodelujem tako z mestnim muzejem,
               kot z narodnim muzejem. Je pa najbrž res problem preveč interesov oziroma pač imamo
               na Barju toliko občin in je treba z vsemi najti nek pameten dogovor, da bomo vsi
               peljali to skupno zgodbo skupaj in malo znali prestopiti občinske meje, kar pa se
               včasih ne da ali pa zahteva malo več časa.</p>
            </sp>
            <sp xml:id="SDT6-OZK-nujna-5-2013-10-16.sp53">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. V razpravo dajem ugotovitveni sklep. Ugotavljam, da se je Odbor za
               kulturo seznanil s predlogom sprememb proračuna Republike Slovenije za leto 2014 in s
               predlogom proračuna Republike Slovenije za leto 2015 iz svojega delovnega področja.
               Ali želi kdo razpravljati o tem ugotovitvenem sklepu? Ne. Se vam zahvaljujem, štejem,
               da je sprejet. S tem je izčrpan dnevni red 5. nujne seje Odbora za kulturo. Vsem
               sodelujočim se zahvaljujem. In lep dan še naprej. Nasvidenje. <stage type="time">Seja je bila
                  zaključena 16. oktobra 2013 ob 11.57.</stage>
               </p>
            </sp>
         </div>
      </body>
   </text>
</TEI>