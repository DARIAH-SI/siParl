<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Redna-006-2009-07-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C687E472E4706201C12575D100303D7B</idno>
               <idno type="custom" subtype="day">665FD5521ECE60C7C12575E700207487</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=665FD5521ECE60C7C12575E700207487</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Redna-006-2009-07-01.OZNPJUIP" n="006">
               <name>Redna</name>
               <date when="2009-07-01"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Redna-006-2009-07-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Redna-006-2009-07-01.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">1. nadaljevanje 6. seja</stage>
            <stage type="date">(1. julij 2009)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 9.03.</stage>


            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Dobro jutro in lepo pozdravljeni.</p>
               <p>Če se lahko umirite prosim. Ni videti.</p>
               <p>Nadaljujemo 1. nadaljevanje 6. redne seje odbora.</p>
               <p>Smo pri <title>točki številka 4</title> in sicer razpravljamo o <title>predlogu resolucije
                  o podpori resolucije Evropskega parlamenta z dne 2. aprila 2009 o evropski zavesti
                  in totalitarizmu</title>, ki ga je državnemu zboru predložila skupina poslank in
               poslancev. Razpravljamo o amandmaju k prvemu poglavju.</p>
               <p>Smo pri razpravi. Še prej pa, da ugotovim za zapisnik, gospoda Antona Colariča
               nadomešča gospod Aleksander Ravnikar, gospoda Vita Rožeja nadomešča gospa Cveta
               Zalokar Oražem, gospoda Mirana Potrča nadomešča gospod Marjan Križman, gospo Janjo
               Klasinc pa nadomešča gospa Majda Potrata.</p>
               <p>Proceduralni predlog ima gospa Cveta Zalokar Oražem.</p>
               <p>Izvolite.</p>
            </sp>
            <sp who="SDT5:ZalokarOražemCvetka">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Lep pozdrav vsem skupaj.</p>
               <p>V imenu Poslanske skupine Zares predlagam, da se razprava in odločanje o resoluciji
               preloži na eno naslednjih sej. In sicer smo včeraj s strani Zakonodajno-pravne službe
               slišali še nekatera nova dejstva, ki v pisnem mnenju Zakonodajno-pravne službe niso
               bila omenjena oziroma niso zapisana. Gre predvsem za vprašanje v zvezi z načinom
               objave oziroma njihovega mnenja okrog črtanja in objave resolucije v obliki priloge.
               Mi bi želeli, da bi takšno pisno stališče Zakonodajno-pravne službe prejeli, prav
               tako pa bi želeli na osnovi tega še opraviti nekatere pogovore in zadevo bolj
               natančno preučiti z vseh vidikov tako, da predlagamo, da se zadeva preloži in še
               natančneje pregleda do nadaljevanja razprave in odločanje o njej.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. </p>
               <p>Proceduralni predlog, mislim, da ustreza poslovniškim določilom, zato ga bom dal na
               glasovanje. Prosim?</p>
               <p>Pričenjamo glasovanje. Ne vem če aparatura dela. <gap n="..."/><stage>/Oglašanje v ozadju./</stage><gap n="..."/> Da,
               pričenjamo glasovanje. Končujemo glasovanje. Rezultat je 10 za in 6 proti.
               Izglasovali smo torej sklep, da se ta točka dnevnega reda preloži na eno od
               naslednjih sej.</p>
               <p>Glede na to, da<gap n="..."/> <gap n="..."/><stage>/Medsebojni pogovor, izklop mikrofona./</stage><gap n="..."/> Zakonodajno-pravna
               služba me sprašuje ali je bil del sklepa tudi kakšno ponovno mnenje o tej resoluciji?
               Ne vem, izvolite, Zakonodajno-pravna služba.</p>
            </sp>
            <sp who="SDT5:KutošSamo">

               <speaker>MAG. SAMO KUTOŠ:</speaker>

               <p>Ne, ne. To je bilo samo vprašanje. Poslanka je predlagala, če sem prav razumel,
               dvodelen sklep - da se preloži in da posebej izdelamo še neke vrste dodatno pisno
               mnenje. Zdaj pa ne vem kaj točno je bilo izglasovano. Samo to, da se preloži ali tudi
               izrecen poziv<gap n="..."/> <gap n="..."/><stage>/Oglašanje iz ozadja./</stage><gap n="..."/></p>
               <p>Za enkrat<gap n="..."/> Gospod Jerovšek, prosim.
               </p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Mislim, da se v Zakonodajno-pravni službi pravzaprav zavedajo, tudi nič hudega če so
               vprašali, da je bil to zgolj manever Poslanske skupine Zares in koalicije, na kakšen
               način se izogniti ali opravičiti nesprejemljivo stališče, da zavračajo Evropsko
               resolucijo s tega področja<gap n="..."/> <gap n="..."/><stage>/Oglašanje v ozadju./</stage><gap n="..."/> črtajo, celo črtajo<gap n="..."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ali lahko gospod Jerovšek pove<gap n="..."/></p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p><gap n="..."/>in zaradi tega mislim, da tisti drugi del sklepa oziroma predloga je bil zgolj
               dimna zavesa. Toliko je moje pojasnilo.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Jaz sem dal na glasovanje predlog, da se ta točka oziroma razprava in odločanje o tem
               dokumentu preloži na eno od naslednjih sej. Osebno menim, da kakšno dodatno mnenje
               Zakonodajno-pravne službe ni potrebno, razen, če Zakonodajno-pravna služba sama tako
               presodi. Ne vem pa če mi lahko, kot odbor nalagamo Zakonodajno-pravni službi da
               pripravi še eno mnenje. Ona je svoje naloge že opravila.</p>
               <p>Proceduralno ima gospod Grims.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Poglejte, saj je včeraj Zakonodajno-pravna služba izredno lepo in argumentirano
               predstavila stališče. Prvič, da neka seznanitev v obliki deklaracije je popoln pravni
               nesmisel in da je smiselna neka vrednostna opredelitev, torej izreči podporo.</p>
               <p>Drugo, kar je bilo povedano, da je v okviru takšne deklaracije edino smiselna objava
               tudi osnovnega teksta, kot sestavnega dela. Jaz predlagam, da se to enostavno v
               obliki ustreznega magnetograma pošlje tudi v vednost poslanskim skupinam, da se s tem
               lahko seznanijo in je s tem zadeva zelo enostavno in elegantno rešena. Je pa bila tam
               argumentacija zelo na široko obrazložena tako, da ne vidim, da nobenega razloga zakaj
               bi jo bilo treba kakorkoli še dopolnjevati.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Gospa Oražmova.</p>
            </sp>
            <sp who="SDT5:ZalokarOražemCvetka">

               <speaker>CVETKA ZALOKAR ORAŽEM:</speaker>

               <p>Hvala lepa.</p>
               <p>Če lahko povem kaj sem mislila oziroma kaj sem predlagala. 74. člen je jasen:
               poslanska skupina lahko predlaga, da se razprava ali odločanje o obravnavani zadevi
               preloži na eno naslednjih sej. To je bil moj predlog. Sem pa k temu predlogu
               posredovala tudi obrazložitev. In sicer, še vedno menim in upam, da sem včeraj dovolj
               aktivno sodelovala na seji tega odbora, da je Zakonodajno-pravna služba včeraj
               predstavila bistveno širše mnenje v zvezi z resolucijo, kot smo ga prejeli v pisni
               obliki. Predvsem v tistem delu, kjer se je opredeljevala do posameznih amandmajev so
               bila nam predstavljena tudi nekatera nova dejstva. Jaz se točno spomnim, da je
               predstavnik Zakonodajno-pravne službe povedal, da menijo, da bi bilo smiselno, da se
               resolucija objavi oziroma priloži kot priloga k deklaraciji o resoluciji. Tega dela
               jaz v pisnem mnenju nisem našla, in sem iskala natančnejše razlage, in predlagam, da
               v kolikor Zakonodajno-pravna služba želi, da ta del, ki je bil včeraj predstavljen
                   zgolj v ustni obliki,
               vendarle prejmemo tudi v pisni obliki in na ta način lahko potem natančneje preučimo
               to njihovo stališče. Lahko pa, da sem kakšen del tudi narobe razumela, zato se mi
               zdi, da bi bilo prav, prav ta del še razjasniti, ker je bil podan izključno ustno in
               ni del pisnega poročila oziroma mnenja Zakonodajno-pravne službe.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>To tudi ni bil zdaj predlog, ampak je bilo pojasnilo. Prav. Izglasovali smo v skladu
               s Poslovnikom zelo jasno, da se točka preloži na eno od naslednjih sej in to smo
               izglasovali in Zakonodajno-pravni službi, ne vidim nobenega razloga, da počne še kar
               koli s kakšnim dodatnim mnenjem. Prosim gospod Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Gospod predsednik ta manever zavlačevanja, ki je bil uporabljen v obliki
               proceduralnega sklepa se mi zdi, da je neumesten. Kajti gre za tako pomembno
               problematiko, ki je še posebej za našo državo, še posebej zelo zahtevna in umestna in
               nujna, da bi se na tem področju naredilo korak naprej. Evropski parlament prav gotovo
               ne sprejema resolucij zgolj na zalogo, ki bi se jih potem pometalo pod preprogo in
               zato jaz predlagam, da skličete sejo v prihodnjem tednu in da je možno, ker imamo že
               eno nujno sejo parlamenta sklicano, uvrstiti potem to problematiko na nujno sejo. Ker
               s tem manevrom se je verjetno odložilo to izredne seje. To je moj proceduralni
               predlog. <gap n="..."/><stage>/Nerazumljivo./</stage><gap n="..."/> da razmislite o njem.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Jaz mislim, da ni proceduralni predlog o katerem bi glasovali, ampak da je to bila
               vaša pobuda meni, da kot predsednik odbora ne zavlačujem to zadevo v nedogled, ampak,
               da jo uvrstim v doglednem času. O tem pa odločam jaz, ker sklicujem te seje. Tako, da
               bomo sejo sklicali, tudi po mojem mnenju je potrebno sklicati prej, kot pa da to
               vlečemo čez praznike in ne vem kam, čez počitnice in ne vem kam še. Poslanska skupina
               Zares pa bo verjetno ta čas že dobila odgovore na vprašanja, ki se ji
               postavljajo.</p>
               <p>Nadaljujemo s <title>5. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O DRŽAVNEM SVETU</title>. Sem ponovno uvrstil na to sejo. Naj
               člane odbora spomnim, da smo vabili tudi Ministrstvo za javno upravo,
               Zakonodajno-pravno službo in pa komisijo Državnega sveta. Spomnim pa naj vas, da smo
               na 5. seji 29. maja opravili razpravo o posameznih členih predloga zakona ter po
               opravljeni razpravi glasovali o členih predloga zakona in jih nismo sprejeli, saj ni
               bila dosežena potrebna dvotretjinska večina glasov vseh članov odbora. To je najmanj
               12 članov odbora od sedemnajstih. Glede na to, da členi predloga zakona niso bili
               sprejeti, torej zakona nismo imeli, imeli smo samo naslov zakona, sem v nadaljevanju
               predlagal predlog sklepa, da zakon ni primeren za nadaljnjo obravnavo. Vendar  odbor ta predlog sklepa z navadno
               večino ni sprejel. Glede na takšen izid glasovanja in druge obravnave predloga zakona
               na matičnem delovnem telesu torej nismo zaključili, saj odbor ni pripravil besedila
               predloga zakona za obravnavo na seji Državnega zbora, niti ni sprejel odločitve, da
               predlog zakona ni primeren za nadaljnjo obravnavo o kateri bi lahko odločal Državni
               zbor. Zato smo v skladu s prvim odstavkom 74. člena Poslovnika odločanje o
               obravnavani zadevi preložili na eno od naslednjih sej, to je na današnjo sejo. Jaz
               sem sicer takrat tudi pisno obvestil predsednika Državnega zbora.</p>
               <p>Glede na to, da nimamo členov zakona, formalno imamo samo naslov zakona, je meni
               logično, da bi bil potrjen sklep, da zakon ni primeren za nadaljnjo obravnavo. Na
               današnji seji bom dal na tej točki ta predlog sklepa na glasovanje. V kolikor ta
               predlog sklepa ne bi bil potrjen, bom prepustil odločitve predsedniku Državnega
               zbora, odnosno zaprosil poslovniško komisijo za tolmačenje stanja na tej točki.
               Namreč po moji oceni, tako vsaj ocenjujem sam, bi se postopek lahko zaključil tudi na
               tej točki brez glasovanja. Kajti, če glasujemo o nečem, česar ni, je tako glasovanje
               verjetno nesmiselno. Vendar dosedanja praksa je bila, da se taka odločitev sprejme.
               Logično bi tudi bilo, da jo koalicijski poslanci potrdijo. Torej, da predlog zakona
               ni primeren za nadaljnjo obravnavo. V kolikor se to ne bo zgodilo, bomo na tej točki
               morali prekiniti in prositi poslovniško komisijo. Ministrica, želela ste.</p>
            </sp>
            <sp who="SDT5:PavliničKrebsIrma">

               <speaker>IRMA PAVLINIČ KREBS:</speaker>

               <p>Spoštovani gospod predsednik hvala lepa za besedo. Spoštovani, spoštovane, prav lep
               pozdrav vsem. Nesporno je predlog novele, ki je pred odborom doživel tako neslavno
               odločitev predlog novele s katero nesporno že po dveh letih neustavnega stanja
               odpravljamo neustavno stanje na področju položaja predsednika Državnega sveta.</p>
               <p>Jaz bi lepo prosila, v kolikor bo predsednik dal pristojnim službam ali poslovniški
               komisiji, Zakonodajno-pravni službi v presojo situacijo, ki je nastala, da imamo
               torej odločitev tega odbora, da ni členov, imamo pa odločitev, da je zakon primeren
               za nadaljnjo obravnavo, da se v tem postopku pisno opredelijo pristojne strokovne
               službe tudi do vprašanja potrebne večine za spremembo tega predpisa, torej zakona o
               Državnem svetu.</p>
               <p>Zakaj menim, da je ta opredelitev nujna? Če dovolite, bi ta svoj predlog
               argumentirala in navedla argumente, ki govorijo v podporo razlagi, da vsa vprašanja,
               ki ne pomenijo volitev  v
               Državni svet, sprejemajo z navadno večino. Ustava je v 98. členu zelo jasna. Volitve
               v Državni svet, volitve torej, ureja zakona, ki ga sprejme Državni zbor z
               dvotretjinsko večino glasov vseh poslancev.</p>
               <p>Leta 2005 je moj predhodnik, minister Virant predlagal novelo sprememb zakona o
               Državnem svetu, kjer je predlagal dva člena in sicer, da se funkcija predsednika,
               torej je častna, se opravlja nepoklicno in še en člen, ki je isto povedal, da se
               funkcija opravlja nepoklicno. Glasovanje o zakonu v celoti je bilo leta 2005 tako na
               odboru, kot pozneje v Državnem zboru na plenarnem zasedanju opravljeno na način, da
               je za sprejem teh sprememb bila zadostna navadna večina. Gre za preko 251-IV za
               skrajšani postopek. Takrat je za predlog, da se funkcija predsednika opredeli kot
               nepoklicna, glasovalo 55 poslancev, proti so bili trije. Ta novela je bila potem
               objavljena v uradnem listu in je začela učinkovati in je povzročila, da je položaj
               predsednika postal nepoklicen. Zoper to novelo je bila sprožena ustavna presoja. Dve
               vprašanji sta bili dani Ustavnemu sodišču v presojo. Prvo vprašanje je ali bi bilo
               potrebno tudi to novelo sprejeti z dvotretjinsko kvalificirano večino in ali je torej
               ureditev, da je nepoklicni predsednik ustavno skladna. Ustavno sodišče se do
               vprašanja kvalificirane večine ni opredelilo. Se je pa opredelilo, da je ta ureditev,
               torej, da je funkcija nepoklicna, neustavna in je razveljavilo oziroma izdalo
               ugotovitveno odločbo, da mora Državni zbor v šestih mesecih to neustavnost
               odpraviti.</p>
               <p>Na prejšnji seji odbora je odbora, imam magnetogram, seveda odločal o noveli s
               trditvijo spoštovani predsednik vas, da je potrebno za to novelo doseči kvalificirano
               večino. Torej ta Državni zbor je ob isti Ustavi, ob nespremenjenem Poslovniku
               Državnega zbora odločal o bistveno enakem dejanskem stanju, bistveno drugače.
               Stališče je bilo bistveno drugačno. Torej isto situacijo, ki jo želimo zdaj urediti,
               je leta 2005 bilo dopustno urediti z navadno večino. Danes se za odpravo neustavnosti
               take ureditve zahteva kvalificirana večina.</p>
               <p>Jaz bom še en argument navedla zakaj menim, da je stališče, ki je potem dvakrat bilo,
               ni ga pa v pisni obliki v Državnem  zboru ob predlaganih dveh novelah že, ki tudi nista bili sprejeti pa
               je bilo stališče, da je potrebna dvotretjinska kvalificirana večina, zakaj menim, da
               je preekstanzivna razlaga, tako kot je bila takrat dana. Jaz bom v nadaljevanju v
               kolikor v Državnem zboru ta novela ne bo sprejeta, morala zaradi tega, ker želim
               spoštovati odločbe Ustavnega sodišča oziroma jih želim uresničiti in seveda sem
               dolžna, naredila sledeče. Predlagala bolj specialni predpis, ki bo nosil naslov:
               <q>"Zakon o določitvi poklicne funkcije"</q> <gap n="..."/> to se pravi <q>"opravljanju poklicne funkcije
               predsednika Državnega sveta"</q> in bom vsebino, ki jo danes predlagam spoštovanemu zboru
               za odpravo neustavnosti, dala s posebnim predpisom v presojo. Ta predpis bo zagotovo,
               za njega bo zadoščala navadna večina. Ampak bi morala seveda črtati dve določbi
               predpisa v zakonu o Državnem svatu, kar pa bo verjetno mi spoštovani zbor spet rekel,
               da rabim dve tretjini. Če pa tega ne bo rekel, bomo imeli pa dve nekonsistentni
               urediti. Seveda po načelu, da kasnejši zakon, ki je specialen, derogira ureditev v
               zakonu, ki je prejšnji, bo pomenilo, da nova ureditev velja. Ta moj način in manever,
               ki ga bom dolžna izvesti, govori v prid razlagi, da so vsa vprašanja, ki so v zakonu
               o Državnem svetu urejena in ne zadevajo volitev v Državni svet, dopustna, da je za
               ureditev teh morebitnih sprememb dopustna navadna večina, da so le te sprejete. Ker
               Ustava je tu zelo jasna. Imamo seveda problem, da volitve v Državni svet in tudi vsa
               ostala vprašanja, ki niso z volitvami povezana, ureja zakon o Državnem svetu v
               celoti. Jaz se zavedam, da je lahko zadrega, če predlagatelj predlaga dve vprašanji.
               Ene, ki se zadevajo volitve, druge pa druga vprašanja, da je takrat bistveno
               vprašanje kakšna bo takrat potrebna večina. Ampak predlagatelj, če to ve, če bo
               takšno stališče, ne vem, komisija za Poslovnik ali kogar koli v tem Državnem zboru,
               ki je dolžen tolmačiti take nekonsistentne ureditve, bo v tem primeru predlagatelj
               vedel, da nikoli ne bo mogel predlagati sprememb, ki se dotikajo volitev in drugih
               sprememb, ki urejajo položaj Državnega sveta z istim predlogom zakona. Tako, da jaz
               bi res prosila, da se do tega vprašanja,n ki je relevantno sploh glede dejstva,n da
               želimo odpraviti neustavno stanje, ki traja že dve leti, da se tudi do tega vprašanja
               opredelimo.  Ker se mi zdi, da
               bo zelo smešno, da bomo to ureditev ovrgli, zaradi razlag, za katere jaz menim, da
               nimajo strokovnega argumenta večjega, kot je bil političen v letu, bom rekla, 2005,
               2008. Ker takrat je, mi ni jasno, kako je lahko dvakrat o istem položaju bila
               sprejeta različna razlaga. Mislim, da je bila bolj politična kot strokovna.
               Predsednik prosim za to, da se bomo lahko na Vladi, kjer želimo protiustavnost
               odpraviti, lahko pravilno odločili. Da Državni zbor to neljubo situacijo, tudi
               vprašanje večine glasov, ki je potrebna za spremembe Zakona o Državnem svetu, ki se
               ne nanašajo na volitve odločite z nekim konsistentnim pravnim mnenjem, ki bo veljal
               za vse nadaljnje situacije, poleg rešitve zadrege, ki res obstoji. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Prvi del, tisti, ki ste omenila za leto 2005 in tisto odločanje drži. Kar
               pa se tiče nadaljnje prakse tega Državnega zbora pa je<stage>(?)</stage> po mojih podatkih vsaj
               dvakrat že Državni zbor odločal o istem ali enkrat, o istem vprašanju in praksa
               Državnega zbora, ki je bila sprejeta. To sem se prepričal tudi pri Zakonodajno-pravni
               službi je jasna. Zakon mora biti sprejet z dvotretjinsko večino. Jaz seveda na tem
               odboru tovrstnih manevrov, da bi šel preko tistega, kar je ustaljena praksa Državnega
               zbora in šel na neko prakso, ki je veljala leta 2005 seveda ne morem iti. Zato bom
               nadaljeval po tistem, kar sem rekel. Dal bom na glasovanje predlog sklepa, da zakon
               ni primeren za nadaljnjo obravnavo. Nadaljnje odločitve bomo sprejemali potem, ko
               bomo videli, kakšno odločitev smo sprejeli. Prosim.</p>
            </sp>
            <sp who="SDT5:PavliničKrebsIrma">

               <speaker>IRMA PAVLINIČ KREBS:</speaker>

               <p>Predsednik, jaz se opravičujem. Mi pisnega stališča Državnega zbora o tem vprašanju,
               Vlada je pomemben partner oziroma predlagatelj, samostojna veja oblasti in vse, kar
               imamo mi danes pred seboj, sta dve stvari. Eno je nesporna odločitev Državnega zbora
               iz leta 2005, kjer je o istem vprašanju, torej nepoklicni opravljanje funkcije
               predsednika Državnega sveta zadoščala navadna večina. In v nadaljevanju dve
               glasovanji, ampak nimamo pisnega mnenja, na katerega bi mi oprli svoje nadaljnje
               ravnanje gospod predsednik. Tega nismo dobili nikjer. Jaz bi lepo prosila, da nam
               naše ravnanje v bodoče, do spoštovanega Državnega zbora vendarle olajšate na način,
               da dobimo jasno in glasno sporočilo. Zdaj ni jasno, ker je isto vprašanje bilo rešeno
               z navadno večino. In to ni jasno stališče. Vsaj dve različni sta, kar dela stališče
               Državnega zbora nejasno. Da ne rečem kaj drugega. 
               </p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Jaz sicer se lahko strinjam z vami, da imate težave, ampak Državni zbor
               je vendarle samostojna veja oblasti in vsekakor je potrebno, bom rekel, vsaj z moje
               strani, da spoštujem tisto, kar je dosedanja utečena praksa na tem področju. Kaj
               želite? Izvolite, gospa Oražem.</p>
            </sp>
            <sp who="SDT5:ZalokarOražemCvetka">

               <speaker>CVETKA ZALOKAR ORAŽEM:</speaker>

               <p>Hvala lepa. Jaz bom v imenu Poslanske skupine zaprosila za pet minut pavze pred
               odločanjem. Jaz menim, da mi smo o tem glasovali. In z navadno večino smo sprejeli
               drugačen sklep, kot ga interpretirate in navajate vi, predsednik. Seveda se mi zdi
               silno pomembno razrešiti to dilemo, ki ostaja odprta. Če so bile prav iste vsebine
               pred štirimi ob popolnoma enakih pogojih, enakem Poslovniku, enaki Ustavi definirane
               oziroma interpretirane, da so bile z navadno večino lahko sprejete in uveljavljene,
               potem menim, da ni nikakršnega razloga, da danes to isto vsebino ob enakem glasovanju
               zanjo, bi rekla, zahtevamo ali pa vi kot tisti, ki odločate o izidu glasovanja,
               predvidevate dvotretjinsko večino, pri čemer se mi zdi, da vsaj sama še vedno, ne vem
               kakšno je mnenje Zakonodajno-pravne službe in bi ga želela slišati. Ker se mi zdi, da
               ne moremo popolnoma enake materije enkrat tehtati na tak način, drugič na drug in se
               mi zdi, da je izid glasovanja na ta način, ugotovitev izida glasovanja sporna.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Vam bom dal pet minut vsekakor. Poudariti je pa treba nekaj. Vi ste govorila o letu
               2005, vmes sta bila še dva glasovanja, še dva postopka in tam je bila dvotretjinska
               večina, lahko pred proceduralnim dam Zakonodajno-pravni službi ali? Če želite lahko,
               je po Poslovniku. Prosim, gospod Grims.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Opozarjam samo, da po prepričanju SDS gre zdaj za tipičen prepir za oslovo senco. V
               postopku je vendar ostal samo naslov zakona. Jaz mislim, da nobeno glasovanje v tem
               primeru niti ni bilo, zagotovo pa ni več potrebno. Tudi, če ta odbor in ne vem kdo
               odloči, da je samo naslov zakona, zakon to defacto in de juri in enostavno tak zakon
               ne izpolnjuje pogojev za nadaljevanje postopka in pika. Zdaj v bistvu je smešno s
               takšnimi, kakršnimi koli drugačnimi odločitvami. Če boste res dal tak sklep na
               glasovanje, ga bomo v SDS seveda podprli, saj je to edino usklajeno z realnim
               stanjem. Kot rečeno, imamo samo naslov zakona in nobene vsebine. To se pravi, jasno,
               da ne izpolnjuje več postopka.</p>
               <p>Hočem opozoriti na naslednje. Mislim, da je izrazito neprimerno glede na trenutek, v
               katerem se nahajamo, da se bo zdaj cel parlament ukvarjal in proceduralno in
               postopkovno in vsebinsko s plačo enega samega funkcionarja. Mislim, da ljudje od nas
               pričakujejo, da se bomo ukvarjali z ukrepi za soočanje s krizo in od Vlade tudi
               objektivno v SDS pričakujemo, da nam bo te ukrepe predlagala in da z ostalimi
               stvarmi, ki niso tako nujne, kot je recimo urejanje plače enega funkcionarja, se pač
               počaka na trenutek, ko bo Slovenija gospodarsko v prosperiteti. Hvala. 
               </p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ja, se čisto strinjam, saj to sem tudi sam povedal, da glasujemo o naslovu, kar je
               brez zveze, ampak Poslovnik zahteva od mene, da pripeljem nek sklep. In logično bi
               bilo, da bi bil tisti sklep sprejet, da ni primeren. Besedo dajem predstavniku
               Zakonodajno-pravne službe.</p>
            </sp>
            <sp who="SDT5:StrleBožo">

               <speaker>BOŽO STRLE:</speaker>

               <p>Hvala za besedo, gospod predsednik. Torej, stališče Zakonodajno-pravne službe je slej
               ko prej, da se zakon, ki se sprejema z določeno večino, v tem primeru je to
               kvalificirana večina dveh tretjin, lahko spreminja oziroma dopolnjuje samo z isto
               večino. Se pravi, v tem primeru samo z dvotretjinsko večino. Zakaj je do tega primera
               leta 2005 prišlo ne morem komentirati vsaj z vidika Zakonodajno-pravne službe. Res je
               prišlo. Res je, Ustavno sodišče sploh ni presojalo v te zadeve, tako da nimamo
               stališča Ustavnega sodišča glede potrebne večine. Torej, problem je sistemske narave.
               Do tega problema je prišlo zaradi tega, ker se v zakon, ki ureja določeno vsebino za
               katero Ustava zahteva kvalificirano večino, se je vgrajevalo notri tudi vsebine za
               katere ustava ne zahteva kvalificirane večine. Isti primer imamo, recimo, pri zakonu
               o obrambi. In tudi ta zakon o obrambi se vedno spreminja, dopolnjuje z dvotretjinsko
               večino tudi, ko je šlo za plače, ko je šlo za stvari, ki ne spadajo v vsebino
               organizacije obrambe, za katero Ustava zahteva dvotretjinsko večino. To stališče
               glede dvotretjinske večine smo tudi preverjali pri naših najuglednejših pravnih
               strokovnjakih in so nam potrdili v bistvu stališče, ki ga mi vseskozi zagovarjamo,
               torej, pravi, da se zakon lahko spreminja samo z enako večino s katero je sprejet.
               Torej, je pa<gap n="..."/><stage>/Oglašanje iz klopi./</stage> Je bilo sprejeto, ja, ampak to je Državni zbor
               odločil, da je sprejet za navadno večino. Naše stališče je vedno z enako večino,
               dvotretjinsko večino. Je pa ta možnost, da se izloči vsebina, ravno zaradi te pravno
               sistemske pomanjkljivosti oziroma neustreznosti, ki sem jo omenil, je možnost, da se
               izloči določena vsebina, za katero Ustava ne zahteva, se uredi v posebnem zakonu,
               tako kot je recimo za Državni zbor. Imamo zakon o volitvah v Državni zbor, potem pa
               zakon o poslancih, ki ureja posamezna vprašanja in druga vprašanja. Tudi v tem
               primeru se da to. In ta problem, da razveljavlja določbe, to ni tak problem, ki bi to
               onemogočal, se pravi, da bi razveljavil določbe, ki urejajo plače v zakonu, ki so z
               dvotretjinsko večino. To po našem mnenju ne predstavlja tak problem, da ne bi bilo
               mogoče posebnega sistemskega zakona s tega področja sprejeti. Prej pa je treba ta
               zakon z dnevnega reda spraviti, če lahko tako rečem, ker če ne bomo imeli situacijo,
               ko imamo v zakonodajnem postopku zakon, ki ureja določeno družbeno razmerje in do
               takrat ne moremo niti tega posebnega obravnavati po poslovniški določbi. Toliko
               zaenkrat.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ministrica, če je kaj vsebinskega prosim, iste stvari pa ne ponavljati,
               lepo prosim. Izvolite.</p>
            </sp>
            <sp who="SDT5:PavliničKrebsIrma">

               <speaker>IRMA PAVLINIČ KREBS:</speaker>

               <p>Spoštovani gospod predsednik, jaz se zelo strinjam, ampak to je odgovor na navedbe
               gospoda Grimsa, ki je pač tej vladi oziroma meni kot predstavnici te vlade očital, da
               se ukvarjam z nepravimi stvarmi, torej z neumno plačo posameznika. Zelo jasno in
               glasno moram povedati, da je prejšnja vlada veliko sprememb z aroganco, ki je
               eminentna bila  takrat izvršni
               veji oblasti napram nekaterim drugim samostojnim vejam oblasti, Tu so sodišča, tu je
               ne nazadnje Državni svet, sprejela odločitve, ki jih je Ustavno sodišče razglasilo za
               protiustavne. Jaz sem pravnica in za mene je pravna država osnova, da sistem in
               država funcionira lahko normalno. Zato poleg vsega ostalega kar je eminentno krizi,
               od varčevalnih ukrepov in tako naprej, kar počnemo s polno paro in kar bom
               predstavila ob predstavitvi rebalansa proračuna, odpravljamo tudi protiustavno
               stanje. In ta predlog novele je predlog, ki meri na odpravo nedopustnega
               protiustavnega stanja, ki ga je prejšnja vlada tudi z manevri, kot je bil leta 2005,
               z navadno večino določiti funkcijo predsednika Državnega sveta za nepoklicno, kar je
               bilo lahko všečno, je pač enostavno ustavno neskladno. Jaz v imenu te vlade sporočam
               in v kolikor bo Državni zbor vztrajal, da moramo to ureditev, če želimo, da bo
               ustavno skladna predlagati Državnemu zboru s specialnim predpisom, ki bo nosil
               naslov, kot pravim, ureditev poklicnega opravljanja funkcije predsednika Državnega
               sveta v skladu z odločbo Ustavnega sodišča tudi storila. Vendarle želim poudariti, da
               je leta 2005 ista večina v tem Državnem zboru bila navadna in je vprašanje
               kredibilnosti razlag Državnega zbora in enotnosti razlag zelo pomembno za Vlado, ko
               predlaga predpise. Bi pa spoštovane poslance opozicije, ki jim je zelo mar pravna
               država, ki trdite, da je Ustavo treba spoštovati prosila, da se nam vendarle
               pridružijo in nam zagotovijo ob obstoječem predpisu, ki danes je bil predlagan v
               proceduro in je bistveno enak in podoben kot ga je predlagal moj predhodnik minister
               Virant, da nam pomagate zagotoviti dve tretjini glasov, torej 61 glasov. Samo vaš
               glas nam pomaga, da dosežemo 61 glasov za podporo temu predpisu. In to vas prosim,
               ker s tem boste Vladi pomagali, da se ne bomo ponovno ukvarjali z nepomembno plačo na
               način, da bomo pripravljali poseben specialen predpis, da bomo lahko z večino glasov
               koalicije uredili stanje na način, ki bo ustavno vzdržen. To vas prosim. Poleg
               kritike, ki sem jo morala zavrniti kot neustrezno. 
               </p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Tako bom rekel, poslancema, ki sta se prijavila k repliki bom omogočil razpravo, ker
               ste tudi vi zdaj razpravljala polnih pet minut. Sam pa ostro zavračam vaše besede, ko
               ste govorila o aroganci prejšnje Vlade. Zakaj? Zaradi tega, ker ta postopna aroganca,
               kot jo beležimo pri tej Vladi, ki ji je mar za reševanje samo določenih družbenih
               skupin kot so odvetniki, kot so sodniki in še kdo, čisto nič. Ja tudi jaz imam
               pravico do razprave in niti malo za deset tisoče delavcev, takšne arogance jaz nisem
               videl nikjer. Besedo ima gospod Grims.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Najprej naj poudarim, da sam gospod ministrico sicer zelo cenim še posebej od takrat,
               ko je odkritosrčno povedala, da so si tako imenovani izbrisani marsikaj izmislili
               zato, da bi vplivali na javno mnenje z različnimi zgodbicami, tudi konkretno v njenem
               lastnem imenu. To je pošteno in to moram reči, da pogrešam sicer pri večini
               preostalih članov sedanje Vlade.</p>
               <p>Tisto kar se ji je zdaj precej zareklo je bilo to, ko je rekla, da je prejšnja vlada
               sprejela zakona. Vlada seveda zakonov ne sprejema, sprejema jih parlament in
               parlament se je odločil tako kot se je in na način tako kot se je. Zato s tem Vlada
               nima nobene zveze saj gre vendar za ločitev oblasti po ustavnem načelu.</p>
               <p>Tisto kar sem pa hotel še replicirati je bilo pa, ko je rekla, da sem jih jaz
               očital<gap n="..."/> Jaz nisem nič očital, jaz sem samo navedel kaj ljudje pričakujejo. In če
               dvomi, gospa ministrica ali pa Vlada, če govorim v njenem imenu, o tem, da je
               razpoloženje ljudi takšno naj naredi javnomnenjsko anketo in naj vpraša ali ste za
               to, da se parlament in njegova delovna telesa ukvarjajo s pravno podlago za plačo
               enega funkcionarja ali naj sprejema ukrepe za soočanje z gospodarsko krizo in
               pospeševanje gospodarske rasti. Pa me zelo zanima kakšen bo odgovor in, gospa
               ministrica, če bo večina za to, na tej javnomnenjski anketi, da se parlament ukvarja
               s plačo enega funkcionarja in pravno osnovo zanjo potem se vam javno opravičim in
               priznam, da ne poznamo v SDS kakšno je razpoloženje ljudi. Ampak trdno sem prepričan
               in tudi vi dobro veste, da bi anketa zagotovo pokazala, da bi velika večina ljudi
               pričakovala v temu trenutku od Vlade, da predlaga od parlamenta pa da sprejema ukrepe
               za pospeševanje rasti slovenskega gospodarstva in za soočenje s krizo.</p>
               <p>Posebej še iz tega razloga, smo že zadnjič opozorili, da v SDS ne bomo nasprotovali
               temu zakonu ne bomo pa ga tudi podpirali in se preprosto teh razprav ne bomo več
               naprej udeleževali. Govoriti o tem, da je vse odvisno od nas je pa sprenevedanje in
               poslanska skupina ima, kot veste, SDS sedemindvajset članov v temu trenutku, to se
               pravi brez poslanske skupine SDS na razpolago triinšestdeset glasov kar je več kot
               dovolj za to kar želite urediti. Pridobite te glasove.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Gospod Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa, saj bom kratek. </p>
               <p>Jaz mislim, da se spoštovana gospa ministrica in celotna koalicija nekoliko napačno
               dejansko lotila tega problema. Tudi sam imam deljena ali pa še ne posebno narejeno
               stališče do tega ampak zakaj pravim gospa ministrica; vidim, da Vlada pojmovna zveza,
               vi ste dvakrat in jaz bom tudi protestiral to kar je že predsednik odbora,
                  govorili o neverjetni ampak
               aroganci in ste rekli, da je eminentno aroganco. Jaz sem mislil, da je lapsus
               <gap n="..."/><stage>/Nerazumljivo, latinščina./</stage><gap n="..."/> da mislite imanentno kar bi bil pravilni izraz
               potem ste pa še ta izraz eminentni krizi, da je vladna koalicija. To, jaz nisem niti
               poslušal ampak ampak besedno zvezo eminentno krizo sem slišal in pravzaprav se
               strinjam, da je ampak to bi bila neka vzvišena kriza Vlade, eminentna kriza Vlade, ta
               pojem se v drugačni povezavi uporablja ampak eminentna aroganca pa zagotovo ne
               obstaja.</p>
               <p>Tako da, če ste hoteli napasti prejšnjo Vlado ste pravzaprav to storili na takšen
               način, da tako ali tako se vidi, da ste se poslužili nekega neobstoječega besednega
               repertoarja in dejansko o kakšni aroganci prejšnje Vlade v odnosu do tega kako ravna
               do pomembnih družbenih skupin sedanja Vlada ni mogoče govoriti.</p>
               <p>Zato, še enkrat poudarjam, lotili ste se celotne zadeve napačnega stališča, vi ste
               čisto na koncu prosili oziroma pledirali k podpori h temu. Jaz mislim da bi to moralo
               biti na začetku, da bi se o tem začeli pogovarjati na drugačen način posebno na
               začetku ne pa takrat, ko je stvar že popolnoma zavožena in dejansko, tudi če se bomo
               mi vzdržali se ta zakon lahko sprejme vendar prioritete, ki jo vidimo sedaj v
               Poslanski skupini SDS pa so dejansko drugačne. So pomembne skupine, so pomembne
               zadeve, so gospodarske zadeve, finančne zadeve, ki jih je potrebno prednostno
               obravnavati. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Zdaj, meni je prav žal ampak vaš nastop je vspodbudil to kar je vspodbudil. Gospod
               Čepič, izvolite.</p>
            </sp>
            <sp who="SDT5:ČepičBogdan">

               <speaker>BOGDAN ČEPIČ:</speaker>

               <p>Hvala lepa.</p>
               <p>S tem da sem se jaz prijavil pred razpravo ministrica pa ste dali seveda razpravo
               prej drugim, tako<gap n="..."/> Kako ne saj sva se pogledala in sem bil prepričan, da ste me
               seveda zaznali. Ampak običajno vi ne zaznate pozicije zaradi tega, ker to ne
               želite.</p>
               <p>Strinjal bi se seveda z osnovnim <gap n="..."/><stage>/Nerazumljivo./</stage><gap n="..."/>, ko je rekel, da je to prepir
               okoli oslove sence. Ampak dogovorimo se kdo je zdaj tukaj osel, ali je tisti ki je
               seveda leta 2005 povzročil to protiustavno stanje ali je tisti seveda, ki je zdaj
               želel v popravo tega zakona, ki pa žal ni dobil dvotretjinske večine, popraviti to
               napako, ki se je zgodila, ki je evidentna in zaradi katere je seveda ustavno sodišče
               ugotovilo, da je protiustavno. To je zdaj temeljni problem, jaz seveda ne pristajam
               na mnenje Zakonodajno-pravne komisije, ko pravi, se je pač zgodilo, ne vemo zakaj,
               takrat je bila možna navadna večina zdaj je pa seveda potrebna dvotretjinska večina.
               Soglašam s tem, da je seveda potrebna dvotretjinska večina ampak kje je bila pa
               služba takrat, ko je to mogla upravljati? Ne glede na to kdo je sedel v tej službi,
               kdo je bil tisti ki je bil odgovoren za to ampak je bil dolžan opozoriti na
               nepravilnost in neskladje s tako Poslovnikom kot seveda tudi ostalo kadar se
               spreminja zakon, ki zahteva dvotretjinsko večino  v parlamentu. Za to je seveda šlo.</p>
               <p>Jaz mislim, da bo potrebno seveda, tako kot ste predsednik zadnjič ugotovili, imam
               težavo kaj pa zdaj, to težavo razrešiti. Razrešiti pa predvsem v svojih vrstah, v
               vrstah, ki so seveda v prejšnjem mandatu to stvar povzročile, da je seveda prišlo do
               takšne odločitve kot je prišlo in ker se je seveda funkcija predsednika Državnega
               svetnika deprofesionalizirala, postala volonterska, častna funkcija in seveda
               sprejeti takšen zakon, ki bo to možnost seveda zdaj odpravil. Imeli ste priložnost,
               bila je možnost, izglasovali smo to kar smo izglasovali da imamo zdaj seveda samo
               zakon s samo naslovom brez členov in brez vsebine. To pravzaprav res ni zakon ampak
               potrebno bo razrešiti.</p>
               <p>In prej, preden boste dali na glasovanje predlagam, da seveda razrešite ta problem,
               ugotovite poslovniško kako je možno zato, da seveda ali ponovimo glasovanja, da
               seveda vzpostavimo stanje za nazaj, takšno kot mora biti, spremljajmo ta zakon in
               zaplet razrešimo. Ne gre pa za neko brezvezno stvar, gre za odločitev Ustavnega
               sodišča in gre za seveda upoštevanje odločb Ustavnega sodišča. Če za koga odločbe
               Ustavnega sodišča niso pomembne in je to nekaj brez veze je tudi to lahko njegovo
               mnenje in se lahko s tem tudi sam strinja. Jaz se s tem ne strinjam in mislim, da je
               seveda odločba najvišjega pravosodnega organa oziroma najvišjega varuha pravice
               pomembna in je na nek način tudi za zakonodajno telo obvezujoča. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Zavračam tisti del vaših trditev, da delam kakršne koli razlike in da
               koalicije ne vidim. Dovolj vas je, dovolj glasni ste, dovolj arogantni ste in vas
               opažam. Pa še nekaj, Zakonodajno-pravna služba je tudi leta 2005 povedala svoje.
               Verjetno niso bili isti ljudje ki so danes tukaj ampak Državni zbor je sprejel kar je
               sprejel in verjetno Zakonodajno-pravna služba nima pravice, bom rekel, preklicati v
               javnosti nekih odločitev Državnega zbora. Gospod Kres.</p>
            </sp>
            <sp who="SDT5:KresGvido">

               <speaker>GVIDO KRES:</speaker>

               <p>Hvala za besedo.</p>
               <p>Poglejte, v temu primeru kar danes vidim v tej razpravi je v bistvu izvirni greh leta
               2005, takratno glasovanje, ko se je šlo v smer, da se deprofesionalizira vodenje
               Državnega sveta. Zdaj, če je bil takrat izvirni greh postavimo to takrat na tisti
               štart in potem spet vse na novo, če bi bilo, mislim da bi bilo to najbolj enostavno.
               Ampak, vendar moram povedati, da v Slovenski ljudski stranki ta zakon, ki je pred
               nami podpiramo, seveda želimo, da se zadeva tudi reši tako kot je potrebno moram pa
               ob enem tudi še izkoristiti priložnost, da je res, da so v bistvu veliko bolj
               pomembne zadeve kot v temu trenutku za državo kot je to. Ampak vendarle, Vlada
               premierja Pahorja je na teh zadevah kot so določeni zakoni, določeni ukrepi in
               zadeve, ki so se v temu času delale res uspešna je bilo tudi po mojem mišljenju na
               tistem gospodarskem pa malo manj uspešna. Ampak izkoristimo vsaj to kar je uspešna pa
               želim, da bi bila uspešna tudi na drugem delu. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospa Beblerjeva.</p>
            </sp>
            <sp who="SDT5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa za besedo gospod predsednik.</p>
               <p>No, ne glede na to kaj je kdo tukaj menil o nastali situaciji in  da je bilo rečeno, da se pogovarjamo o
               oslovi senci ali pa da se pogovarjamo o eni plači enega navadnega funkcionarja medtem
               pa se nahajamo v razmerah, ko so ljudje brez dela in tako naprej, skratka v krizi.
               Pred tem odborom je to kar imamo na dnevnem redu in o tem se pogovarjajmo. Soočeni pa
               smo, trenutno, prvič s stanjem, ko nam je Ustavno sodišče naložilo odpraviti
               neustavno stanje in drugič smo soočeni s situacijo, ko ni jasno, glede na to kako je
               bil sprejet ta isti zakon v letu 2005, kakšna večina se zahteva. Jaz tukaj seveda ne
               bi naslavljala krive, nikakršne in odgovornosti na Zakonodajno-pravno službo, ker se
               ve, kdo je tisti v Državnem zboru, ki mora poskrbeti za to, da se ustrezni zakoni
               sprejemajo po ustrezni proceduri in na koncu tudi z ustrezno večino. Najbrž je to
               kolegij predsednika Državnega zbora, ki mora takrat, ko daje stvari na dnevni red
               tudi vedeti po kakšni večini se bo nek zakon sprejemal. Vemo kdo je bil v prejšnjem
               mandatu predsednik Državnega zbora in kdo so bili člani kolegija predsednika
               Državnega zbora.</p>
               <p>Mislim, da dejansko ta vprašanja niso tako minorna in zdaj, dajmo to razčistiti ali
               bo Državni zbor odpravil neustavno stanje, kar mu je naložilo Ustavno sodišče in
               drugič dajmo se pogovoriti dejansko o tem kakšna večina se zahteva. Če se zahteva res
               danes tukaj dvotretjinska večina vseh poslancev, leta 2005 pa je bila zadostna
               navadna večina vseh poslancev<gap n="..."/> Kaj to zdaj pomeni? Ali to pomeni, da zakon o
               katerem se je potem izrekalo Ustavno sodišče sploh v resnici ni bil sprejet? Jaz sem
               prepričana, da je to resno vprašanje in da moramo nanj dobiti tudi resen odgovor.
               Zdaj, kdo bo ta odgovor podal ali poslovniška komisija? Nekdo ga mora dati. In zato
               se mi zdi, da zdaj tukaj zapravljamo čas, vzemimo si še za to pavzo pa dajmo to
               razčistiti. Ne moremo pa delati tako, lansko leto z navadno večino, letos s
               kvalificirano večino pojutrišnjem pa kakor bo naneslo. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Vidim da razprava teče naprej vendar ne boste dosegli, da bi še enkrat
               odločali. Nikakor ne bom tega dopustil, držal se bom dosedanje prakse Državnega zbora
               in mnenja Zakonodajno-pravne službe, ki je bilo vsem povedano. Gospa Oražmova.</p>
            </sp>
            <sp who="SDT5:ZalokarOražemCvetka">

               <speaker>CVETKA ZALOKAR ORAŽEM:</speaker>

               <p>No, jaz mislim, da je zadrega velika. Ne glede na to, da menimo, da o tem nima smisla
               toliko govoriti kot nekateri sodite ampak jaz mislim, da v temu državnemu zboru
               govorimo zelo veliko in govorimo tudi zelo veliko nepomembnih zadev in se ukvarjamo z
               marsičem. </p>
               <p>Tako da jaz moram reči, da ta zadeva ni tako zelo preprosta, še posebej, če jo
               pogledamo iz širšega vidika, ne z vidika ene plače ampak z vidika tega kakšna
               sporočila dajemo s svojim načinom dela, s svojimi interpretacijami. Jutri je lahko na
               mizi nek drug zakon, bistveno pomembnejši zakon pri katerem bomo, bom rekla v enaki
               zadregi kot danes.  In, gospod
               predsednik, pravite, <q>"tako kot je bila dosedanja praksa"</q>. Dosedanja praksa je bila,
               da se je ta zakon spreminjal z navadno večino - to je moja dosedanja praksa. In po
               tej dosedanji praksi sem bila udeležena sama leta 2005. In to je bila dosedanja
               praksa pri tem zakonu. Mislim, da je ravnanje Zakonodajno-pravne službe z vidika
               današnje in trenutne situacije razumljivo in korektno. Vendar pa menim, da je to tudi
               na nek način tiščanje glave v pesek, kajti Zakonodajno-pravna služba bi morala vendar
               postaviti vejico in nam povedati, kaj naj naredimo naprej. Nekateri, ki imajo vedno
               polna usta ustave in od njih slišimo na vsaki seji vsaj desetkrat, ustava, ustava,
               ustava, danes mirno pogledajo stran pri zadevi in rečejo, nas se to ne tiče, mi pri
               tem ne bomo sodelovali. To so slaba sporočila, ki jih dajemo, in gre za kršitev, gre
               za kršitve ustave, ki jih želimo popraviti. In to je sporočilo, kot ga razumemo v
               Poslanski skupini Zares. Mi smo dolžni popraviti ustavo. Jaz vem, če nekateri
               govorite, da so v interesu te koalicije samo nekatere stvari. V interesu opozicije je
               pa to, da se ruši ugled sodstva, Ustavnega sodišča in vseh organov, ki v tej državi
               skrbijo za to, da pravzaprav ne nastane neko stanje, ki bi bilo morda komu všeč,
               anarhije in podobno. In mene takšna sporočila skrbijo. Takšna sporočila, ki jih vsak
               dan slišimo, dejansko vsak dan s strani opozicije pade vsaj ena zadeva, ena tema, ki
               ruši ugled tretje veje oblasti. In se bomo morali počasti o tem vprašati, kakšna
               sporočila so to z naše, zakonodajne veje oblasti, in kakšen je namen takšnih
               sporočil, predvsem z vidika tega, kako v težki krizni situaciji smo. In zato je ta
               tema zame pomembna, zato, ne zaradi tega, ali bo tisti funkcionar Državnega sveta
               imel neko plačo ali ne. Pa še nekaj bi rekla. Če vas je toliko v hlačah, da menite,
               da Državni svet v tej državi ni potreben, potem pripravite ustrezne zakone, ustrezne
               spremembe ustave, da bomo te stvari lahko začeli debatirati. Treba jih je
               materializirati, ne pa s takimi potezami, kot je ta, da rečemo, mi pri tem ne bomo
               sodelovali. V tem odboru, ne vem, če bomo lahko zložili dvotretjinsko večino brez
               poslancev SDS.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Rekel bom tako, če boste želeli razpravljati, lahko tudi do petih, kar se
               mene tiče. Proceduralno ima gospod Gumzar.</p>
            </sp>
            <sp who="SDT5:GumzarMilan">

               <speaker>MILAN GUMZAR:</speaker>

               <p>Hvala lepa za besedo. V imenu Poslanskega kluba LDS predlagam, da na tej točki danes
               zaključimo to razpravo, si pridobimo vsa potrebna stališča in na eni izmed naslednjih
               sej odbora o tem odločamo. Ker imamo različna mnenja, tako kot je predsedujoči tudi
               dejal, lahko razpravljamo še ure in ure, pa ne bomo prišli do končnih rezultatov.
               Zato predlagam, da to točko prekinemo, si pridobimo vsa ustrezna mnenja, vključimo
               Vlado, Kolegij predsednika Državnega zbora, Zakonodajno-pravno službo in dobimo
               relevantne podatke.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Poglejte, mi smo zelo jasno pravzaprav povedali. Zakonodajno-pravna služba je zelo
               jasno povedala in ne razumem, zakaj bi morali točko dnevnega reda prekinjati. Če
               menite, da  je to nujno
               potrebno, lahko ta predlog tudi dam na glasovanje. Ampak še prej je v bistvu gospa
               Zalokarjeva podala zahtevo za pavzo, če se ne motim. Aha, pred glasovanjem, ste
               rekli. Ja, zdaj ta proceduralni predlog sicer ustreza vsem pogojem, tako da<gap n="..."/>
               <stage>/Medsebojni pogovor - izklop mikrofona./</stage> Proceduralno ima prednost, absolutno, tako
               da tu nimamo kaj. No, prosim, pojasnite.</p>
            </sp>
            <sp who="SDT5:VnučecBogomir">

               <speaker>BOGOMIR VNUČEC:</speaker>

               <p>Hvala za besedo. No, v imenu Državnega sveta bi rad samo povedal, da je Državni svet,
               zavedajoč se tega zapleta okoli načina glasovanja, vložil novo zahtevo na Ustavno
               sodišče, o kateri pa še ni bilo odločeno. In sicer, če bi Ustavno sodišče ugodilo
               naši zadevi, potem tega zapleta ni več, ker tistega zakona v bistvu ni bilo in velja
               stari. Tako da najbolj enostavno bi bilo ta zaplet rešiti na tak način, da bi čim
               prej dobili odgovor Ustavnega sodišča in mogoče, če ima Državni zbor to možnost
               oziroma ta komisija, da pospeši to odločitev, da pozovemo Ustavno sodišče, naj se čim
               prej odloči, bi bila to najboljša rešitev. In da dokončno odloči, da pove, da tistih
               sprememb takrat ni bilo, potem velja stari zakon in ima predsednik plačo, če rečem
               čisto poenostavljeno. Samo toliko v pojasnilo. Tako da Državni svet je že ukrepal v
               prid tudi razjasnitvi tega problema, ni pa še odločitve Ustavnega sodišča; bilo je pa
               vloženo konec leta.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Dolžan sem dati na glasovanje predlog gospoda Gumzarja, da se točka
               odloži na eno naslednjih sej. Pričenjamo glasovanje.  Pardon, se opravičujem. Se opravičujem, gospa Zalokarjeva je
               zahtevala 5 minut pavze pred glasovanjem tako, da odrejam 5 minut pavze.</p>
               <stage type="time">(Seja je bila prekinjena ob 10.04 in se je nadaljevala ob 10.09.)</stage>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Nadaljujemo torej sejo. V tem trenutku naj vas obvestim, da imam obvestilo poslanca
               Antona Urha, da je odsoten, nadomešča ga, nihče. <gap n=".."/><stage>/Izklop mikrofona./</stage><gap n=".."/> Najprej
               moramo odločiti o vašem prvem proceduralnem, vsaj mislim tako. Vaš proceduralni
               predlog pa je bil, da se preloži na eno od naslednjih sej.</p>
            </sp>
            <sp who="SDT5:GumzarMilan">

               <speaker>MILAN GUMZAR:</speaker>

               <p>Hvala lepa. Gre se za moj dopolnilni predlog, ki je v proceduralnem predlogu. Prosim,
               za 10 minutno pavzo, da lahko pripravim pismeni sklep, o katerem bomo glasovali, da
               bomo dejansko vedeli o čem glasujemo. Ker jaz sedaj eden predlog predlagam pa želim,
               da je ta moj sklep predložen v pismeni obliki.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Sejo bomo nadaljevali ob 10.20. 10 minut je bil predlog. 10.20. Hvala lepa.</p>
               <stage type="time">(Seja je bila prekinjena ob 10.10 in se je nadaljevala ob 10.23.)</stage>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Za zapisnik. Ugotavljam, da je čas potekel, presežen je že za dve minuti.
               Koalicijskih poslancev ni. Sklepčni pa tudi nismo. Potem pa lahko nadaljujemo, samo
               bomo glasovali. Glasovati pa ne moremo, ker nismo sklepčni, zato dolgo ne bom
               čakal.</p>
               <stage type="time">(Seja je bila prekinjena ob 10.24 in se je nadaljevala ob 10.25.)</stage>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Nadaljujemo torej sejo. Ugotavljam, da smo prekoračili čas, kateri je bil dogovorjen.
               Samo trenutek, da pregledam predlog sklepa.</p>
               <p>Spoštovani predlagatelji, ugotavljam, da tole kar ste mi prinesli ne izpolnjuje
               poslovniških zahtev. Prvi del vašega sklepa sem pripravljen dati na glasovanje. Drugi
               del ne, drugi del ne izpolnjuje poslovniških zahtev. Ali lahko prosim končam? Namreč,
               predlagali ste naslednje, tako da slišimo vsi, predlog sklepa naj bi se glasil:
               <q>"Obravnava predloga zakona na Odboru za notranjo politiko, javno upravo in pravosodje
               se prekine in preloži na eno od naslednjih sej."</q></p>
               <p>Drugi del vašega predloga pa se glasi takole: <q>"Predlagamo Kolegiju Predsednika
               Državnega zbora, da ponovno določi, s kakšno večino se sprejema ta predlog zakona
               upoštevaje, da je bila sprememba istega zakona z enako vsebino leta 2005 sprejeta z
               navadno večino poslancev v Državnem zboru."</q> Ugotavljam, da drugi del predloga sklepa
               ne morem dati na glasovanje, ker ne izpolnjuje poslovniških zahtev, ni niti v skladu
               z mnenjem Zakonodajno-pravna službe. Zaradi tega predlagatelje sprašujem, če želite
               lahko dam na glasovanje prvi del sklepa, ki se glasi: <q>"Obravnava predloga zakona na
                   Odboru za notranjo
               politiko, javno upravo in pravosodje se prekine in se preloži na eno od naslednjih
               sej."</q>, o tem lahko glasujemo, to izpolnjuje poslovniške zahteve v nasprotnem primeru
               pa bom dal na glasovanje predlog sklepa, ki sem ga predlagal v uvodu? Gospod
               Gumzar.</p>
            </sp>
            <sp who="SDT5:GumzarMilan">

               <speaker>MILAN GUMZAR:</speaker>

               <p>Se strinjam s prvim delom sklepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Prosim. Izvolite, gospa Bebler.</p>
            </sp>
            <sp who="SDT5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Gospod predsednik, vi trdite, da drugi predlog sklepa ne ustreza poslovniškim
               določilom pa bi vas prosila, če lahko to utemeljite. Katerim poslovniškim določilom
               ne ustreza?</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Drugi del sklepa ne ustreza mnenju Zakonodajno-pravne službe niti ne ustreza
               dosedanji praksi Državnega zbora. Namreč dosedanja praksa Državnega zbora je bila pa
               naslednja. Leta 2005 je bil sprejet ta zakon z navadno večino oziroma obravnavan z
               navadno večino, leta 2007 ali 2008, 2007 mislim da je bilo, Zakonodajno-pravna služba
               pa z ustavno večino. Prosim, gospa Bebler.</p>
            </sp>
            <sp who="SDT5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Mi prosim lahko poveste, kje pa je določeno, da bi moral biti sleherni proceduralni
               sklep v skladu z mnenjem Zakonodajno-pravne službe?</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Gospa Bebler, če želite zavlačevati, boste pač zavlačevala. Jaz sem obrazložitev
               mojega ravnanja že podal. Gospa Oražem.</p>
            </sp>
            <sp who="SDT5:ZalokarOražemCvetka">

               <speaker>CVETKA ZALOKAR ORAŽEM:</speaker>

               <p>Gospod predsednik, tudi mene zanima, dosedanja praksa, jaz ne poznam, da bi bilo
               potrebno, da je katerakoli zadeva v skladu z mnenjem Zakonodajno-pravne službe, potem
               takrat leta 2005, najbrž sploh ne bi bilo šans, da bi bila sprejeta takšna sprememba,
               ki je povzročila to zadrego, v kateri smo danes. Moram reči, da mi nismo napisali tam
               ničesar v drugem sklepu, kar govori proti mnenju Zakonodajno-pravne službe, ampak
               predlagamo, da nam ustrezne strokovne službe, po tem, ko bo kolegij o tem odločil
               posredujejo mnenje, kako iz te zadrege ven. Mi nismo napisali, da se ne strinjamo z
               mnenjem Zakonodajno-pravne službe, jaz sem že prej povedala, Zakonodajno-pravna
               služba ravna korektno, če pač pogleda situacijo samo z vidika trenutne zadeve, ampak
               če je bil zakon spremenjen na tej točki leta 2005 na drugačen način in z drugačno
               večino, potem mora vendarle tudi povedati, kaj meni o tej zadevi, o tej pretekli. Ne
               more glave v pesek tlačiti in reči, mi samo za danes skrbimo, kaj je bilo takrat pa
               nas ne zanima. To je naše vprašanje in na ta vprašanje jaz od zakonodajno-pravne
               službe še nisem slišala odgovora, ne na današnje ravnanje, ampak na preteklo. Če je
               neka sprememba in vi govorite vseskozi o dosedanji praksi, če bi bila neka sprememba
               po dosedanji praksi, bom rekla, grobo, sprejeta z navadno večino, ne vem, zakaj danes
               velja drugačna interpretacija. Naj nam to razložijo v Zakonodajno-pravni službi.
                  
               </p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Zakonodajno-pravna služba je svoje stališče že podala. Povedala je tudi to, mislim pa
               da mislim, ne bom rekel, da trdim, da pa, da je imela leta 2005 isto mnenje. Natančno
               pa ne vem. Zato bom upošteval predlog predlagatelja, gospoda Gumzarja. Ali ste želeli
               še kaj gospod Ravnikar? Prosim.</p>
            </sp>
            <sp who="SDT5:RavnikarAleksander">

               <speaker>ALEKSANDER RAVNIKAR:</speaker>

               <p>Hvala za besedo. Kar se tega, kar nam je bilo prebrano, vi ste nam prebral, tiče,
               ugotavljam, da jim nobene zahteve, prav nobene zahteve, ki <gap n="..."/><stage>/Nerazumljivo./</stage><gap n="..."/> v
               nasprotju s Poslovnikom, ki ureja tudi naše delo. Prav nobene. Mi poslanci lahko
               kadarkoli zahtevamo mnenja služb Državnega zbora in seveda tudi na odboru lahko to
               zahtevamo in taka zahteva je bila dana in ne vem kaj naj bi bilo s tem v zvezi narobe
               pa celo sami ste prej navedli, da je nastopila situacija v kateri je vprašanje o teh
               praksah različnih. Jaz verjamem, da mnogo več veste tisti, ki ste bili pri tem zraven
               v prejšnjem mandatu. Ne morem jaz več vedeti. Razen, če bi šel to preučevati resno.
               Pa nisem uspel, niti se nisem trudil, ker ne vidim tukaj kakšnega silnega vprašanja,
               saj iz vidika Poslovnika ne. Naj ustrezne službe dajo mnenje. Naj povedo. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa za vaše mnenje. Upoštevam predlog predlagatelja in dajem na <gap n="..."/> Gospod
               Gumzar.</p>
            </sp>
            <sp who="SDT5:GumzarMilan">

               <speaker>MILAN GUMZAR:</speaker>

               <p>Hvala lepa. Seveda v vsakem primeru ugotavljam, da imamo po vsej verjetnosti največ
               težav z letnico 2005 oziroma kako je bilo sprejeto v prejšnjem mandatu. Zato
               pravzaprav popravljam svoj sklep. Obravnava predloga zakona na Odboru za notranjo
               politiko, javno upravo in pravosodje naj se prekine in odloži na eno od naslednjih
               sej. Predlagamo kolegiju predsedstva Državnega zbora Republike Slovenije, da ponovno
               odloči s kakšnim načinom se sprejme ta predlog zakona. Pika.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ponovno pojasnjujem. V skladu s dosedanjo prakso bom dal na glasovanje prvi del
               sklepa ali moj predlog in nič drugega. Gospa Oražmova.</p>
            </sp>
            <sp who="SDT5:ZalokarOražemCvetka">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Jaz predlagam gospod predsednik, da se v zvezi z drugim delom
               sklepa, v katerem vi trdite, da ni v skladu s Poslovnikom, opredeli
               Zakonodajno-pravna služba. Jaz nisem slišala še tega mnenja. Ali Zakonodajno-pravna
               služba meni, da imate prav, da je drugi del sklepa v skladu z vašo interpretacijo,
               resnično ni v skladu s Poslovnikom.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Če bo Zakonodajno-pravna služba želela, ji bom dal besedo. Gospod Grims.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Neodvisno od tega predloga oziroma oblike, če bo izglasovan, vendarle mislim, da bi
               bilo dobro gospod predsednik, da bi uresničili tisto vašo napoved in podnaslovili
               tudi na pristojno komisijo Državnega zbor, torej komisijo za Poslovnik, vprašanje ali
               ima zakon v trenutku ko od njega ostane samo še naslov, pogoje za kakršno koli
               nadaljnjo obravnavo? Ker trdim, da je seveda to, tako kot sem že prej povedal,
               kreganje za oslovo senco in to neodvisno od večine s katero se to sprejema ali pa ne
               sprejema in je čisto izgubljanje časa in predlagam, da se res to zaključi.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. To bom seveda tudi storil v primeru, da bo izglasovan sklep, da zakon,
               torej, da bi bil izglasovan, v primeru, da bi izglasovali sklep, da bi nasprotovali sklepu, da zakon ni primeren
               za nadaljnjo obravnavo. Gospod Ravnikar.</p>
            </sp>
            <sp who="SDT5:RavnikarAleksander">

               <speaker>ALEKSANDER RAVNIKAR:</speaker>

               <p>Hvala predsednik. V sklepu, ki ga je predlagala skupina s prvopodpisanim Milanom
               Gumzarjem, ni nič o zakonu, ki je ostal brez člena. Nobenega takega vprašanja ni
               postavljenega v tem predlaganem sklepu. Torej govori kolega Grims o nečem drugem.
               Lahko bi se tudi še na kaj drugega obrnil, ampak to ni v zvezi s predlaganim sklepom
               prav nič in bi predlagal, da se na to osredotočimo kaj je predlagano. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ponovno poudarjam. Ne boste dosegli izsiljevanja. Postopek bom vodil v
               skladu s Poslovnikom, boste dobili besedo in nič drugače. Gospod Čepič. <gap n="..."/><stage>/Oglašanje
               iz klopi./</stage><gap n="..."/> Ne. Gospod Čepič se je prej. Boste dobil. Boste dobil besedo. Gospod
               Čepič jo ima zdaj.</p>
            </sp>
            <sp who="SDT5:ČepičBogdan">

               <speaker>BOGDAN ČEPIČ:</speaker>

               <p>Hvala lepa za besedo. Celo opazili ste me danes. Proceduralni predlog imam. Da bi
               prosil Zakonodajno-pravno službo, da se opredeli in nam pojasni njeno stališče do
               predlaganega sklepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Izvolite Zakonodajno-pravna služba. Gospod Sterle.</p>
            </sp>
            <sp who="SDT5:SterleBožo">

               <speaker>BOŽO STERLE:</speaker>

               <p>Hvala za besedo. Saj bom zelo kratek. Poslovnik na seji odbora razlaga predsednik.
               Zakonodajno-pravna služba nimam nikakršnih pristojnosti in vlog v zvezi s tolmačenjem
               postopka in Poslovnik. Za to je komisija za Poslovnik, ki lahko Zakonodajno-pravno
               službo prosi za mnenje o določenem pravnem vprašanju. Tako, da jaz postopka in seveda
               ravnanja in tega, kar bo predsednik dal na glasovanje ne bom komentiral, ker ni
               okviru naših nalog. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Ravnikar.</p>
            </sp>
            <sp who="SDT5:RavnikarAleksander">

               <speaker>ALEKSANDER RAVNIKAR:</speaker>

               <p>Hvala za besedo. Ne vem kaj v mojih besedah je bilo takega, da je mogoče označiti kot
               tisti tip nasilja, ki se mu reče izsiljevanje. Vi ste namreč to s tem označil moj
               nastop in tudi ne vem kaj vam daje osnovo za kaj takega, razen, če imate kakšno
               nadnaravno sposobnost, da vidite meni v glavo ali pa še komu. Teh nadnaravnih
               sposobnosti jaz ne priznavam, niti ne prepoznavam. Torej mislim, da, upam, da vam je
               ušlo to izsiljevanje, ne bo vam uspelo. Jaz nič ne izsiljujem. Prav nič ne
               izsiljujem, ampak samo opozarjam na vsebino sklepa in na to kako bi bilo po mojem
               treba ravnati. In to sem tudi predlagal. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Jaz sem vam pa že odgovoril. Sprašujem predlagatelje ali dam lahko na
               glasovanje prvi del? V nasprotnem primeru bom dal na glasovanje svoj predlog sklepa.
               Izvolite gospod Gumzar.</p>
            </sp>
            <sp who="SDT5:GumzarMilan">

               <speaker>MILAN GUMZAR:</speaker>

               <p>Kot predlagatelj seveda na nek način zahtevam, da mi poveste kateri člen Poslovnika
               govori o tem, da drugega dela sklepa ne morem predlagati?</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Sem vam že pojasnil. Hvala lepa. Hvala lepa. Sem že pojasnil in ne bom ponavljal kot
               papagaj. Ker niste umaknili predloga, bom dal na glasovanje, prosim, če poslušate,
               naslednji predlog sklepa. Zakon ni primeren za nadaljnjo obravnavo. Glasujemo.
               Poglejte tipke dobro, ker 
               mislim, da se je malo pozno sprožila naprava. Zakon ni primeren za nadaljnjo
               obravnavo. Končujemo. Hvala lepa. Ugotavljam, da predlog sklepa ni sprejet, zato bomo
               točko dnevnega reda prekinili in zaprosili za stališče poslovniško komisijo. Osebno
               namreč menim, da tak predlog sklepa, kakršen je bil izglasovan, ni normalen. Namreč
               izglasovali smo predlog sklepa, da zakon, ki ima samo naslov, lahko pošljemo v
               Državni zbor. Prekinjamo to točko dnevnega reda in jo prelagamo na eno od naslednjih
               sej. <gap n="..."/><stage>/Izklop mikrofona./</stage><gap n="..."/></p>
               <p>Prehajamo torej na <title>5.a TOČKO DNEVNEGA REDA - PREDLOG REBALANSA PRORAČUNA
                  REPUBLIKE SLOVENIJE ZA LETO 2009</title>, ki ga je v obravnavo na podlagi 40. člena
               zakona o javnih financah in 166. Poslovnika Državnega zbora predložila Vlada
               Republike Slovenije. Predlog rebalansa proračuna bomo obravnavali kot zainteresirano
               delovno telo v skladu s 166. členom Poslovnika. Gradiva, ki ste jih prejeli so
               naslednja. Prvič, torej rebalans proračuna, ki je objavljen v Poročevalcu številka
               85/09, imamo tudi mnenje sodnega sveta. K točki dnevnega reda smo vabili predstavnike
               Ministrstva za finance, Ministrstva za javno upravo, Ministrstva za notranje zadeve,
               Ministrstva za pravosodje in predstavnike sodnega sveta. Slednji so svojo prisotnost
               opravičili.</p>
               <p>Predlog rebalansa proračuna bomo v skladu s petim odstavkom 166. člena Poslovnika
               Državnega zbora obravnavali le iz vidika pristojnosti našega odbora. Predlog za
               spremembo izdatkov na teh področjih se lahko uravnoteži s predlogom za spremembo
               izdatkov na drugem področju. Pričenjamo torej z obravnavo predloga rebalansa
               proračuna. Do tega trenutka nisem dobil nobenega amandmaja kvalificiranih
               predlagateljev, niti predloga za kakšen amandma odbora.</p>
               <p>Uvodno besedo dajem predstavnikom, odnosno jih pozivam, če želijo podati dodatno
               obrazložitev in sicer najprej predstavnikom Ministrstva za finance. Izvolite.</p>
            </sp>
            <sp who="SDT5:MrakBoštjan">

               <speaker>BOŠTJAN MRAK:</speaker>

               <p>Boštjan Mrak, Ministrstvo za finance, direktorat za proračun. Jaz bi samo kratek uvod
               dal k temu rebalansu. Drugačne napovedi makroekonomskih agregatov od tistih na
               katerih temelji sprejeti proračun, to je prvi rebalans, je imel za posledice drugačna
               gibanja proračunskih prihodkov od napovedanih. Zato so bili potrebni ukrepi in
               vzpostaviti novo ravnovesje med pričakovanimi proračunskimi prihodki in največjimi
               možnimi odhodki ob višjem proračunskem primanjkljaju. Po predlaganem rebalansu
               državnega proračuna so predvideni prihodki, ki jih bodo za dobrih 1,7% ali skoraj 617
               milijonov  nižji od lanske
               porabe, od lanske realizacije in za 863 milijonov nižji od prvega rebalansa.
               Prilagojeni proračunski odhodki, ki bodo zagotavljali tudi 125 milijonov dodatnih
               transfernih odhodkov v pokojninsko blagajno za nemoteno izplačevanje vseh pravic
               upokojencem, bodo nižje od sprejetega rebalansa 09 za 157 milijonov. Proračunski
               primanjkljaj bo znašal 1,8 milijarde evra ali 5% bruto družbenega proizvoda in bo za
               dobri dve % točki višji od načrtovanega.</p>
               <p>Čisto eno kratko predstavitev še o prihodkih. Prihodki so načrtovani v višini 707
               milijard, 7,9 milijarde. Od tega 6,7 milijarde davčnih prihodkov, 352 milijonov
               nedavčnih prihodkov, kar to so glavne postavke. Odhodki državnega proračuna se s tem
               novim rebalansom znižujejo za 157 milijonov. Zaradi zakonskih obveznosti državnega
               proračuna do pokojninske blagajne in zmanjšanih izvirnih prihodkov pokojninske
               blagajne, se morajo proračunski odhodki povečati za 125 milijonov evrov. Da bi
               proračunski primanjkljaj ostal v meji vzdržnega, bi bilo potrebno tako ostale
               proračunske odhodke znižati za 282 milijonov evrov. To je grobi okvir.</p>
               <p>Pri tem moram povedati, da smo bili z vsemi resorji usklajeni glede drugega
               rebalansa. To je v tem primeru z Ministrstvom za javno upravo, z Ministrstvom za
               pravosodje in s pravosodnimi organi. Del predloga rebalansa <gap n="..."/><stage>/Nerazumljivo./</stage><gap n="..."/> je
               z njimi usklajen. Kar se tiče sodišč, ki so en del pravosodnih organov, smo bili tudi
               usklajeni z njimi. Njihov rebalans se glede na prvi rebalans, praktično ni popolnoma
               nič spremenil, ker so odhodki v prvem delu letošnjega leta kazali na povišanje
               odhodkov glede na prejšnja leta in je tako njihov proračun ostal enak. Predvsem se je
               povečala ponovno poraba za brezplačno pravno pomoč in stroške sodnih postopkov. K
               temu moram še komentirati ta dopis, ki sem ga dobil pred kratkim, pred eno uro in to
               je sicer mnenje sodnega sveta, da se za njihov finančni načrt oziroma za predlog
               rebalansa dve, za sodni svet ne strinjajo. Sodni svet ima sicer pravico do mnenja o
               proračunu sodišč, vendar pa se ta mnenje ne nanaša pravzaprav samo na njihov finančni
               načrt, predlog finančnega načrta kot neposrednega proračunskega uporabnika. Ker pa je
               sodni svet v okviru predlagatelja finančnih načrtov vrhovnega sodišča, mora to
               uskladiti z vrhovnim sodiščem. Z vrhovnim sodiščem pa smo usklajeni.  Tako da, to njihovo mnenje
               mislim, da ne vpliva na predlog rebalansa, gre za pravosodne organe oziroma za
               sodišče v tem primeru. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Slednje, kar ste povedali sem želel tudi sam poudariti, da je 29. 6. 2009
               prišlo negativno mnenje Sodnega sveta. Besedo dajem predstavnikom ministrstva, javna
               uprava, notranje zadeve, pravosodje. Verjetno, ministrica Krebs.</p>
            </sp>
            <sp who="SDT5:PavliničKrebsIrma">

               <speaker>IRMA PAVLINIČ KREBS:</speaker>

               <p>Hvala lepa. Kljub temu, da so pred spoštovanimi člani in članicami odbora pisne
               obrazložitve tako zmanjšanja proračuna na postavkah posameznih ministrstev kot v
               nadaljevanju programi, ki jih bomo izvajali, glede na očitno nepoznavanje aktivnosti
               aktualne vlade s strani opozicije in kritik, ki so bile pri prejšnji točki nalovljene
               bi vendarle želela dodatno obrazložiti delo Ministrstva za javno upravo, ki ga
               podpirajo proračunska sredstva tudi pri rebalansu proračuna za leto 2009.</p>
               <p>Nesporno smo morali, zaradi dejstev, ki jih je predstavnik Ministrstva za finance
               pojasnil, pripraviti rebalans proračuna in poseči pravzaprav po pomembnih zmanjšanjih
               javnofinančnih odhodkov pri posameznih ministrstvih. Če smo pri prvem rebalansu
               zmanjšanje javnofinančnih odhodkov v javnem sektorju dosegli z zmanjševanjem stroškov
               plač za 103 milijone evrov je bila ambicija, da zmanjšamo pri pripravi drugega
               rebalansa, zaradi poslabšanih makroekonomskih pogojev stroške na področju z
               racionalizacijo delovnih procesov in na področju materialnih stroškov in investicij v
               osnovna sredstva za delo državnih organov. V pomembnem delu za enotno akcijo je
               državnim organom in tudi ostalim v javnem sektorju ta napor uspel in se izraža v
               zmanjšanju javnofinančnih odhodkov.</p>
               <p>Na področju Ministrstva za javno upravo smo vse varčevalne ukrepe vzeli zelo resno in
               racionalizirali in dosegli prihranek na postavki Ministrstva za javno upravo za 7
               milijonov 313 tisoč itd., od tega 6,3 milijone evrov na ministrstvu in skoraj milijon
               evrov pri delu upravnih enot, katerega zastopnik smo s pomembnim varčevalnimi ukrepi.
               Samo, da jih nekaj naštejem. Glede posodobitve in nakupov računalnikov smo zmanjšali
               to postavko za okoli 400 tisoč. Potem, zaradi združevanja fondov stanovanj, kot veste
               sem kot predsednica Stanovanjske komisije v sodelovanju z ministricami za obrambo in
               ministrico za notranje zadeve smo dosegli, da se nam bodo stroški opravljanja s
               stanovanji  na proračunskih
               postavkah zmanjšali, zaradi tega, ker bodo prazna in neuporabljena stanovanja
               prenesena na Stanovanjski sklad Republike Slovenije za potrebe neprofitnih stanovanj
               in v nadaljevanju mladih družin z aktivnostjo treh mesecev, torej lahko pričakujemo
               zmanjšanje stroškov na tej postavki. Stroški zunanjih izvajalcev so bili na vseh
               ministrstvih, zaradi tega, ker se je zakonodaja pisala pri zunanjih izvajalcih,
               bistveno večji na vseh ministrstvih, ta Vlada je dosegla zmanjšanje sredstev za delo
               zunanjih izvajalcev, ker je sprejela sklep, da bomo predpise in ostale akte v
               sodelovanju s strokovnimi javnostmi sprejemali in izvajali naloge z lastnim
               kadrovskim potencialom. Tudi tukaj smo na našem ministrstvu zmanjšali stroške za 220
               tisoč evrov.</p>
               <p>Investicijsko vzdrževanje, smo ga povsod zmanjšali na minimum. Dosegli prihranek
               skoraj 3 milijone evrov. Potem na področju javnega naročanja smo vse obstoječe
               pogodbe; najemne in ostale ponovno pogajali, dosegli pomembne prihranke za 2,4
               milijone evrov in tako naprej. Želim vam poleg tega, da smo dosegli prihranke z
               lastno racionalizacijo, torej lastnega poslovanja ali pa povedati, kje smo pa
               zagotovili pomembna sredstva v smislu podpore tistim programom, za katere menimo, da
               bodo povečali konkurenčnost gospodarstva, v okviru pristojnosti seveda, ki ga ima
               Ministrstvo za javno upravo. Ob tesnem sodelovanju z gospodarskimi zbornicami na
               ekonomsko-socialnem svetu, z obrtnimi zbornicami je nesporno sporočilo vseh teh
               deležnikov, da je birokratizacija, ki je še vedno izjemno velika pomembna ovira pri
               boljši konkurenčnosti našega gospodarstva. V preteklosti nekaj naporov je bilo
               narejenih. Gospodarstvo pravi, bistveno bistveno premalo in nezadostni.</p>
               <p>V letu 2007 je bila sprejeta zaveza in sporočena Evropski komisiji, da bomo zmanjšali
               administrativna bremena v Republiki Sloveniji za 25%. Ta projekt, akcijski načrt je
               bil obljubljen v letu 2007 Evropski komisiji. Ampak potem zaradi predsedovanja bivše
               Vlade, zaradi tega, ker so bile v letu 2008 volitve, ni bil operacionaliziran. Zaradi
               tega imamo situacijo, ko smo morali, torej kot aktualna vlada sprejeti akcijski
               načrt, ne zgolj na papirju, ampak narediti akcijski načrt, ki je tudi finančno podprt
               v aktualnem proračunu. Torej, kako bomo zagotovili zmanjšanje bremen za 25% na
               področju dela vseh ministrstev, ker vsa ministrstva, tako Ministrstvo za okolje in
               prostor, na področju urejanja prostora, kot Ministrstvu za pravosodje v smislu
               izvršilnih postopkov, vsi pomembno vplivajo na položaj malih, srednjih, velikih in
               ostalih podjetij v Republiki Sloveniji.  V letu 2009 je torej podpora detektiranju ovir za
               gospodarstvo v okviru evropskih strukturnih skladov v letu 2009 in 2010 v višini
               milijona in pol evrov, kjer pričakujemo, da bomo s pomočjo zunanje strokovne
               javnosti, to je zbornic, nevladnih organizacij, tako kot to počne tudi Evropska
               komisija, opravili meritve predpisov, ki jih bo Vlada 9. julija sprejela kot tiste,
               ki povzročajo največ administrativnih bremen na delovnem področju vseh ministrstev.
               Ta akcija, ki se bo v letu 2010 intenzivno morala končati in bo morala rezultirati v
               letu 2011 s spremembo vseh predpisov ter čiščenjem bremen iz starih predpisov, ima
               torej, vam sporočam, pomembno finančno podporo.</p>
               <p>Drugi del, ki smo ga komunicirali z gospodarskimi interesnimi združenji, je, kako
               omogočiti način sprejemanja novih predpisov, da le-ti ne bodo povzročali novih bremen
               podjetjem, ker se nam vedno znova dogaja, da ko sprejemamo nove predpise, ne izvajamo
               presoj učinkov predpisov, kar pomeni, da jim povzročamo nova bremena, in ko to
               ugotovimo, je seveda že prepozno. V tem delu imamo zagotovljena sredstva že v letu
               2009. Spoštovani zbor bo septembra obravnaval resolucijo o normativni dejavnosti
               oziroma o pripravi boljših predpisov. Vlada spreminja poslovnik o svojem delu,
               navodilo za svoje poslovanje, kjer bomo z dvema pomembnima področjema okrepili
               pripravo boljših predpisov. In zato, da se bodo uradniki usposobili za delo, imamo v
               letu 2009 zagotovljenih 500 tisoč evrov evropskih sredstev, ki jih bomo porabili za
               te namene, torej pripravo predpisov, na način, kot bi jih morali že zdavnaj
               pripravljati, torej s sodelovanjem strokovne javnosti in z izvedbo presoje učinkov
               predpisov, ampak to natančneje ob resoluciji.</p>
               <p>Ta prizadevanja smo podprli tudi z razvojem informacijske tehnologije, v katero je
               investiranih okoli 450 tisoč evrov, kar pomeni, razvoj e-demokracije na način, da
               bodo posamezne zainteresirane javnosti in sama ministrstva poslovala v sodobnem
               okolju, podprtem z informacijsko tehnologijo, v procesu sprejemanja predpisov na
               način, kot smo se že zdavnaj zavezali v lizbonski strategiji.</p>
               <p>Na vseh ostalih področjih smo ohranili tudi investicijske aktivnosti. Gre za
               aktivnost vzpostavitve južne meje, kjer v sodelovanju z Ministrstvom za notranje
               zadeve in Ministrstvom za finance ohranjamo investicije za dokončanje mejnih
               prehodov, kot smo se zavezali. In sicer gre za mejne prehode, Petrina je bil že
                   odprt pred par meseci, do
               konca bomo lahko izvedli tudi z lastnimi prihranki, ker v nekem delu smo zmanjšali
               sredstva, tudi mejne prehode Zgornji Leskovec, Rigonce in Babno polje, ter tako v
               celoti izvršili dogovor in zavezo o dokončni vzpostavitvi schengenske meje in
               zagotovili prostore za delo policistov in carinikov. Torej, gledali smo, da se na
               področju investicij, tam, kjer imamo pripravljena gradbena dovoljenja, in na področja
               razvoja informacijskih tehnologij programski proces ne zaustavi. In to smo kljub
               pomembnemu zmanjšanju sredstev za delo Ministrstva za javno upravo dosegli in hkrati
               prerazporedili sredstva tja, kjer menimo, da lahko gospodarstvu s hitrim delom
               najbolje pomagamo. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Urh, Poslanska skupina DeSUS, je dobil nadomestilo, nadomešča ga
               gospod Godec iz iste poslanske skupine.</p>
               <p>V nadaljevanju dajem besedo predstavnikom Ministrstva za notranje zadeve, ki jih pa
               ni. Predstavnik Ministrstva za pravosodje, izvolite, državni sekretar, gospod
               Škrlec.</p>
            </sp>
            <sp who="SDT5:ŠkrlecBoštjan">

               <speaker>BOŠTJAN ŠKRLEC:</speaker>

               <p>Hvala lepa za besedo, gospod predsednik. Naj na kratko predstavim vsebino tega
               drugega rebalansa, ki se nanaša na Ministrstvo za pravosodje.</p>
               <p>V okviru Ministrstva za pravosodje je treba ta rebalans obravnavati ločeno za ožje
               ministrstvo in za Upravo za izvrševanje kazenskih sankcij. Struktura je namreč pri
               obeh precej različna. Če govorim o rebalansu za ožje ministrstvo, lahko ugotovimo, da
               je zaradi varčevalnih ukrepov, o katerih ste več slišali tudi že od Ministrstva za
               javno upravo, prišlo do znižanja proračuna ožjega ministrstva, in sicer za približno
               5 milijonov. Od tega je zmanjšanje proračuna za 1,4 milijona evrov doseženo na
               podlagi zmanjšanja postavk za investicije in izredno dodatno znižanje v višini 0,2
               milijona evrov na posameznih postavkah, kot so predvsem najemnine in v manjši meri
               tudi izobraževanje ter investicije v pravosodju, kar pomeni analize in študije.
               Največji del, 3,3 milijona evrov znižanja je posledica prenosa porabe na projektih
               e-pravosodja v letu 2010. Toliko za ožje ministrstvo.</p>
               <p>Za Upravo za izvrševanje kazenskih sankcij pa naj povem, da tam znižanja proračuna
               ni, ampak smo dosegli v sporazumu z Ministrstvom za finance celo neko dodatno
               zvišanje v obliki 300 tisoč evrov, kar je posledica tega, da je treba na podlagi
               Zakona o izvrševanju kazenskih sankcij za obsojene osebe plačevati stroške socialnega
               varstva in zdravstvenega zavarovanja obsojencev. In to je povišanje, ki se v letu
               2009 v tej višini odraža. Ohranili smo postavko investicij na isti ravni za Upravo za
               izvrševanje kazenskih sankcij. Ta investicija predvsem pomeni 7 milijonov
               zagotovljenih sredstev za nadaljevanje izgradnje dveh novih blokov, infrastrukture in
               trafo postaje v Zavodu za prestajanje kazni zapora Dob, ki je naš največji zavod in
               je že nekaj let v toku oziroma postopku obnove. Toliko na kratko z moje strani. Hvala
               lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Predstavnikov 
               Sodnega sveta pa ni, zato odpiram razpravo in dajem besedo članicam in članom odbora.
               Tudi sam imam nekaj vprašanj.</p>
               <p>Gospod Grims, ja.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Moram reči, da sprašujem kje so predstavniki notranjega ministrstva. Ne vem, najbrž,
               ne vidim nikogar. Imel bi vprašanje za gospo ministrico, ki je tako vehementno, potem
               ko se je njena izjava, da te odločbe, ki jih izdajajo nimajo nobene veze z možnostjo
               uveljavljanja odškodnin za tako imenovane izbrisane, izkazala kot neresnična in
               nestrokovna. Potem v naslednjih dneh je izšel, zanimivo v hrvaškem časopisju, članek
               nekaterih tako imenovanih izbrisanih, kjer napovedujejo tožbe, ki naj bi obsegale od
               najnižje ocene, ki je bila tam navedena - 425 milijonov evrov do najvišje, ki se je
               glasila dva proračuna Republike Slovenije. Pa me samo zanima, glede na vehementno
               zatrjevanje gospe ministrice, da bodo izplačane vse odškodnine, kje v proračunu ima
               denar za te odškodnine, ki jih bo očitno, s svojo nestrokovnostjo, omogočila. Zelo me
               zanima kje v proračunu je ta denar, zlasti glede na spremenjene in zaostrene
               razmere.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Tudi sam imam nekaj vprašanj, predvsem za pravosodno ministrstvo. Konkretno, zelo
               konkretno, pa bi prosil če poskušate potem na koncu tudi odgovoriti.</p>
               <p>Pri prejšnjem rebalansu proračuna sem opazil, da ste imeli na postavki, ne vem kako
               točno se postavka imenuje - ali pogodbeno delo ali priprava predpisov ali nekaj
               takšnega, izjemno izjemno povečanje sredstev. Zanimam kako je zdaj v novem.</p>
               <p>Naprej me zanima; tri konkretna vprašanja; sodišče v Celju. Ali je zagotovljeno vse
               tisto, kar sodišče v Celju potrebuje za nadaljevanje del v Hudi jami? Namreč, vemo,
               da je tam verjetno pričakovati kar velike stroške. Ali so ta sredstva
               zagotovljena?</p>
               <p>Konkretno tudi vprašanje o Institutu za narodno spravo, ali je finančno omogočeno
               vsaj neko normalno delovanje?</p>
               <p>In bilo je veliko vprašanj in nekaj namigov da so se ali naj bi se, zato bi to rad
               javno slišal, sredstva za Komisijo za popravo krivic, mislim, da sem prav povedal,
               kar precej znižala. Bile so celo neke napovedi, da naj bi se znižale v takšni meri,
               da bi bilo delo te komisije, ne samo oteženo, pravzaprav onemogočeno.</p>
               <p>Predlagam, da si predstavniki ministrstev beležijo vprašanja in bi mogoče skupaj na
               koncu.</p>
               <p>Besedo dajem še članicam in članom odbora.</p>
               <p>Gospa Jerajeva.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Hvala.</p>
               <p>Jaz ne vem, mogoče sem preslišala, sredstva za investicije in investicijsko
               vzdrževanje se tudi zmanjšujejo. Jaz mislim, da je bila pred časom sprejeta neka
               odločitev, da se gre v gradnjo nove stavbe, pač prejšnja vlada je pregledala koliko
               denarja nameni za razne najemnine, in številke so kar hude za pravosodne organe v tej
               državi, predvsem v Ljubljani seveda in zato je bila sprejeta neka odločitev, da se
               začne projekt oziroma da se zgradi nova sodna stavba v Ljubljani in da naj bi to bilo
               tudi zgrajeno v čim krajšem možnem času. In bi v zvezi s tem želela - kaj načrtujete,
               ker glede na to, da za več kot 1 milijon evrov  zmanjšujete sredstva za investicije najbrž potem tega
               denarja ne bo, da bi ta stvar lahko tekla naprej.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Strokovne službe prosim, da še preverijo kako je s predstavniki
               notranjega ministrstva, ker sicer tisto očitno ne bomo zaključili. Še kdo želi od
               poslank in poslancev? Gospod Kek, izvolite.</p>
            </sp>
            <sp who="SDT5:KekFranci">

               <speaker>FRANCI KEK:</speaker>

               <p>Hvala za besedo. Za ministrico imam vprašanje. Zanima me kaj je s sredstvi za
               nevladne organizacije?</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Upam, da ste zabeležili tudi ministrica tisto vprašanje gospoda Grimsa.
               Glasilo se je kaj je z izbrisanimi in odškodninami. To je verjetno res vprašanje za
               notranjo ministrico.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Da ne bo nesporazuma. Prvič, to sem naslovil direktno na Ministrstvo za notranje
               zadeve, kajti ministrica Katarina Kresal je izrecno zatrdila javno in ne samo enkrat,
               da bodo izplačane vse odškodnine, to je storila potem, ko se je že izkazalo kot
               nestrokovna njena trditev s katero je utemeljevala tudi vse svoje nastope ob
               interpelaciji, češ, da izdajanje teh odločb, ki jih zdaj vehementno izdaja, nima
               nobene zveze z možnostjo uveljavljanja za izplačevanje odškodnin za tako imenovane
               izbrisane. No, potem je prišla sodba, ki je v resnici že iz lanskega leta, vendar
               prej javnosti očitno ni bila znana, da je sodišče izrecno presodilo, da so prav te
               odločbe podlaga na osnovi katere začnejo znova teči roki za vlaganje odškodninskih
               zahtevkov in potem smo lahko nekaj dni za tem v hrvaškem časopisu, to je zanimivo,
               prebrali izjave nekaterih tako imenovanih izbrisanih, da bo ta vsota v najnižjem
               obsegu nekje 425 milijonov, najvišja, domnevajmo, upajmo, da je bila pretirana, je
               bila pa celo dva celotna proračuna Republike Slovenije. Ampak, glede na trditev gospe
               Kresalove, da bodo izplačane vse odškodnine, kar je večkrat ponovila, samo sprašujem
               kje v proračunu glede na te zaostrene razmere se nahaja ta denar rezervacija za
               odškodnine tako imenovanim izbrisanim? Resnično me to zanima komu bodo vzeli,
               šolstvu, zdravstvu ali upokojencem ali tistim socialno šibkim, zelo me zanima od kje
               bo ta denar šel in najbrž ljudi tudi.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Jaz mislim, da je vaše vprašanje izjemno, izjemno utemeljeno, posegel sem
               vam pa v besedo, zato, ker sem mislil, da ima gospa Potrata proceduralni predlog, pa
               bi potem vi nadaljeval, ker se je oglašala. <gap n="..."/><stage>/oglašanje iz klopi./</stage><gap n="..."/> Ja,
               imate.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala, gospod predsednik. Jaz za enkrat še s svojim spominom sežem tako daleč, da
               lahko obudim celotni postopek postavljanja vprašanj vabljenim na to sejo in gospod
               Grims je postavil vprašanje ministrici za notranje zadeve. Zdaj, če se je kdo zmotil
               in tega ne ve komu je bilo vprašanje zastavljeno, je bilo to pravzaprav samo tisto
               kar bi bilo treba povedati, ne pa še enkrat celotnega vprašanja ponavljati. Saj jaz
               ne vem zdaj, če ste poprej opominjali poslanke in poslance opozicije kako zavlačujemo
               ne vem v katero vrsto postopkov boste uvrstili to kar dela gospod Grims.  Jaz pa imam postopkovni predlog,
               da bi morebiti vendarle, če je potrebno prekinili sejo, če vam je popustila
               koncentracija da si bomo lahko zapomnili tiste stvari, ki so bile že povedane. Ampak
               jaz za pol ure nazaj pa še vem kaj je bilo povedano. To pa res že presega vse meje.
               Ne govorim o tem, da gospod Grims se sklicuje na nekatere dokumente za katere ima
               zdaj pooblaščenka za dostop do javnih informacij tudi vprašanja kako so sploh lahko
               prišli v javnost ampak dobro, to je drugo vprašanje na katera bo moral kdo drug
               odgovarjati. Ampak to, kaj je bilo postavljeno pa že postopkovno torej predlagam, da
               se skušate prilagoditi temu, da so naše psihofizične sposobnosti še tolikšne da si
               utegnemo zapomniti kaj je kdo od opozicijskih poslancev vprašal. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Takoj bom dal naprej besedo. Najprej pa ugotavlja, gospa Potrata, če ste prestopila v
               opozicijo, ste presegli ali kako napreč rekli ste v razpravi, da v opoziciji ste
               govorili<gap n="..."/></p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Ja saj, gospod Grims je v opoziciji.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ne, sama zase ste rekla<gap n="..."/></p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Če dovolite prosim<gap n="..."/> Ja, jaz mislim<gap n="..."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Nimate še besede, nisem vam je še dal, počasi. Najprej je roko dvignil gospod
               Ravnikar, ker ne vem kaj želi razpravo ali proceduralno, ker je razprava ali kaj ste
               želeli?</p>
            </sp>
            <sp who="SDT5:RavnikarAleksander">

               <speaker>ALEKSANDER RAVNIKAR:</speaker>

               <p>Rad bi v tej postopkovni razpravi dal eno pojasnilo.</p>
               <p>Tam, kolega poslanec govori o nekih odškodninah pri čemer je ustavna norma, ker je
               potrebno odškodnino za znano škodo plačati ali govori proti tej Ustavi ali proti čemu
               drugemu? Poslušal sem njegovo velikansko predavanje o vrednotah, povračilo škode je
               vrednota v kupu mednarodnih dokumentov najdimo primerna mesta. Za delo upravo recimo
               na področju evropske socialne listine v mednarodnem paktu o ekonomskih in političnih
               pravicah in tudi v splošni deklaraciji človekovih pravic bi našli takšno mesto.</p>
               <p>Tako da ali gre za popolno nepoznavanje ali pa zanalašč uporabo tistega kar je bilo
               že prej omenjeno. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ja postopkovnega niste dali, to je zloraba. Kar se tiče pa<gap n="..."/></p>
            </sp>
            <sp who="SDT5:RavnikarAleksander">

               <speaker>ALEKSANDER RAVNIKAR:</speaker>

               <p>Jaz sem dal pojasnilo<gap n="..."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ne, nisem vam dal ponovno besede lepo prosim. Vidim pa da ste izjemno usklajen z
               opozicijo za kar se vam tudi zahvaljujem, iz temeljnega razloga, ker opozarjate na
               isti problem kot opozarja gospod Grims, namreč na postavko, kjer bomo ta znak dobili
               zato da bi, vi trdite, da je potrebno to izplačati, seveda je potrebno gospod Grims
               pa sprašuje kje je postavka. Hvala lepa za podporo. Gospod Grims.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Poglejte, jaz bi najprej lepo prosil da skladno s Poslovnikom umirite koalicijo, ki
               je očitno do neskončnosti živčna, ker vedo da pravzaprav so se popolnoma zaveslali.
               Poglejte, zdaj smo bili priča tega, da je gospa Potrata govorila proti temu, da sem
               postavil vprašanje gospe ministrici, ki je v trenutku, ko sem ga jaz postavljal ni
               bilo tukaj in sem ga zato moral ponoviti, da ne bi bila gospa ministrica zavedena,
               ker je predsedujoči potem njej naslovil vprašanje pa sem hotel opozoriti, prvič da
               sem naslovil na drugi naslov in drugič sem moral obrazložiti tudi vsebino, ker je
               bilo preveč enostavno povzeto in ne bi mogla gospa ministrica, tudi če bi hotela, na
               to v nobenem primeru odgovoriti.</p>
               <p>In drugič, seveda bi lepo prosil, da se pozorno poslušamo in tudi v temu smislu
                  bi bil moj procesni
               predlog, da v temu smislu opozorite koalicijo, da je dober politik tudi tisti, ki
               posluša sogovornika kajti, če bi gospodje iz koalicije poslušali bi vedeli, da sem
               samo vprašal iz katere postavke bodo šla sredstva, nisem o ničemer drugem govoril. In
               sem vprašal kje so skrita ta velika sredstva, iz kje bodo šla ali jih bodo vzeli
               vrtcem ali jih bodo vzeli šolam ali zdravstvu ali starejšim osebam ali socialno
               šibkim<gap n="..."/> Zelo me zanima kam bodo šle te odškodnine za katere je gospa Kresalova
               vehementno obljubila, da bodo v celoti izplačane.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Moment. Najprej moramo razčistiti kaj kdo od vas želi. Vem samo za gospo Potrato, da
               želi postopkovno, še pred njo pa so roke dvignili gospod Jerovšek, gospa Bebler in
               gospod Ravnikar. Sprašujem gospoda Jerovška, gospo Beblerjevo in gospoda Ravnikarja
               kaj želijo? <gap n="..."/><stage>/Medsebojno pogovarjanje./</stage><gap n="..."/> Prosim če daste postopkovni predlog
               namreč prej ste izkoristil in ga niste dali. Izvolite.</p>
            </sp>
            <sp who="SDT5:RavnikarAleksander">

               <speaker>ALEKSANDER RAVNIKAR:</speaker>

               <p>Moj postopkovni predlog, prvi je, da predsednik ne bi več ocenjeval komu je bila dana
               podpora in navijal za opozicijo. Ker se je meni zahvalil za podporo opoziciji.</p>
               <p>In drugo, bi predlagal, da bi predsednik večkrat uporabljal slovenščino. Zelo lepo bi
               se mi zdelo. In da ne bi takrat, ko sicer po obliki kaže na vikanje uporabljal
               tikanje, tako kot je pri moji kolegici Majdi Potrata večkrat navedel, boš videla in
               podobno. Boste videla<gap n="..."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Se lahko prosim izklopite? Če ne veste kaj pomeni boste videla je to vikanje<gap n="..."/> Jaz
               vem<gap n="..."/></p>
               <p>Ali si lahko gospod Ravnikar ne jemljete besede. Niste dobili besede. Zato sprašujem
               naprej. <gap n="..."/><stage>/Oglašanje s klopi./</stage><gap n="..."/> Nimate besede. Gospa Potrata ima postopkovno.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Ja, postopkovno imam. Najprej bi pa povedala da na to kar je opozoril kolega Ravnikar
               se v jeziku imenuje polovično vikanje, je dopuščeno v pogovornem jeziku, v položaju
               kakršnem smo pa zdaj pa ne. Kar pomeni, da bi bilo dobro, da bi uporabljali zborni
               jezik v temu Državnemu zboru. Ampak to je problem, ki ni samo formalne narave ampak
               tudi vsebinske.</p>
               <p>Gospod predsednik, jaz bi vas lepo prosila, da bi, ker vi ste očitno zelo občutljivi
               za nekatere stvari, vendarle opozorili poslance opozicije, da govorijo o postavkah v
               proračunu, ki niso bile dosojene in o katerih je v resnici nemogoče, da bi bile
               vključene. Še  nobena
               odškodnina ali zahteva za odškodnino ni postala pravnomočna in izvršljiva in vi to
               dobro veste pa tu tolerirate in gospod poslanec Grims je trikrat o isti stvari
               govoril, ob tem, da ste vi spregledali komu je bilo namenjeno vprašanje in jaz sem
               vas prosila, postopkovno in vas še enkrat prosim, če koncentracija popušča, da
               prekinemo sejo za toliko časa, da se malo sprehodimo, da bomo spet vedeli kdo komu
               kaj goovri in na katera vprašanja, ki jih nekateri zastavljamo sploh lahko
               pričakujemo odgovore. To postaja že prava farsa. Vi dopuščate tukaj vprašanja
               najrazličnejša, o stvareh, ki jih ne more v proračunu biti in sploh ne realizirate in
               se delate smrtno resnega. In potem še meni pripisujete, da se jaz zavzemam za
               opozicijo. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Tega vam jaz nisem pripisal ampak ste v razpravi povedala nekoliko drugače in jaz sem
               vas razumel kot da ste članica opozicije tako sem vas razumel, zato sem vam to
               rekel.</p>
               <p>Kar se tiče pa vaše konkretne zadeve, ker mene opozarjate o tem, da govorimo o
               stvareh, ki pravzaprav ne morejo biti predvidene v proračunu, tisti ki poznajo
               proračun vedo, da obstajajo tudi proračunske rezerve namreč, ko pride do
               izvršljivosti nekaterih odločb in do teh odločb bo zagotovo tudi prišlo do
               izvršljivosti potem moraš denar imeti.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Replika! Replika na vas<gap n="..."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ne vem če sem vas omenil. Govoril sem vam<gap n="..."/> <gap n="..."/><stage>/Oglašanje s klopi./</stage><gap n="..."/> Moment,
               nimate še besede. Govoril sem vam res pa je, da vas nisem imenoval. Ampak vseeno vam
               dam repliko.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Gospod predsednik.</p>
               <p>Tisto čemur jaz nasprotujem je to in ravno takšno je tudi vaše pojasnilo bilo, zato
               sem se k repliki oglasila; v govorite o proračunskih rezervah, gospod poslanec Grims
               pa zavaja javnost, ker ve da je to televizijski prenos in govori, da bodo domnevne
               dosojene in izplačane odškodnine šle iz denarja za vrtce, za šole in tako dalje. To
               je spodbujanje sovražnosti do neke določene skupine ljudi in vi kot predsednik Odbora
               za notranjo politiko, pravosodje bi morali takšnemu govorjenju napraviti konec.
               Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ne strinjam se seveda z vami in zavračam to kar trdite. Prej gospod Irglovo nisem
               razumel ali želi, kaj želi, razpravo? Ja, gospod Grims, ima repliko. Prosim.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Hvala.</p>
               <p>Zdaj mislim, da bi bil res čas, da gospo Potrato, gospod predsednik, opozorite na
               način njenega komuniciranja in pričakujem tudi njeno opravičilo. Kajti, če bi gospa
               Potrata pozorno poslušala kaj sem povedal, sem navedel številke objavljene v hrvaških
               medijih, ki so jih navajali sami, tako imenovani, izbrisani. Tega  si nisem izmislil jaz niti nihče med nami
               ampak tako imenovani izbrisani so sami dali neko oceno, to je dobro, da so vsaj
               približno vidi za kaj v resnici gre in seveda ta številka močno presega vse tiste
               rezerve in vse ostalo o čemer ste govorili zdaj. Torej bo kajti ko bodo stvari
               izvršljive bo ta denar v proračunu že moral biti in me samo zanima komu bost vzeli,
               na kateri postavki bo ta denar šel; ali bo šel šolstvu, zdravstvu, vrtcem skratka kje
               nameravate vzeti ta sredstva za izplačilo teh odškodnin kajti gospa Kresalova je bila
               več kot jasna, vsa izplačila bodo opravljena.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Strokovne službe še preverjajo kako je s prisotnostjo notranje
               ministrice, sicer bomo prisiljeni tisti del izločiti in ga ločeno obravnavati. Gospod
               Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Tudi mene je zbodla nenavadna živčnost koalicijskih strank ob tem, ko je bilo
               omenjeno tudi izplačilo odškodnin za tako imenovane izbrisane. Jaz mislim, da je to
               pomembno vprašanje kajti <gap n="..."/><stage>/nerazumljivo./</stage><gap n="..."/> ministrice Kresalove, ki je to zelo
               vehementno zagovarjala in seveda jaz se strinjam, da je preko sodišča odobrena škoda
               ali pa to, da je to neka vrednota, ki jo zelo <gap n="..."/><stage>/Nerazumljivo./</stage><gap n="..."/> zagovarja gospod
               Ravnikar.</p>
               <p>In se pa čudim, da se danes sklicuje tukaj vrednota, včeraj, ko pa smo eklatantno
               govorili o vrednotah pa je bilo zavračanje vrednot, ki jih je evropski parlament
               ločil nekako oklical. Celo je bilo predlagano iz teh istih vrst črtanje dokumenta, ki
               govori o vrednotah. Tako da bi plediral tukaj za bolj konsistentno nastopanje pa da
               dejansko pri nekih vrednotah ostajamo. </p>
               <p>Glede tega, tudi je bilo rečeno, da je neka sodna odločba nezakonito ali protipravno
               prišla v javnost. Tukaj se jaz ne morem strinjati, če so na naših sodiščih sojenja
               večinoma javno in tudi odločbe sodišč so javne, da bi tukaj bilo storjenega kar koli
               napačnega. To je širši interes javnosti in dejansko v takšnem interesu javnosti se
               lahko tudi v parlamentu govori in poroča. Jaz mislim, da<gap n="..."/> Hkrati je pa bilo včeraj
               z nekega mesta opozorjeno na dvojna merila, ki se v tej službi tam tudi uporabljajo.
               Pri enih se da na spletno stran pri drugih se pa grozi s sodnimi pregoni. </p>
               <p>Tako da, jaz bi samo plediral še enkrat, bodite bolj dosledni, bolj uravnoteženi, ko
               govorite o vrednotah. Mislim da je te vrednote potrebno spoštovati
               <gap n="..."/><stage>/Nerazumljivo./</stage><gap n="..."/> Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Predstavnike notranjega ministrstva kot kaže ne bo zato bomo ravnanje in
               delo odbora temu prilagodili. Gospa Beblerjeva, izvolite.
               </p>
            </sp>
            <sp who="SDT5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsednik. Žal mi je, ko slišim, da predstavnika
               notranjega ministrstva ne bo, zaradi tega, ker mislim, da smo spet soočeni z neko
               tematiko, ki jo je treba na nek način obravnavati in tudi razčistiti nekatera
               vprašanja. Jaz se strinjam, da je treba tudi vedeti če bo prišlo do odškodnin kje
               bomo vzeli, kje bo država vzela in zato bi bilo zanimivo slišati ministrico za
               notranje zadeve, če bi nam pojasnila kako oni za enkrat ocenjujejo na ministrstvu te
               možne odškodnine. Dejstvo pa je, da danes ta razprava kaže na to, da poskušajo
               nekateri kolegi tako imenovani kolegi poslanci iz opozicije prikazati zadevo na ta
               način, češ, ko bi Državni zbor sprejel predlog ustavnega zakona, potem odškodnine
               nikakor ne bi prišle v poštev. To pa je manipulacija in to je zavajanje, kajti tako
               kot je že povedal kolega poslanec Aleksander Ravnikar, dejstvo je, da neke odškodnine
               bo treba plačati v kolikor bo za vsak konkreten primer sodišče tako prisodilo. In v
               tem smislu sem jaz hotela vprašati ministrico za notranje zadeve ali morda bo tudi
               tisti denar, ki je bil poprej načrtovan s strani Ministrstva za notranje zadeve, ko
               je bil še minister za notranje zadeve gospod Mate in tisti denar, ki je bil namenjen
               za sklepanje najemne pogodbe za novo zgradbo za katero je podpisal investicijsko
               pogodbo z investitorjem pa v nasprotju z Zakonom o javnih naročilih, ali bo morda
               tisti del tega ogromnega denarja, kot smo slišali, morda namenjen za odškodnine? To
               bi jaz rada recimo vedela. Oziroma kaj se je zgodilo s tistim denarjem, ki je bil
               prvotno namenjen za izredno visoke najemnine za novo zgradbo, ki naj bi jo
               uporabljalo Ministrstvo za notranje zadeve? Ali pa je bilo mogoče, da tega denarja v
               proračunu sploh ni bilo predvidenega? Če pa je bil predviden, potem pa mora nekje
               biti. Pa me zanima kam bi šel zdaj po novem, ko se tista najemniška pogodba menda
               odpoveduje oziroma je bila odpovedana? Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospa Irgl.</p>
            </sp>
            <sp who="SDT5:IrglEva">

               <speaker>EVA IRGL:</speaker>

               <p>Najlepša hvala za besedo. Nisem se nameravala oglasiti, ampak glede na to, da zdaj
               vidimo, da v koaliciji so popolnoma neusklajeni, gospa Beblerjeva je jasno povedala,
               da tudi želi odgovore in da želi vedeti od kje bo vzet denar za odškodnine izbrisanim
               za katere je gospa ministrica dejala, da bodo absolutno izplačane in moram reči, da
               ne razumem te živčne vojne na strani koalicijskih poslancev, ko se govori o tem
               vprašanju. Popolnoma jasno je, da javnost in tudi poslanci moramo vedeti od kje se
               bodo vzela sredstva za te odškodnine. In gospod Grims je postavil samo preprosto
               logično vprašanje od kje bo spoštovana ministrica vzela sredstva za izplačilo
               odškodnin. To je v interesu javnosti navsezadnje, da izve in tudi se strinjam z gospo
               Beblerjevo. Zelo dobro je povedala in mislim, da bi bilo dobro, da tudi ostali iz
               koalicije prisluhnete njenim besedam. Sicer je ta streznitev, ki jo je zdaj omenila
               gospa Beblerjeva, prišla malce prepozno, ampak še vedno v dovolj dobrem času, da se
               lahko ugotovi od kje bomo ta sredstva dobili.</p>
               <p>Kar se pa tiče slovenščine, tukaj pa se gospa Potrata  z vami popolnoma strinjam, mogoče celo prvič, ampak
               resnično. Poslanci žal ne uporabljamo, bom rekla, ne dvojine, ne prave vikalne oblike
               in mislim, da bi bil zadnji čas, da se glede na to, da smo v Državnem zboru, kjer se
               sicer razpravlja na dolgo in široko, ampak, da se razpravlja tudi na način, da znamo
               uporabljati tako dvojino kot vikalno obliko.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Se strinjam, bom rekel mogoče bomo pa to lahko opravili brez zunanjih
               sodelavcev, ker sami glede na to, da je kar veliko profesionalcev na tem področju.
               Gospa Jeraj, izvolite. Gospa Beblerjeva, repliko.</p>
            </sp>
            <sp who="SDT5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa. Jaz bi samo to gospe Irglovi povedala. Jaz se vam najlepše zahvaljujem za
               vaš trud, da bi razlagali to kar sem jaz povedala in kaj sem mislila, ker mislim, da
               pri tem ne boste uspešni. Vseeno najlepša hvala. Povedala pa sem to kar sem rekla in
               pri tem vztrajam. Mislim pa, da bi morda kdo utegnil tudi razumeti to kar sem pa
               nameravala povedati, da je prejšnji minister za notranje zadeve sklenil pogodbo v
               nasprotju z zakonom in da je posledica te pogodbe bil nek zelo velik denar. In me
               zanima ali je bil tisti denar predviden v proračunu in če je bil predviden zakaj se
               bo zdaj porabil glede na to, da se ne bo porabil za najemnine? Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Bom poskrbel, da bo do tovrstnih odgovorov prišlo. Gospa Jerajeva.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>jaz se opravičujem. Jaz sem pričakovala, da se bomo vsaj pogovarjali res o proračunu
               in da ne bo težav s tem, če poslanci ministrom ali državnim sekretarjem zastavljamo
               vprašanja v tem smislu, torej o proračunskih postavkah, ker to je na dnevnem redu in
               o tem naj bi se tudi pogovarjali.</p>
               <p>Jaz sem eno vprašanje že zastavila Ministrstvu za pravosodje, zdaj pa, ker nisem
               imela prej vseh materialov pri sebi, bi rada še nekaj stvari odprla oziroma bi
               prosila za informacijo s strani ministrstva. Omenila sem že investicije in zmanjšanje
               sredstev na investicijah, to mi boste verjetno odgovorili, ampak zelo pomembno se pa
               zmanjšujejo tudi sredstva za modernizacijo pravosodnega sistema, E-pravosodje. Mi
               vemo, da se pogosto pogovarjamo o neenotnih evidencah, vodenje spisov, ki se potem
               kar nekje izgubijo in o podobnih zadevah, ki bi najbrž že zdavnaj morale biti za nami
               in na vseh možnih področjih prehajamo na elektronsko poslovanje. Tukaj pa na področju
               sodstva kot da smo malo za tistimi, ki, torej nas prehitevajo tudi manj razvite
               države na tem področju. Vemo, da je prejšnji minister Virant določene spremembe
               naredil na področju upravnih enot. Nadaljevanje tega, da smo bolj konkurenčni, da smo
               bolj učinkoviti, da skrajšamo trajanje sodnih postopkov je zagotovo tudi nek primeren
               način elektronskega poslovanja tudi v sodnem sistemu in me zato zanima zakaj tukaj
               kar za 3,5 milijonov evrov zmanjšujemo sredstva? Zdaj ali smo stvari tako slabo
               pripravili ali ne vem kaj se je dogajalo, mi bo minister, upam, povedal. Vemo, da
               naši eksperti s tega področja celo svetujejo po drugih državah, med drugim je to celo
               minister počel, potem bi človek že pričakoval, da te stvari najprej uredimo doma. In
               če smo nekako pohvaljeni na področju upravnih enot ali pa upravljanja države, torej
               dela državnih organov in smo nekje v vrhu evropskih lestvic po E-upravi je precej
                   nelogično, da v
               pravosodnem sistemu pa temu trendu ne sledimo.</p>
               <p>Zanima me tudi zmanjšujejo se sredstva centra za izobraževanje v pravosodju. Zdaj,
               učinkoviti sodniki, tožilci, pravobranilci so ponovno lahko spet boljši,
               konkurenčnejši, bolj učinkoviti, če so dovolj izobraženi, če temu namenjamo potrebno
               pozornost, kajti tudi to je velikokrat razlog ali pa vsaj izgovor za kakšno predolgo
               sojenje, torej da je potrebno sodnike dodatno izobraževati, usposabljati, sodnike,
               tožilce, vse ostale. In me zanima zakaj tudi tukaj zmanjšujemo sredstva?</p>
               <p>Potem me zanima v primerih, ko Slovenija na evropskem sodišču za človekove pravice
               zgubi oziroma Slovenija, se pravi, ko naši državljani uveljavijo svoje pravico tam in
               jim je država v tem primeru dolžna izplačati odškodnino oziroma poravnati neko
               napačno odločitev sodnika, ki je bila sprejeta, jo popraviti. Me zanima ali to
               bremeni potem Ministrstvo za finance, pravobranilstvo, ali bremeni tisto sodišče,
               kjer je napaka nastala oziroma kjer je prišlo do napake sodnika in ali sodnik v tem
               primeru kakorkoli odgovarja, ali ga kdo povpraša po odgovornosti oziroma so sploh
               kakšni inštrumenti v tem smislu? Ker tega v tem vašem delu ne najdem.</p>
               <p>In ali je sploh kdaj bilo recimo vprašanje o tem, ker kolikor vemo zdaj se je
               dejansko veliko takšnih primerov zgodilo na evropskem sodišču ali pa se še dogaja in
               kar nekaj ljudi tam čaka na pravico. Kaj to pomeni v prihodnje, ali bomo potem s tem
               obremenili tista sodišča, ki so takšne odločitve sprejele ali kakšen je načrt na
               naprej, ker ko bo država morala te stvari poravnavati najbrž lahko govorimo o velikih
               sredstvih, ki jih bo treba nekje zagotoviti? Za druge pa nimam vprašanj<gap n="..."/>bi imela za
               notranjo ministrico, ampak, če nikogar ne bo nima smisla najbrž.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ne vidim več želje po razpravi, zato dajem besedo gospod Škrlecu. Prosim.
               Državni sekretar, izvolite.</p>
            </sp>
            <sp who="SDT5:ŠkrlecBoštjan">

               <speaker>BOŠTJAN ŠKRLEC:</speaker>

               <p>Hvala lepa za besedo, gospod predsednik. Naj odgovorim na vprašanja, ki ste jih
               zastavili tako vi kot gospa poslanka.</p>
               <p>Če začnem s prvim vprašanjem, kako je s sredstvi sodišča v Celju glede na preiskavo
               najdišča oziroma kraja, ki se obravnava kot kraj kjer obstaja sum storitve kaznivega
               dejanja v Hudi jami. Gre za sodni postopek, gre za preiskovanje kaznivega dejanja,
               gre za posamezna preiskovalna dejanja v okviru tega postopka in torej gre za postopek
               za katerega sodišče zagotavlja sredstva kot samostojni proračunski uporabnik.
               Proračuni sodišč za opravljanje sodne funkcije namreč niso del proračuna Ministrstva
               za pravosodje. Zaradi tega Ministrstvo za pravosodje v tej zvezi nima neposrednih
               pristojnosti.</p>
               <p>V zvezi z vprašanjem, ki se nanaša na študijski center za narodno<stage>(?)</stage> spravo. Študijski center ima svojo
               proračunsko postavko od prvega rebalansa naprej in ta proračunska postavka je bila
               sedaj v tem rebalansu dejansko znižana za 10.000 evrov. Študijski center je sprejel
               varčevalne ukrepe, ker je to tudi dolžan kot uporabnik in to zmanjšanje je v skladu s
               temi varčevalnimi ukrepi, tako da računamo, da delo študijskega centra zaradi tega ne
               bo nikakor trpelo ali okrnjeno.</p>
               <p>Kar se tiče komisije za popravo krivic. Postavka komisije za popravo krivic je bila v
               prvem in drugem rebalansu nespremenjena, v to postavko nismo posegali in ta postavka
               ni spremenjena in zaradi tega ne vidim težav v tej povezavi.</p>
               <p>Vprašanje, ki se nanaša na sodno stavbo v Ljubljani, novo sodno stavbo, ki naj bi
               rešila problem razdrobljenih lokacij sodišč v Ljubljani. To je resen problem s
               katerim se pravosodno ministrstvo intenzivno ukvarja. Zmanjšanje postavke na
               proračunu oziroma proračunske postavke investicij ne bo prizadelo tega projekta. To
               je edini prioritetni investicijski projekt in edini investicijski projekt v smislu
               izgradnje novih prostorov, ki ga trenutno sploh imamo, zaradi krize namreč druge
               gradnje novih stavb ni mogoče izvajati. Ta projekt pa gre naprej ravno zaradi tega,
               ker so izdatki za najemnine trenutno zelo visoke v Ljubljani in ker bo tudi s tem, ko
               se bodo vsi pravosodni organi oziroma vsa sodišča v Ljubljani združila pod isto
               streho, dejansko omogočena bistveno večja racionalizacija poslovanja. Tako, da ta
               projekt teče, je v nadaljevanju, trenutno je podpisana pogodba za izdelavo projektne
               dokumentacije, ki naj bi bila do konca leta narejena in sredstva za to postavko so
               zagotovljena oziroma za ta projekt so zagotovljena.</p>
               <p>Sredstva, ki so bila namenjena za zakonodajo so resnično znižana za 150.000 evrov. V
               teh sredstvih smo mi želeli ob nastopu mandata z obsegom sredstev, ki jih je ta
               postavka vsebovala, smo želeli zagotoviti maksimalno angažiranje vseh mogočih
               strokovnjakov pri izdelavi in pripravi zakonskih podlag. Zaradi varčevalnih ukrepov
               moramo to postavko do določene mere nižati. Naj pa povem, da v prejšnjem mandatu je
               bila ta postavka sicer res nižja, vendar je pri izvedbi prihajalo do tega, da se je
               na to postavko prenašalo sredstva iz drugih postavk. Tako, da ta obseg, ki ga imamo,
               računamo, da bo kljub varčevalnim ukrepom uspel zadostiti tem ciljem, ki smo si jih
               zadali. Za ilustracijo naj povem tudi to, da kljub intenzivnemu delu in sodelovanju
               mnogih strokovnjakov tako iz pravosodje kot iz vrst akademske stroke, do sedaj nismo
               podpisovali avtorskih pogodb za sodelovanje pri pripravi zakonodaje tudi nismo
               izplačevali sejnin za sodelovanje na sejah delovnih teles in svetu, delovnih skupin,
               ki pripravljajo zakonodajo, izplačevali smo zgolj potne stroške za tiste, ki niso
               delavci v državnih organih. 
               Kar se tiče zmanjševanje postavk na e-pravosodju. E-pravosodje ostaja prioriteta tega
               ministrstva. To je bilo povedano že udoma, namreč večkrat v preteklosti. Da prav v
               informatizaciji sodnih postopkov vidimo mnogo prostora za po eni strani pospešitev
               poslovanja, po drugi strani pa tudi za racionalizacijo poslovanja predvsem tega
               pisarniškega dela poslovanja, ki je seveda povezano tudi z določenimi stroški. Prenos
               oziroma zmanjševanje sredstev v bistvu pomeni prenos sredstev v letu 2010. To ne
               pomeni, da so ti projekti ustavljeni. Projekti potekajo naprej. Projektni svet je
               projekte odobril. Bil je namreč ustanovljen poseben projekt, ki koordinira vse
               projekte znotraj tega krovnega projekta e-pravosodja. Notri so predstavniki vrhovnega
               sodišča, predstavniki vrhovnega tožilstva, ustavnega sodišča, državnega
               pravobranilstva in tudi Ministrstvo za javno upravo.</p>
               <p>Namen je, da se koordinirajo ti projekti, ker so medsebojno povezni. Namreč ni mogoče
               informatizirati enega segmenta brez, da bi bila pripravljena tudi podlaga za to
               informatizacijo pri drugih subjektih. To se pravi tu potekajo številne koordinacije
               med temi akterji in zaradi te koordinacije je prišlo do nekega časovnega zamika v
               terminskem planu. Ta zamik plačil bo omogočil, da se prestavijo te obveznosti v tej
               višini v naslednje leto. Torej zaradi tega projekti ne bodo stali in projekti bodo
               vsebinsko potekali z isto hitrostjo naprej.</p>
               <p>Kar se tiče centra za izobraževanje v pravosodju. Žal je res, da smo morali do
               določene mere znižati ta sredstva, vendar je treba povedati, da smo v prvem rebalansu
               dvignili za 100.000 evrov ta sredstva. Sedaj jih nižamo za 50.000 evrov. To pa ni šlo
               na račun programov, ni šlo na račun vsebin izobraževanja in obsega izobraževanja. To
               smo prihranili s tem, da smo racionalizirali, če malo karikiram, ponudbo med odmori
               teh izobraževanj, znižali pa smo tudi honorarje, ki se izplačujejo predavateljem.
               Tukaj je navedba o teh honorarjih, dejansko uvedla nekoliko znižane honorarje. To ni
               priljubljen ukrep. Tega ne počnemo zato, ker bi si to želeli. Znanje je seveda
               osnovna dobrina in sodstvo je panoga, ki pravzaprav temelji na znanju. Zaradi tega
               računamo, da ta poseg v proračun centra za izobraževanje v pravosodju vsebinsko ne bo
               osiromašil teh vsebin, ki jih centri za pravosodje izvajajo. Kar pa se tiče
               odškodnin, ki nastanejo zaradi sodnih napak ali predolgega sojenja, ki jih prisodi
               mednarodno oziroma evropsko sodišče za človekove pravice. Je treba povedati, da ima
               državno pravobranilstvo kot samostojni proračunski uporabnik posebno postavko za te
               odškodnine in so sredstva zagotovljena znotraj te posebne postavke in torej ne gre za
               proračun Ministrstva za pravosodje. Upam, da sem podal odgovore na vprašanja. Če ne,
               sem na voljo še za dodatna pojasnila. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Sam sem zelo zadovoljen s tistim delom odgovora, kjer govorite o komisiji
               za popravo krivic in pa o inštitutu. Vem sicer, da je, da so sodišča samostojen
               porabnik, vem pa tudi to, da podatke lahko dobite.  Verjamem, da jih zdaj verjetno niti nimate, vseeno bom
               prosil za kakšen podatek kaj je s to Hudo jamo pa s Celjem. Enkrat v bodoče, v nekem
               doglednem času, ker bi me to res zanimalo, če je to zagotovljeno. Vem pa, da jih s
               seboj ne morete imeti. Sprejemam. Prav. Je še kakšna želja? Ja takoj. Samo še
               ministrici nisem dal besede v tem krogu. Prosim gospa Krebsova.</p>
            </sp>
            <sp who="SDT5:PavliničKrebsIrma">

               <speaker>IRMA PAVLINIČ KREBS:</speaker>

               <p>Hvala lepa.</p>
               <p>Gospod Kek name ste naslovili vprašanje kako je s sredstvi za nevladne
               organizacije.</p>
               <p>Ministrstvo za javno upravo je v okviru operativnega programa za razvoj človeških
               virov kot posredniško telo res odgovorno za izvajanje te prednostne usmeritve
               spodbujanja razvoja nevladnih organizacij ter socialnega in civilnega dialoga. Ravno
               v teh, bom rekla časih, v katerih danes je Republika Slovenija smo ocenili, tudi po
               pogovoru z nevladnimi organizacijami in socialnimi partnerji, ki so člani
               ekonomsko-socialnega sveta, da moramo pospešiti aktivnosti, ki so v domeni tega
               operativnega programa, tudi s finančno podporo in čim prej kakor je, objaviti
               razpise, ki bodo omogočala črpanje sredstev tem partnerjem.</p>
               <p>Tako vam lahko sporočim, da je bil objavljen javni razpis za sofinanciranje projektov
               horizontalnih mrež nevladnih organizacij in regionalnih stičišč za leto 2009 in 2010.
               Ta razpis je bil že objavljen in sicer izbranih je bilo dvanajst projektov, dva
               projekta horizontalnih mrež pa deset projektov regionalnih nevladnih stičišči. Tukaj
               smo podprli zagotavljanje podpornih storitev in informacij nevladnim organizacijam,
               potem s sodelovanjem nevladnih organizacij v posvetovalnih procesih in možnostih, da
               vplivajo na javne politike in na ozaveščanje javnosti o pomeni nevladnih organizacij.
               Dve statistični regiji sta ostali v temu razpisu nepokriti, to je bila notranjsko
               kraška in koroška zaradi tega, ker želimo ta stičišča okrepiti tudi na temu področju,
               se ko v temu delu konec leta 2009 razpis dodatno objavil.</p>
               <p>Potem objavili smo razpis vsebinskih mrež. Za te horizontalne mreže je ne razpolago
               tri milijone sto štiriintrideset evrov za vsebinske mreže nevladnih organizacije pa
               je na razpolago 2,4 milijona evrov in sicer je javni razpis v teku, objavljen je bil
               aprila 2009. Namen je, da zagotovimo nevladnim organizacijam podporno okolje iz
               vsebinskega področja, da se bodo lahko okrepile in prispevale k vzpostavljanju
               civilnega dialoga in soustvarjanje pogojev za prenos javnih nalog in javnih
               pooblastil na nevladne organizacije. Nevladne organizacije ves čas seveda poudarjajo,
               da so usposobljene in želijo opravljati javne naloge in želijo, da posamezna resorna
               ministrstva prenesejo posamezne javne naloge na nevladne organizacije, tako na
               področju zdravja, na področju pomoči na socialnem področju.  Mi ugotavljamo, da besed seveda je na temu
               področju zelo veliko. Nismo pa še nikoli udejanjili v takšnem obsegu kot je to v
               drugih evropskih državah, prenosa teh nalog. In hkrati ugotavljamo tudi na nevladne
               organizacije niso, ker te prakse do sedaj ni bilo usposobljene vstopati v ta proces.
               Zato je bistveno in temeljno, da s temi praksami, ki drugod že obstajajo nevladne
               organizacije usposobijo za to, da bodo lahko te naloge v kolikor bi jih država
               prenašala tudi opravljale. Tako da, tu je bilo na javnem razpisu v resnici štirideset
               vlog in proces izbire bo končan v mesecu juliju in 2,4 milijone evrov bo šlo
               nevladnim organizacijam za krepitev te funkcije nevladnih organizacij.</p>
               <p>Na predlog socialnih partnerjev, članov ekonomsko socialnega sveta, to so tako
               predstavniki delodajalcev, predstavniki sindikatov in ostalih članov
               ekonomsko-socialnega sveta smo predvideno pomoč za razvoj socialnega dialoga in
               vključevanje v procese torej, kako jim pomagati in se usposobiti v tej smeri smo na
               njihov predlog, zaradi tega ker so ocenili, da krizne razmere zahtevajo druge
               veščine, druge pristope smo v letu 2009 po pogovoru z delodajalci, skratka s temi
               skupinami, ki jih je dvanajst v ekonomsko-socialnem svetu že razpisali 3,1 milijon
               evrov sredstev za torej pomoč članom ekonomsko-socialnega sveta za krepitev njihove
               institucionalni in administrativne usposobljenosti na področju socialnega dialoga. Ta
               sredstva bodo črpana 2009 in 2010, razpis je bil objavljen.</p>
               <p>Na temu področju se z ambicijo krepitve teh vlog, ki jih mi kot Ministrstvo za javno
               upravo na temu področju imamo smo naredili vse, da smo letos opravili tisto nalogo,
               torej objavili vse razpise, lahko se pohvalim tudi, da smo do sedaj sredstva, ki jih
               imamo na razpolago za krepitev predvsem teh vlog, torej razvoj človeških virov v
               celoti črpamo sredstva kot izredno uspešno ministrstvo in res želimo pomagati
               nevladnimi organizacijam, socialnim partnerjem, da okrepijo svojo vlogo v slovenskem
               prostoru, tudi s pomočjo evropskih sredstev, evropskih strukturnih skladov, ki pa jih
               je na razpolago do leta 2013 petnajst milijonov  osemsto trinajst ampak vse razpisane imamo dejansko že
               zaradi razlogov, ki sem jih pojasnila, že v letu 2009 aktivirane. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Grims, izvolite.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Preden zaključimo razpravo bi opozoril vendarle na eno dejstvo.</p>
               <p>Najprej bi se res iskreno zahvalil vsem predstavnikom, ki so se z vladne strani
               udeležili te seje, vsak za svoj področje, seveda vsi so po moji oceni zelo korektno
               danes in strokovno stvari zagovarjali. Tako da res iskrena hvala za posredovane
               podatke. Moram pa reči, da popolnoma nasprotno to velja za Ministrstvo za notranje
               zadeve. Kako je mogoče, da niso nikogar poslali<gap n="..."/> Jaz razumem, da ne more biti
               ministrica povsod ampak, da nihče ne pride tega ni mogoče razumeti drugače kot en akt
               arogance. In iz tega razloga ministrico javno pozivam, da naj na to vprašanje, ki sem
               ga dvakrat zelo natančno formalrial, ga je podprlo več kolegic in kolegov, vključno
               tudi z gospod Beblerjevo iz koalicije, kar štejem kot pozitivno gesto, vsekakor pa
               kot dokaz, da so ti podatki zelo pomembni, da vendar na to gospa ministrica javno
               odgovori in to naj stori prosim, še preden bo obravnaval matični odbor to
               problematiko kajti, kot vsi vemo, je dejansko mogoče stvari v večji meri spreminjati
               še do seje oziroma na seji matičnega delovnega telesa potem pa vsi vemo da je v danem
               primeru odbor pristojen za proračun. </p>
               <p>Toliko samo z moje strani, ker na to vprašanje seveda iz teh razlogov ni bilo na tej
               seji odgovorjeno in kot rečeno pričakujemo natančen podroben, argumentiran, javni
               odgovor nanj. Vprašanje kot rečeno, ne bi še tretjič ponavljal razen, če gospa
               Potrata izrecno želi. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Jaz mislim, gospod Grims, da bomo omogočili gospe ministrici, da bo svojo
               nalogo opravila tukaj pred nami in da nam bo to predstavila in to preden bomo
               obravnavali zadevo na Državnem zboru. Mislim, da je to povsem normalno.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Repliko na gospoda Grimsa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Gospa Potrata, replika.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Je pa zvezana s tem, ker pravijo da naj kdo po nemarnem ne omenja kakšnega imena, ker
               me je pa gospod Grims že omenil bi pa samo na to opozorila, da pri prvi obravnavi
               rebalansa vsi odbori kot zainteresirana delovna telesa k obravnavi rebalansa niso
               bili sklicani. In Odbor za visoko šolstvo, znanost in tehnološki razvoj se recimo ob
               prvi obravnavi rebalansa sploh ni sestal in se izrekal o predlogu rebalansa, ker je
               vendarle to samo zainteresirano delovno telo. In če bi prakso svojih kolegov
               upoštevali potem ni nobenega razloga za to, da bi morali postopek sprejemanja ali
               obravnave rebalansa na matičnem delovnem telesu zaradi tega prelagati ali
               zaustavljati ali kako, da ne boste imeli toliko težav gospod predsednik.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala za pomoč ampak jaz res nimam nobenih težav. Odločil, se sem se, da bomo to
               obravnavali kot zainteresirano delovno telo in to je to. Tako da res ne potrebujem
               pomoči. Gospod Grims, izvolite.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Prvič, gospa Potrata zdaj govori o nečem povsem drugem.</p>
               <p>Drugič, rekla je da se po nemarnem naj omenja nekega imena, zdaj, če citiramo Sveto
               pismo govori, da po nemarnem ne omenjaj božjega imena. Če se gospa Potrata počuti
               božansko to spoštujem ampak vsake oči imajo sovjega malarja.</p>
               <p>Zdaj, tretje kar pa sem hotel odgovoriti je pa vprašanje glede sklicevanja sej zainteresiranih delovnih
               teles. Dejstvo je, da pri prvem rebalansu so se sredstva, ki jih ga pokriva visoko
               šolstvo celo povečala, precej in v sedanjem drugem rebalansu so se ponovno povečala
               na nekaterih postavkah, na nekaterih pa ostala na približno enaki ravni kot pred
               prvim rebalansom in menim, da bi bilo povsem nerealno, da bi zahtevali dodatna
               zviševanja sredstev, me pa tudi nihče od članov odbora ni kakorkoli kontaktiral, da
               bi predlagal oziroma izrazil interes, da bi se to obravnavalo v okviru
               zainteresiranega delovnega telesa. Vsi pa dobro veste, da je tako in tako matično
               delovno telo tisto, ki dejansko odloča in da gre tukaj zgolj za izmenjavo informacij
               in predstavitev stališč.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Zaključujemo torej razpravo, prehajamo na glasovanje.</p>
               <p>Na glasovanje pa dajem naslednji predlog sklepa: Odbor za notranjo politiko, javno
               upravo in pravosodje se je seznanil s predlogom rebalansa proračuna Republike
               Slovenije za leto 2009, v delu, ki se nanaša na Ministrstvu za pravosodje in
               Ministrstvu za javno upravo. Prehajamo na glasovanje, glasujemo. Za je glasovalo 14
               članov, proti nihče.</p>
               <p><stage>(Za je glasovalo 14.)</stage> <stage>(Proti nihče.)</stage></p>
               <p>Odbor je sklep sprejel.</p>
               <p>S tem končujemo to točko dnevnega reda in današnjo sejo. Hvala za udeležbo<gap n="..."/> Pozabil
               sem, samo to, poročevalec bom sam rezen če je kakšno nasprotno<gap n="..."/> Hvala lepa.</p>
               <stage type="time">(Seja je bila končana 1. julija 2009 ob 11.58.)</stage>
            </sp>
         </div>
      </body>
   </text>
</TEI>