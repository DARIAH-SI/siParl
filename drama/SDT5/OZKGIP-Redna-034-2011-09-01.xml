<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZKGIP-Redna-034-2011-09-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">1F9DC05AE8682FF4C12578D4004A18E7</idno>
               <idno type="custom" subtype="day">429B8DF07E8C94C5C12578FF003FB85A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=429B8DF07E8C94C5C12578FF003FB85A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKGIP-Redna-034-2011-09-01.OZKGIP" n="034">
               <name>Redna</name>
               <date when="2011-09-01"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKGIP-Redna-034-2011-09-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKGIP-Redna-034-2011-09-01.OZKGIP">
                        <orgName key="OZKGIP">Odbor za kmetijstvo gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KMETIJSTVO, GOZDARSTVO IN PREHRANO</stage>
            <stage type="session">34. seja</stage>
            <stage type="date">(1. september 2011)</stage>
            <stage type="chairman">Sejo je vodil Franc Bogovič, predsednik odbora.</stage>
            <stage type="time">Seja se je pričela ob 16.21. </stage>
            


            <sp xml:id="SDT5-OZKGIP-Redna-034-2011-09-01.sp1">

               <speaker>PREDSEDNIK FRANC BOGOVIČ:</speaker>

               <p>Pričenjam s 34. sejo odbora. Vsi skupaj lepo pozdravljeni. Tudi za to sejo ni nobenih
               opravičil oziroma najavljenih nadomestnih članov.</p>
               <p>Prehajamo na določitev dnevnega reda seje odbora. S sklicem seje 22. julija ste
               prejeli naslednji dnevni red:</p>
               <p>1. Predlog zakona o spremembah in dopolnitvah zakona o gozdnem reprodukcijskem
               materialu - skrajšani postopek.</p>
               <p>2. Predlog deklaracije o usmeritvah za delovanje Republike Slovenije v institucijah
               Evropske unije v obdobju julij 2011 do decembra 2012.</p>
               <p>3. Pobude in vprašanja članov odbora.</p>
               <p>V četrtek 25. avgusta 2011 ste prejeli predlog za razširitev dnevnega reda z novo 2.a
               točko - predlog rebalansa proračuna Republike Slovenije za leto 2011.</p>
               <p>Prehajamo na glasovanje o predlagani razširitvi in prosim, če se strinjate bi kar
               opravili glasovanje, zato dajem na glasovanje predlagano razširitev dnevnega reda.
               Glasujemo. Zaključujem glasovanje</p>
               <p>Kdo je za? <stage>(9 članov.)</stage></p>
               <p>Z 9 glasovi ZA je ta dnevni red razširjen. To točko bi potem obravnavali pod točko
               2.a, zato lahko kar preidemo na prvo točko dnevnega reda.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O GOZDNEM REPRODUKCIJSKEM MATERIALU - SKRAJŠANI POSTOPEK</title>
               </p>
               <p>Predstavniki Vlade pozdravljeni še enkrat tudi na tej seji in minister predajam vam
               besedo.</p>
            </sp>
            <sp xml:id="SDT5-OZKGIP-Redna-034-2011-09-01.sp2">

               <speaker>MAG. DEJAN ŽIDAN:</speaker>

               <p> Spoštovani gospod predsednik kot minister sem se naučil, da najbolj zanimivo je
               vino, ko smo to končali se je kar dvorana spraznila na pol, tudi moji ljudje me to
               sedaj učijo.</p>
               <p>Ta uskladitev je v bistvu bolj tehnične kot vsebinske narave, saj gre za uskladitev z
               odpravo neskladja z zakonom o storitvah na notranjem trgu, ki je bil sprejet leta
               2010.</p>
               <p>Podjetja iz tretjih držav morajo namreč imeti v Republiki Sloveniji podružnico iz
               drugih držav Evropske unije, zato ker gre za enotni trg pa to ni več potrebno.</p>
               <p>Prav tako gre z to dopolnitvijo zakona o gozdnem reprodukcijskem materialu za odpravo
               neskladja z direktivo o storitvah na notranjem trgu, ki je bila sprejeta leta 2006
               operativno pa da molk organa v upravnih postopkih pomeni pozitivno odločitev.</p>
               <p>In potem še ena tehnična uskladitev, da se v kazenskih določbah valuta spremeni iz
               slovenskih tolarjev, ki jih na žalost več nimamo v evre. In to je to gospod
               predsednik.</p>
            </sp>
            <sp xml:id="SDT5-OZKGIP-Redna-034-2011-09-01.sp3">

               <speaker>PREDSEDNIK FRANC BOGOVIČ:</speaker>

               <p>Hvala lepa minister. K obravnavi smo povabili tudi kmetijsko gozdarsko zbornico,
               sindikat kmetov, to so ti vabljeni gosti.</p>
               <p>Sedaj po vrsti dajem besedo predstavnici zakonodajno pravne službe, ki je tudi med
               nami, lepo pozdravljen in izvolite.</p>
            </sp>
            <sp xml:id="SDT5-OZKGIP-Redna-034-2011-09-01.sp4">

               <speaker>VALENTINA MAROLT:</speaker>

               <p>Hvala za besedo. Valentina Marolt. Zakonodajno-pravna služba z vidika svojih
               pristojnosti k predlogu zakona ni imela pripomb. Hvala.</p>
            </sp>
            <sp xml:id="SDT5-OZKGIP-Redna-034-2011-09-01.sp5">

               <speaker>PREDSEDNIK FRANC BOGOVIČ:</speaker>

               <p>Hvala lepa za jedrnato poročilo. Sprašujem tudi predstavnika zbornice če želi in pa
               sindikata kmetov.</p>
            </sp>
            <sp xml:id="SDT5-OZKGIP-Redna-034-2011-09-01.sp6">

               <speaker>GOSPOD __________:</speaker>

               <p>Hvala lepa. Jaz mislim, da je v tem delu minister  izčrpen. Mi smo to proučili in se z izhodišči, kot jih
               je pripravljal ministrstvo strinjali.</p>
            </sp>
            <sp xml:id="SDT5-OZKGIP-Redna-034-2011-09-01.sp7">

               <speaker>PREDSEDNIK FRANC BOGOVIČ:</speaker>

               <p>Hvala lepa. Sindikata kmeta ni. Želje po razpravi v tem času. Sprašujem tudi ostale
               vabljene smo že pozvali. Sedaj prihajate na vrsto kolegice poslanke in poslanci za
               razpravo o posameznih členih predloga zakona. Tudi tu predlagam, da po končani
               razpravi v skladu s tretjo alinejo 128. člena Poslovnika glasujemo o vseh členih
               skupaj. Temu mislim, da nihče ne nasprotuje tako da potem lahko smatramo, da je ta
               člen proceduralni sprejet.</p>
               <p>Sedaj odpiram razpravo v kolikor želi kdo razpravo o 1. členu tega zakona.
               Zaključujem. Ali želi kdo razpravljati o 2. členu zakona. V kolikor ne tudi
               zaključujem in predlagam potem glasovanje kot smo dejali o vseh teh členih zakona in
               opravljamo glasovanje tako da dajem vsakomur. 8 nas je, dovolj nas je sklepčni
               smo.</p>
               <p>Prosim za glasovanje o členih zakona. Zaključujem.</p>
               <p>Kdo je za? <stage>(8 članov.)</stage></p>
               <p>S tem ugotavljam, da smo sklepčni in tudi te so sprejeti. Glede na to, da Odbor za
               kmetijstvo, gozdarstvo in prehrano kot matično delavno telo k predlogu zakona ni
               sprejel nobenega amandmaja. Odbor predlaga Državnemu zboru da predlog zakona sprejme
               v predloženem besedilu. To je ugotovitev kot vemo. Zdaj pa še določamo tistega, ki bo
               predstavil ta zakon, poročal v imenu odbora na Državnem zboru. Želi kateri od
               podpredsednikov. Hvala, bom potem to sam opravil. S tem tudi 1. točko
               zaključujem.</p>
               <p>Prehajamo na <title>2. TOČKO DNEVNEGA REDA - PREDLOG DEKLARACIJE O USMERITVAH ZA
                  DELOVANJE REPUBLIKE SLOVENIJE V INSTITUCIJAH EVROPSKE UNIJE V OBDOBJU JULIJ 2011
                  DO DECEMBER 2012.</title>
               </p>
               <p>K tej točki sem vabim Ministrstvo za kmetijstvo, gozdarstvo in prehrano, službo Vlade
               za razvoj in evropske zadeve. Dobrodošli. Potem kmetijsko gozdarstvo zbornico in pa
               sindikat kmetov so tisti, ki ste bili vabljeni.</p>
               <p>Kot gradivo k tej točki ste prejeli predlog deklaracije, ki ga je Državnemu zboru v
               obravnavo predložila Vlada.</p>
               <p>Obveščam vas tudi, da je odbor predlog deklaracije obravnaval kot matično delavno
               telo na podlagi 2. odstavka 154.g. člena Poslovnika Državnega zbora. Na današnji seji
               bomo pozornost namenili predvsem tistim delom deklaracij za katerega je odbor
               obravnava vsebinsko oziroma delovno pristojen.</p>
               <p>Svoje mnenje k predloženi deklaraciji z morebitnimi amandmaji, ki jih bo sprejel, bo
               odbor poslal pristojnemu odboru Državnega zbora za obravnavo teh aktov, to pa je
               Odbor za zadeve Evropske unija.</p>
               <p>Najprej dajem besedo v razpravi predstavnikom Vlade in gospod Engelman boste vi glede
               na to, da gre za to deklaracijo, izvolite.</p>
            </sp>
            <sp xml:id="SDT5-OZKGIP-Redna-034-2011-09-01.sp8">

               <speaker>ANDREJ ENGELMAN:</speaker>

               <p>Najlepša hvala. Dal bom samo en kratek generalni uvod potem bi prepustil Ministrstvu
               za kmetijstvo v tistem delu kar je pač interes tega odbora.</p>
               <p>Deklaracija je sedaj vse, nič v Državnem zboru. Narejena je na osnovi zahtev, ki jih
               daje zakon, ki ureja razmerje med Državnim zborom in Vlado o pogojih o članstvu
               Slovenije Evropski uniji. Temelji na 18 mesečnem programu sveta. Vemo da imamo zdaj
               trojko Poljska, Danska in Ciper. Temelji tudi na delavnem programu Evropske komisije
               za letošnje leto.</p>
               <p>Sama deklaracija je iz dveh delov. Najprej osnovna politična usmeritev za nekatere
               ključne, predvsem štiri, pet področij, potem pa so prednostne naloge za delo v svetu, kjer gre za sektorske
               prednostne naloge po področjih. Tisto, kar je mogoče letos drugače je, da je ta
               deklaracija nekako organizirana na enak način kot proračun, po teh ključnih namenih,
               v gradivu pa je potem podana še obrazložitev, ki podrobneje opisuje stanje v Evropski
               uniji.</p>
               <p>Če zelo na kratko predstavim ta splošni del deklaracije, je dejstvo, da se srečujemo
               z obdobjem sprememb v Evropski uniji. Po eni strani gre za uveljavitev Lizbonske
               pogodbe, ki prinaša nekatere novosti, kjer so še posamezna odprta vprašanja, kjer se
               v samem delovanju v bistvu kristalizira, kaj posamezne določbe res pomenijo, je to
               obdobje krize in dejstvo je, da bo očitno Evropska unija iz vsega tega izšla nekoliko
               spremenjena.</p>
               <p>Tisto, kar danes že ugotavljamo je, da se ta proces odločanja, ki je v preteklosti
               zelo dolgoročen proces, se na marsikaterem področju sedaj zelo skrajšuje, povečuje se
               tudi koordinacija ključnih politik.</p>
               <p>Slovenija je tukaj izpostavila 4 ključne usmeritve. Prva je za tako imenovano
               pametno, trajnostno in vključujočo rast, kjer govorimo predvsem o realizaciji zavez,
               ki jih imamo v okviru strategije Evropa 2020, na osnovi tega je Slovenija pripravila
               Nacionalni reformni program, letos smo zaključili prvi semester, ki ureja tudi
               javnofinančni okvir. Imamo domače zaveze, ki se skladajo z ambicioznimi cilji
               Evropske unije in imajo potem pokrito tudi v nacionalnem proračunu.</p>
               <p>Mogoče bi, da ne grem v podrobnosti, tukaj samo nekaj povedal, da Slovenija si bo in
               si je tudi že v preteklosti predvsem na tem področju potem prizadevala še za krepitev
               tistih mehanizmov, ki dejansko spremljajo učinkovitost teh ukrepov, skratka, da ne
               gre samo za nalaganje obveznosti, ampak tudi njihovo preverjanje.</p>
               <p>Na področju učinkovitega upravljanja gre predvsem za cilje, ki izboljšajo fiskalno in
               finančno stabilnost. Tu bi mogoče samo nekoliko opozoril na to, da je bila sama
               deklaracija tudi kasneje ob prednostnih nalogah pisana v juniju mesecu, ker je bilo
               nekaj predvideno ravno na tem področju se veliko dogaja, mogoče je prišlo do nekih
               manjših zamikov, tisto, kar je bilo predvideno, da bo junija, julija, bo "de facto"
               zdaj očitno sprejeto šele septembra, ampak drugače gre predvsem za stabilizacijo
               finančnega sektorja, tako v Evropski uniji kot v svetu se uveljavijo nova pravila za
               izboljšanje preglednosti, ocenjevanje tveganj, preprečevanje in nastanka
               <stage>/Nerazumljivo./</stage> v prihodnje.</p>
               <p>Kot tretjo ključno nalogo, ki bo zelo zanimiva tudi za to področje kmetijstva, pa je
               področje k razvoju naravnanega proračuna ali po domače povedano, pogajanja o
               večletnem finančnem okvirju. Tisto, kar je drugače je, da imamo v tem obdobju prvič
               to tudi uradno kot del, kot predpisan dokument na osnovi Lizbonske pogodbe, prvič je
               to uradna zahteva, da Evropa pride do nečesa takega. Zelo na kratko, da ne omenjam
               kmetijstva, si bo Slovenija tukaj prizadevala še naprej za močno, razvojno usmerjeno
               kohezijsko politiko in tukaj imamo predvsem, se bomo zavzemali za to, da se ohrani
               koncept prehodnih ureditev v kohezijski politiki zaradi teh specifičnih položajev
               Slovenije, ko imamo zdaj regionalizacijo na dve regiji in ko v bistvu zahodna regija
               izpadla iz cilja 1, zaradi svoje velike razvitosti in tukaj bo ključna naloga
               Slovenije, da zagotovi primerno prehodno obdobje.</p>
               <p>Ne glede na vse ocenjujemo, da bo Slovenija ohranila neto pozitivni finančni položaj
               tudi v naslednji finančni perspektivi, seveda pa bo zaradi večje razvitosti, ta
               manjši, kot je pa bil v tem obdobju, kot sem rekel kmetijstvo puščamo ob strani,
               nekatere druge zadeve.</p>
               <p>In kot 4. ključni cilj, nekaj kar je v bistvu nekako uporabljeno  kot <stage>/Nerazumljivo./</stage> motiv že v preteklih
               obdobjih, to je pa naš odnos do nadaljevane širitve in do zahodnega Balkana.
               Pričakujemo, da bo to obdobje, o katerem govori deklaracija, da se bo dejansko
               izvedel preboj na tem področju in da bodo nekatere države zahodnega Balkana "de
               facto" tudi ne dobile samo status kandidatke z nekim meglenih datumom, kdaj naj bi se
               dejansko začela pogajanja, ampak da bodo nekatere res stopile v pogajanja.</p>
               <p>In naj končam na koncu, da imamo še nek 5. sklop te same širše politične deklaracije,
               ki ima naslov Prispevek Slovenije k raznovrstnosti in raznolikosti Evropske unije,
               kjer pa dajemo neke slovenske specifike, marsikatera od njih je ponovljena od
               prejšnjič. Gre za dolgoročne procese, ki trajajo v Evropi nekaj časa, recimo kot
               primer uvedba ničelne stopnje DDV-ja na knjigo ali pa tudi mali priobalni ribolov, ki
               je bilo tudi zadnjič pri zadnji deklaraciji tudi namenjen. Skratka to so pa tiste
               zadeve, ki si bo Slovenija prizadevala, da nekaj svojih posebnosti uveljavi v
               Evropski uniji.</p>
               <p>Toliko kot generalno, hvala lepa.</p>
            </sp>
            <sp xml:id="SDT5-OZKGIP-Redna-034-2011-09-01.sp9">

               <speaker>PREDSEDNIK FRANC BOGOVIČ:</speaker>

               <p> Hvala lepa, gospod Engelman vam, dajem besedo predstavniku Ministrstva za
               kmetijstvo, mislim, da bo minister spregovoril, izvolite.</p>
            </sp>
            <sp xml:id="SDT5-OZKGIP-Redna-034-2011-09-01.sp10">

               <speaker>MAG. DEJAN ŽIDAN:</speaker>

               <p> Hvala gospod predsednik. Jaz moram reči, da na Ministrstvu za kmetijstvo,
               gozdarstvo in prehrano smo veseli, da nam je uspelo v deklaracijo vgraditi toliko
               kmetijskih, gozdarskih in ribiških tem, kot še nikoli do sedaj. To na nek način tudi
               razumemo, da je zavedanje o pomenu hrane in gozda v Sloveniji vedno bolj prisotno. </p>
               <p>Če pa sedaj grem po glavnih tematikah. V kmetijstvu je prednostna naloga, kakorkoli
               je razprava o obdobju 2014-2020, mi smo zelo aktivno sodelovali že pri pripravi
               stališč, ki jih je potem svet kmetijskih ministrov podprl in sedaj v začetku, čez
               kakšen dober mesec pričakujemo zakonodajne predloge in potem bomo imeli v bistvu več
               kot leto dni časa, da v razgovorih z Evropsko komisijo, kakor tudi med državami,
               koalicijami in potem z Evropsko komisijo, uveljavljamo naše interese. Tukaj je tudi
               pomemben obisk evropskega komisarja Daciana Cioloşa 18. novembra. Nam je tudi zelo
               pomembno, gospod predsednik, da se boste srečali kot odbor z evropskim komisarjem, to
               je bila tudi njegova želja, ker je prav, da ste tudi iz ust najbolj pomembnega moža
               evropskega kmetijstva in prehrane informirani, kako trenutno Evropa razmišlja, kaj
               trenutno sledimo, sledimo seveda jasnemu cilju, da zaradi vedno večjega pomena hrane,
               mimogrede, tisti, ki ste opazovali analize trga v zadnjem tednu, vidite, da smo na
               področju surovin globalno na izjemno nevarni strani v tem trenutku ponovno in je
               povsem razumljiva odločitev, ki smo jo mi podpirali, to je da je v bistvu področje
               hrane in s tem kmetijstva, intervencionistično vsaj do leta 2020. To nakazuje ne
               nazadnje tudi osnutek evropskega proračun, ki vidite, da v bistvu 60 milijard za
               področje kmetijstva v letu 2013 zamrzne in potem ta relativno velik denar vlečejo do
               leta 2020, v osnutku proračuna.</p>
               <p>Tisto kar zastopamo je dvostebrna politika, zastopamo da neposredna plačila ne morejo
               biti enaka na ravni Evropske unije po hektarju karkoli kmet želi, zato ker so razmere
               za kmetovanje bistveno različne in bi enotna plačila povzročila, da bi se evropska
               proizvodnja hrane koncentrirala samo v nekaterih koncih Evrope, to pa je proti
               načelom, da je potrebno hrano proizvajati povsod, kjer se da, tudi samo zaradi
               varnosti, ne samo držav, regij, ampak tudi Unije kot celote.</p>
               <p>Naslednje, kar zastopamo je jasna definicija malega kmeta, zato ker tudi mali kmet
               opravlja svoje funkcije, ki so tudi za državo pomembne, najbolj pomembni sta mogoče
               vzdrževanje krajine in potem tudi vpliv na regionalno socialno politiko in seveda
               definicija aktivnega kmeta, saj je pravilno, da je s strani Evrope odprt samo tisti
               <stage>/Nerazumljivo./</stage>, ki aktivno proizvaja hrano, vse ostale dejavnosti enostavno
               generalno gledano ne sodijo v kmetijsko politiko, ki vedno bolj postaja podobna
               izhodiščni iz leta 1957, 58.</p>
               <p>Kar se tiče programa razvoja podeželja, je naše stališče, da mora ostati stabilen vse
               do leta 2020 zato, ker se je v naši državi proces prestrukturiranja komaj pričel
                   in do leta 2020 pričakujemo
               pomembne premike na tem področju naprej.</p>
               <p>Mi smo tudi tisti, ki v evropskih komunikacijah podpiramo skrajševanje nabavnih poti,
               ker mislimo, da je to koristno tako za evropskega kmeta, za evropskega potrošnika pa
               tudi do okolja.</p>
               <p>Pomembna tema tudi varna in kakovostna hrana in krma. Slovenija tu zagovarja prvič
               načelo pravice potrošnika po informiranju, torej po informiranju o kvalitetnih
               atributih posameznih prehranskih artiklov, kakor tudi o tem kje je posamezna hrana
               proizvedena, vključno s tem kje je proizvedena surovina.</p>
               <p>Slovenija ima izrazito odklonilno stališče do genetsko spremenjenih organizmov in
               tudi do kloniranih organizmov v prehranski verigi.</p>
               <p>Kar se pa tiče delovanja sistema varne hrane je pa Slovenija ena izmed pobudnic, da
               se na ravni Evropske unije opravi revizija delovanja na ravni celotnega sistema.</p>
               <p>Opazili ste, da zadnji dve aferi, ki sta se v Evropi pojavili ne izvirata iz
               pridruženih, torej novih članic Evropske unije ampak iz starih. Obe aferi skupaj sta
               pokazale, da v bistvu sistem evropske varne hrane za razliko od nekaterih drugih
               sistemov na področju kmetijstva, recimo primer tega so agencije za plačilni promet,
               ki so bolj ali manj identične po celi Evropi.</p>
               <p>Evropski sistem varne hrane ima skupna načela, med tem pa funkcioniranje je pa zelo
               različno in zato je ta revizija, ki verjamemo, da bo pokazala, da je Slovenija, kar
               tudi dosedanje inšpekcije kažejo, na vrhu, bo prinesla dvoje prvič bolj uniform
               pristop in reorganizacijo sistema varne hrane na celotni ravni Evropske unije in to
               je tudi razlog, da smo mi nadaljnje korake pri reorganizaciji slovenskega sistema
               varne hrane, ki je po štirinajstih inšpekcijah, ki smo jih imeli zadnje dve leti in
               pol bil označen kot dober delujoč.</p>
               <p>Nadaljnje reorganizacije smo zaustavili, ker čakamo v bistvu da se prične in konča
               revizija na evropski ravni, ker potem pričakujemo neke usmeritve, katerih bo tako in
               tako tudi Slovenija kakor tudi ostale države morale slediti.</p>
               <p>Če pogledamo gozdarstvo. Pri gozdarstvu smo v Sloveniji opravili razpravo o zeleni
               knjigi. Sedanji napori gredo v to smer, da se na ravni Evropske unije vzpostavijo
               vsaj nekateri enotni standardi in nato, da nekateri deli gozdarske politike, v tem
               trenutku se še ne govori o tistem delu gozdarske politike, ki je povezana z financami
               ampak neka ...<stage>/Nerazumljivo./</stage>... kot je enoten način zbiranja informacij, zlasti vse
               tisto kar je povezano z boleznimi, potem spremembami zaradi klimatskih sprememb, da
               dejansko pridemo do enotnega modela, ki omogoča potem ukrepanje na ravni Evropske
               unije.</p>
               <p>Pri ribištvu so zakonodajni predlogi že nekaj tednov znani. Tudi v Sloveniji bomo
               imeli možnost, da o naših stališčih govorimo z gospo komisarko Marijo Damanaki, bo
               naša gostja od 16. do 18. novembra tega leta, mi pa tukaj bistveno odstopamo od
               povprečne Evropske države zato, ker naš cilj je mali priobalni ribolov. Tega ribolova
               imamo mi 85% in tega želimo razvijati ne samo zaradi tega, ker je to gospodarska
               panoga, ki daje toliko in toliko ljudem delavna mesta ampak tudi zato, ker je del
               našega turizma in tradicije.</p>
               <p>Prav tako pa mi zagovarjamo še dve stališči znotraj tega. Prvo stališče je, da nove
               članice nismo imele možnosti prenove ribiške flote in pri malem ribolovu ne gledamo
               na obnovo na način kar se Evropa boji, da bodo nastale nove ribolovne kapacitete
               ampak obnova malega ladjevja je pomembna z stališča varnosti, tako varnosti tistih,
               ki delajo z ladjami kakor varnosti okolja, saj tudi ladja, ki je starejša lahko
               okolje onesnažuje.</p>
               <p>Poleg tega pa smo mi tudi značilen primer države, ker bi, če bi imeli iste sisteme
               nadzora kakor jih imajo velike evropske države zelo hitro ugotovili, da sisteme
               informatike in ostali sistemi so skoraj da vrednostno večji kakor je skupna vrednost
               ribolova. Mi se moramo zadevati, da lansko leto smo imeli vrednost ribolova manj kot
               2 milijona evrov in mi ne moremo sprejeti, da posamezni nadzorni ukrepi nastanejo več
               kot 200 tisoč evrov, ker potem se vprašamo kje je tu ekonomika.</p>
               <p>Pri veterinarskih zadevah se pripravlja nova zakonodaja, ki bi naj pomenila en
               napredek pri zaščiti tveganj na področju zdravja živali. Mi tu zagovarjamo sistem, da
               je država aktivna pri sofinanciranju tega  tveganja. Dosti bo razprave o tako imenovani bolezni norih krav torej
               o TSE-ju v bistvu ali se lahko meje prestavijo, ali se lahko nekateri ukrepi, ki so
               do sedaj varovali potrošnika v bistvu zmanjšajo, tudi tu ima Slovenija konzervativno
               stališče in to stališče je takšno, da v bistvu vedno se prvo vprašamo kaj je varnost
               potrošnika in potem so ostale prioritete.</p>
               <p>Pri fitosanitarnih zadevah pa gre za izboljšanje zakonodaje. Ne smemo pozabiti da
               tukaj gre pa za to, da se Evropa začne deliti na cone, kar bi tudi pri veterinarskih
               zadevah bilo pri nas koristno.</p>
               <p>Prav tako pa bo nova uredba o semenskem materialu, da bi se naj semenski material,
               njegova kakovost, zdravje in razmnoževalna sposobnost še izboljšala na področju
               Evropske unije.</p>
               <p>To je samo na kratko gospod predsednik.</p>
            </sp>
            <sp xml:id="SDT5-OZKGIP-Redna-034-2011-09-01.sp11">

               <speaker>PREDSEDNIK FRANC BOGOVIČ:</speaker>

               <p>Na kratko in izčrpno iz resolucije, ki sledi tudi naše cilje in pa cilje skupne
               kmetijske politike. Hvala obema za to uvodno predstavitev. Sprašujem najprej
               povabljene goste, želite spregovoriti? Gospod Smrkolj izvolite.</p>
            </sp>
            <sp xml:id="SDT5-OZKGIP-Redna-034-2011-09-01.sp12">

               <speaker>CIRIL SMRKOLJ:</speaker>

               <p>Hvala lepa. Mi smo seveda ta stališče do predloga deklaracije usmeritve za delovanje
               Republike Slovenije v institucijah EU v naslednjem obdobju, to je julij 2011 do leta
               2012 skrbno proučili. Tudi vemo kje je nastal temelj tega. To je bilo iz časa
               predsednikovanja tria Španija, Belgija in Madžarska na osnovi Lizbonske pogodbe in se
               tudi s temi izhodišči, ki so za prihajajoče obdobje strinjamo generalno res, vendar
               ta deklaracija in pa poročila pa niso konkretna in niso dovolj korektna.</p>
               <p>Opozoril bi rad da seveda za področje poglavij, ki so tu notri navedena zelo v redu
               ampak nimamo poročila in predlogov kako delovati v okviru sodišča Evropske unije,
               Evropskega računskega sodišča, ekonomsko socialnega odbora, kjer smo tudi kot država
               Republika Slovenija recimo člani in ker se pomembna stališča tudi za področje
               socialnega standarda delavcev nimamo nobenih informacij kaj se dogaja na odboru
               regij, kaj je z evropsko investicijsko banko in še bi lahko našteval.</p>
               <p>Tako da je naš predlog, da mora to izhodišče zajeti tudi vse te inštitucije, ker se
               govori o inštitucijah v Evropski uniji, kjer Slovenija sodeluje.</p>
               <p>Druga zadeva pa je da mi delujemo tudi v okviru nevladnih inštitucij v Evropski uniji
               in tudi bi bilo pomembno da nevladne organizacije svoja poročila za ta del delovanja
               v nevladnih organizacijah v Evropski uniji podamo, ker brez tega je potem to
               kompletno poročilo po naših ocenah ne točno, nejasno in ne predstavlja dejanskega
               delovanja inštitucij Slovenije tako v okviru parlamenta, komisije in teh javnih
               uradnih inštitucij in nevladnih inštitucij.</p>
               <p>Drugo pa seveda bi vi želeli da se poskušamo čim bolj prehodno informirati o zadevah,
               ki se nanašajo, bom rekel konkretno na področju kmetijstva in da imamo tu tudi
               možnost sodelovati pri oblikovanju določenih stališč.</p>
               <p>Bi opozoril na eno zadevo čisto tako mimogrede. S tem bom tudi končal recimo
               fitosanitarne zadeve. Slovenija je zdaj na področju zaščite varstva čebel uvedla
               ukrep prepovedi uporabe tretiranega semena ogrščice v setvi, to je ukrep, ki v država
               Evropske unije ni predviden in smo prav veseli tega dela, da bi pripravili enotno
               direktivo, enotno evropsko uredbo za vseh teh 12 poglavij, ki so v okviru
               fitosanitarnih zadev in na ta način omogočili našim kmetom enakovredno konkurenčno
               delovanje v tem prostoru. Mi točno vemo, minister pozna, da ta ukrep kot je bil
               sprejet bo podražil setev oljne ogrščice in seveda potem dodatno škropljenje do žetve
               na eni strani, na drugi strani pa je tudi pridelek predviden vsaj za polovico manjši.
               Tako da tudi v tem delu mi to podpiramo v bistvu izhodišča, ki v okviru deklaracije
               so, opozarjamo pa da se je treba teh izhodišč tudi v politikah  resornih dosledno držati, ne da na eni strani
               tako, potem pod pritiskom javnosti pa malo drugače.</p>
            </sp>
            <sp xml:id="SDT5-OZKGIP-Redna-034-2011-09-01.sp13">

               <speaker>PREDSEDNIK FRANC BOGOVIČ:</speaker>

               <p>Hvala lepa. Ostalih vabljenih mislim da ni želje po razpravi, na to kar je sedaj
               predstavil gospod Smrkolj pa mislim, da se želi odzvati gospod Engelman, potem pa
               dajmo razpravo poslancem.</p>
            </sp>
            <sp xml:id="SDT5-OZKGIP-Redna-034-2011-09-01.sp14">

               <speaker>ANDREJ ENGELMAN:</speaker>

               <p>Najlepša hvala. Na začetku bom povedal, da je deklaracija narejena na osnovi zakona,
               ki ureja razmerje med Državnim zborom in pa Vlado v pogojih članstva Evropski uniji
               in ta zakon jasno definira in zahteva, da deklaracija govori o zakonodajnih aktih, ki
               bodo predmet obravnave v naslednjem obdobju in je, če lahko rečem tudi neke vrste če
               prav razumem ustavna podlaga za to, da potem lahko Državni zbor tudi na osnovi tega v
               okviru svojega delavnega telesa sprejema stališča Republike Slovenije do zakonodajnih
               aktov.</p>
               <p>Zaradi tega je to narejeno tako kot je, zaradi tega so ta stališča tudi relativno
               dovolj fleksibilna in načelna, ker konkretno stališče do vsakega zakonodajnega akta
               potem dejansko Državni zbor sprejem ko ta akt pride v obravnavo.</p>
               <p>Deklaracija tudi ni poročilo o delu. Zato so namenjeni nekateri drugi akti, ki se
               sprejemajo. Omenil bi pa samo nekatere stvari, ker pa je zakonodaja omejena več ali
               manj oziroma je omejena na svet in pa komisijo uporabljamo samo ti dve inštitucije.
               Tu se da mogoče omeniti tudi nekatere inštitucije, se oproščam, ampak jim ne more
               niti državni svet, državni zbor nalagati kako bodo, ker so predstavniki interesnih
               združenj, ki imajo svojo svobodo pri odločanju, imajo svoje poglede. Mi vse te
               informiramo. Mi imamo redne stike tako z odborom regij z eko sokom jih informira o
               stališču Republike Slovenije vendar so pa potem v okviru svojih interesov prosti
               ampak posebej poudarjam deklaracija je kakšna je zaradi določb zakona, ki ureja in ne
               more biti drugače vsekakor pa ni poročilo. Hvala.</p>
            </sp>
            <sp xml:id="SDT5-OZKGIP-Redna-034-2011-09-01.sp15">

               <speaker>PREDSEDNIK FRANC BOGOVIČ:</speaker>

               <p>Hvala lepa. Mislim, da smo jasno določili okvir razprave in pa same deklaracije ta
               pojasnila. Dajem besedo kolegom in kolegicam iz Državnega zbora. Želi kdo
               razpravljati o tem poglavju za katerega smo danes tu kot matično delavno telo na
               področju kmetijstva. Mislim da smo dobili izčrpno poročilo, zato niti želje in
               predlagam, da točko zaključimo z naslednjim mnenjem:</p>
               <p>Odbor za kmetijstvo, gozdarstvo in prehrano je predlog deklaracije o usmeritvah za
               delovanje Republike Slovenije v institucijah EU v obdobju julij 2011 do decembra 2012
               obravnaval z vidika svoje pristojnosti kot matično delavno telo in k njej nima
               pripomb. Takšen sklep dajem na glasovanje. Glasovaje poteka. Zaključujem
               glasovanje.</p>
               <p>Tudi pri tem sklepu je odbor soglasno podprl predlagani sklep in na takšen način tudi
               zaključujem to točko dnevnega reda in hvala lepa povabljenim k tej točki za
               sodelovanje.</p>
               <p>Prehajamo <title>na 2.a TOČKO DNEVNEGA REDA - PREDLOG REBALANSA PRORAČUNA REPUBLIKE
                  SLOVENIJE ZA LETO 2011.</title> Naše delavno telo obravnava to kot zainteresirano
               delavno telo glede na spremembo, ki se je očitno zgodila v samem predlogu rebalansa
               glede na do sedaj veljaven dokument je najbrž tudi na mestu, da ga obravnavamo.</p>
               <p>K tej obravnavi pa smo povabili predstavnike Vlade, Ministrstvo za kmetijstvo,
               gozdarstvo in prehrano, med nami je že prej omenjena ekipa ministra katerih prav da
               omenimo tudi gospo Sonjo Gostiša, ki je zadolžena za finance, iz Ministrstva za
               finance prihaja gospa Špela Perme, dobrodošla med nami, Kmetijsko gozdarska zbornica
               in pa sindikat kmetov pa predstavljata predsednika obeh organizacij kakor tudi do
               slej gospod Smrkolj in gospod Žveglič.</p>
               <p>V skladu s Poslovnikom lahko odbor kot zainteresirano delavno telo obravnava predlog
               rebalansa z vidika svojih pristojnosti, torej v tistem delu, ki se nanašajo na
               njegovo delavno področje, to pomeni, da bomo obravnavali le tisti del predloga, ki se
               nanaša  na Ministrstvo za
               kmetijstvo, gozdarstvo in prehrano. Dajem po vrsti najprej besedo ministru za
               kmetijstvo, gozdarstvo in prehrano, potem pa predstavnici ministrstva za finance,
               ostalim in potem se lahko vključimo tudi kolegice in kolegi.</p>
               <p>Izvolite minister.</p>
            </sp>
            <sp xml:id="SDT5-OZKGIP-Redna-034-2011-09-01.sp16">

               <speaker>MAG. DEJAN ŽIDAN:</speaker>

               <p> Hvala gospod predsednik. Jaz mislim, da vsi danes tukaj se zavedamo, ko se bomo
               danes pogovarjali o rebalansu za leto 2011, da vsi opazujemo leto 2012, saj skozi
               projekte, skozi možne aktivnosti, je leto 2011 do neke mere že zaključeno.</p>
               <p>Preden začnem razlago tabele, ki je pred vami bi rad tole povedal. Verjetno smo se v
               zadnjem letu ali v zadnjih dveh, treh letih vsaj nekaj naučili in to je da dostopnost
               do hrane na regionalni, evropski in globalni ravni več ni dejstvo samo po sebi in da
               ko opazujemo hrano, opazujemo vir, ki je omejen, in do katerega imajo posamezne
               države že težavo, da po neki racionalni poti ga pripeljejo v svoje države. Mi smo
               imeli v letošnjem letu zelo neprijetno izkušnjo s pomanjkanjem sladkorja, in sicer,
               smo jo reševali že skoraj na dnevni ravni, tisti, ki potrebujejo večje količine
               sladkorja, so bili v nekem trenutku v nemogočem stanju, še sedaj se stanje vleče,
               dobavne poti za slovenski sladkor so dražje, kakor jih ima recimo v Nemčiji nemška
               konkurenca, v Avstriji avstrijska konkurenca, v Franciji francoska konkurenca, vmes
               smo imeli do neke mere krizo s pšenico, ki je postala zelo težko dosegljiva, trenutne
               napovedi, prav tako, ki veljajo za pšenico in koruzo, so dosti črno-bele. Torej suma
               sumarum, ko se pogovarjamo o proizvodni hrane in sektor, ki mora skrbeti, da je
               proizvodnja hrane, verjetno govorimo o sektorju, ki postaja eden najbolj
               državotvornih v državi in to se mora videti tudi skozi podporo, ki jo ta sektor ima,
               saj od lepih besed je nemogoče, da se sektor razvija naprej.</p>
               <p>Ko bo tu na tem odboru poročilo o dogajanjih v letu 2010, boste opazili, da sicer
               neki majhni pozitivni trendi so se že začeli pojavljati, prvi pozitivni trend, ki se
               je začel pojavljati je, da je kakorkoli v količini se je slovenska proizvodnja hrane
               povečala za 1 procent, ko bomo gledali to skozi izvoz, bomo ugotovili, da je izvoz iz
               18 procentov prešel na 20 procentov in ugotovili boste, da je Slovenija izvozila v
               letu 2010 za skoraj 10 procentov več kakor leto pred tem, uvoz celo nekoliko
               zmanjšala in videli boste tudi, da stopnja samooskrbe generalno gledano se je za
               blagi procent celo povečala, ampak to je samo začetek trenda, ki je trend v pravo
               smer, vendar ga je treba negovati vnaprej. To velja za leto 2011, zlasti pa za leto
               2012 in 2013.</p>
               <p>Kako je prišlo do predloga rebalansa proračuna, boste videli, da glede na planirana
               sredstva se je kmetijskemu sektorju količina denarja kar pomembno zmanjšala, in
               sicer, za dobrih 60 milijonov evrov, čeprav generalno gledano na porabo v letu 2010,
               pa se je povečala za približno 4 in pol milijona evrov.</p>
               <p>Tisto, kar je pa v bistvu laična javnost mogoče bo težje razumela, da ali bo
               rebalans, ali ga ne bi bilo, izkoristek sredstev bo približno enak. Namreč, kaj se
               dogaja, ko se pogledajo posamezne postavke, se ugotovi, da največja sprememba je na
               programu razvoja podeželja. Program razvoja podeželja, ki se je v lanskem letu
               koristil nekje v vrednosti 140 milijonov evrov, podobno tudi v preteklih letih, smo
               mi za letošnje leto načrtovali dosti optimistično, sedaj vidimo da preoptimistično,
               na 180 milijonov evrov, vendar realizacija takšna ne bo. Zdaj pomemben del tega, da
               bo realizacija manjša je tudi to, da v bistvu tukaj se dogajajo zadeve z zamikom, po
               razpisih je koriščenje sredstev čez leto, nekje po čez dve leti in pol, nam se v tem
               trenutku dogaja naslednje, da ko gledamo izkoristek sredstev pri tehnoloških
               razpisih, v tem trenutku že uporabljamo faktor 0,8, namreč nekateri investitorji, ki
               se prijavijo, enostavno zaradi težkega stanja v kmetijstvu, denarja, ki bi ga dobili
               enostavno ne izkoristijo, ker ne morejo zagotavljati svojega dela in to vpliva na
               realizacijo programa razvoja podeželja,  drugi del je pa povezan s tem da, ker imajo težave z likvidnostjo,
               prenašajo investicije in zato se v bistvu obdobje investiranja podaljšuje, v
               konkretnem letu pa se kaže to kot zmanjšanje programa razvoja podeželja. Torej
               največja sprememba je pri programu razvoja podeželja iz 180 na približno 140
               milijonov evrov.</p>
               <p>Naslednja zadeva, ki je tudi še povezana z evropskim denarjem, številke so tako
               majhne, da več brati ne vidim v tej starosti, tako da bom govoril malo na pamet, tako
               da kakšna decimalka niti ne bo držala. Je pri skladu za ribe, tam v bistvu bomo
               realizirali skoraj enkrat več denarja kot leta 2009, mislim, da če smo tam 3,5, da
               gremo na 7, vendar ne bo 12 ali 13 milijonov evrov, kakor smo načrtovali, razlog pa
               tudi, verjetno vidite, ko spremljate medije, težave s pomoli, gradbena dovoljenja,
               prestavitev investicij in podobno, torej denarja bo koriščenega več, vendar ne toliko
               kolikor bi želeli. Potem, to kar je bilo tudi povezano s predhodno sejo, ki se je ob
               15:30 začela, za letošnje leto smo načrtovali pomembno več sofinanciranja
               zavarovalnih premija, kakor bo realizirano, mi smo načrtovali 13 in nekaj milijonov
               evrov, videli pa ste, da je v bistvu zavarovanj v letošnjem letu bilo bistveno manj,
               tako da bo realizacija manj kot 7 milijonov in pol in tudi nastane pomembna razlika.
               In potem, ko se te razlike seštevajo pridemo do realizacije takšna, kakršna pač bo.
               Potem pa se obratno vprašamo, kaj se bo dogajalo, kaj ta rebalans pomeni s stališča
               kmeta. Vi veste, da kmetije in kmetijstvo je bilo v zadnjih letih kar v težkem stanju
               in zato so v bistvu likvidnostni transferji pomembni, ker pomagajo kmetije ohranjati
               pri življenju. Tukaj lahko povem naslednje, kar se kmetij tiče, kmetije bodo
               transferje dobivale kakor je bilo v bistvu napovedano, prvi transferji, ki se začnejo
               plačevati, so transferji na področjih, ki jih je prizadela toča, zato tudi je bil
               opravljen državni popis škode, to se bo začelo čez nekaj tednov. <stage>/Nerazumljivo./</stage>
               izplačil bo v mesecu decembru, takrat bo en zelo velik paket šel OMD-jev, to je
               približno 30 milijonov, plus, minus, preostanek OMD-jev bo izplačan v januarju,
               največji del pogače je pa seveda 144 milijonov evrov neposrednih plačil, razen tista
               za prizadeva področja, ki se začnejo nekje po 15. oktobru, en del izplačil bo v
               mesecu decembru, drugi del pa bo v bistvu maksimalno realiziran v januarju, mogoče še
               nekaj v prvih dneh februarja naslednjega leta, je pa to paket 144 milijonov. Seveda
               vprašanje je, mi smo takrat, ko se je delal rebalans, se je glede na podpisane
               pogodbe in potem realizacijo programa razvoja podeželja se dal na neko postavko, nam
               je pomemben dodaten sklep, ki bo sprejet ob rebalansu, to je da če se do konca leta
               pokaže, da smo sposobni iz Evrope dobiti več denarja, vezanega na program razvoja
               podeželja, da ga potem tudi potegnemo in nas potem s tem slovenskim integralnim delom
               sofinanciranja spremlja slovenska proračunska rezerva. In ta sklep je v bistvu
               bistven, če se bo izkazalo, da lahko, ker nekaj mesecev je še pred nami, v Slovenijo
               pripeljemo več kot 140 milijonov za program razvoja podeželja, potem bomo pač to tudi
               naredili.</p>
               <p>Zdaj, sam ta rebalans nam tudi omogoča, da v bistvu še neke postavke notri
               premaknemo, videli boste, da v bistvu v letošnjem letu je bilo kakorkoli več denarja
               kot je bilo načrtovano porabljeno za varovanje slovenskih potrošnikov. Bili sta dve
               aferi, ena afera je bila dioksinska, druga afera je bila povezana s patogeno
               širitvijo okolja, zato tudi se postavka za analitikov sredstva pač povečujejo, poleg
               tega videli boste, da pri ukrepih, ki so namenjeni rastlinski proizvodnji je tudi
               povečanje, zaradi zlate trsne rumenice in ukrepov, ki so povezani s tem, da to
               nevarno <stage>/Nerazumljivo./</stage> trto omejimo.</p>
               <p>Potem, tisto, kar bi vam rad povedal, ko boste opazovali Ministrstvo za kmetijstvo,
               gozdarstvo in prehrano, boste opazovali  ministrstvo, ki je razumelo, da kot prvo mora varčevati
               pri sebi. Tu pa dovolite, gospod predsednik, da vam povem dva podatka, ki sta
               pomembna. Mogoče bo še kdo od državnih institucij, ki bo slišal ta podatka, skušal
               slediti. V decembru leta 2010 smo imeli število zaposlenih po metodologiji AJPES v
               ministrstvu in vseh organih ministrstva 982, v zadnjem junijskem podatku pa 939.
               Vidite, kakšna razlika je nastala, brez tega, da bi kakršnekoli zakone bilo treba
               spreminjati. Kaj to pomeni skozi denar. Če je ministrstvo za bruto plače, za
               ministrstvo z vsemi organi, ko pa vi opazujete to ministrstvo, pa se verjetno
               zavedate, da večina organov je tistih, ki so namenjeni za transferiranje denarja iz
               evropskih fondov in za delovanje sistema varne hrane, je bila masa plač, ki so bile
               izplačane v januarju, 2 milijona 779 tisoč evrov, masa plač, ki bo izplačana
               5.9.2011, pa samo še 2 milijona 598 tisoč evrov. Torej, slabih 200 tisoč evrov smo
               uspeli v bistvu privarčevati. To vam pa govorim tudi zato, ker mi se zavedamo, da je
               država, pa ne samo naša država, tudi Evropska unija in celoten svet je pač v težkih
               časih. Vemo, da je treba tudi varčevati, vedno je treba začeti varčevati tudi pri
               sebi. Vendar, kar se tiče ministrstva z organi, smo, kar se tiče števila zaposlenih,
               sedaj pa prišli dejansko na spodnji nivo števila zaposlenih. Mi se ne moremo na
               Agenciji za kmetijske trge, ki je eden največjih organov, privoščiti niti enega
               zaposlenega manj, saj potem bo to vplivalo na izvrševanje nalog, ki jih agencija mora
               opravljati, del tega je pa tudi, da obdrži akreditacijo. Mi si ne moremo več
               privoščiti nobenega manj zaposlenega, ne na Veterinarski upravi Republike Slovenije,
               ki je največji organ na kmetijskem ministrstvu, in na Inšpektoratu za kmetijstvo,
               gozdarstvo in hrano, saj sta oba temelj tako rdeče kakor zelene verige varne hrane.
               Da se razumemo, so področja, kjer ne želimo varčevati. Jaz želim, da so naši
               pogajalci ves čas v Evropski uniji. Ko se pogajamo za milijardo in pol, mislim, da ne
               smemo držati ljudi po Sloveniji, moramo delati koalicije, moramo se pogajati za vsak
               zakonodajni predlog. In seveda razumeli boste, da si tudi ne mislimo privoščiti
               varčevanja na področju varne hrane.</p>
               <p>Tako da, če povzamem, in to, kar povzamem, boste razumeli tudi naše prioritete v letu
               2012, pri katerih do neke mere verjetno bomo tudi vašo podporo potrebovali, so, kot
               prvo, sistem varnosti v prehranski verigi, ki je osnova tega, da slovenski potrošnik
               v trgovini vzame v roke slovenski kruh, slovenski jogurt in slovenski med; to je
               področje, kjer ne moremo varčevati. Drugo, področje transferiranja evropskega in
               slovenskega denarja do slovenskih kmetov in proizvajalcev hrane je prav tako
               področje, kjer ne smemo varčevati. In seveda področje institucij tudi ni področje,
               kjer bi v času, ko želimo povečati proizvodnjo hrane, lahko varčevali. Ne vem, koliko
               organov v Sloveniji je delalo tako kot mi, da smo naše institucije - tu imamo tudi
               predsednika ene od njih -, v bistvu smo mi pri naših institucijah naredili rez, to je
               minus 5%. Te institucije so to razumele, vendar takih rezov ne moremo delati vsako
               leto, ker potem ogrozimo delovanje teh institucij.</p>
               <p>Gospod predsednik, najlepša hvala za pol ure.</p>
            </sp>
            <sp xml:id="SDT5-OZKGIP-Redna-034-2011-09-01.sp17">

               <speaker>PREDSEDNIK FRANC BOGOVIČ:</speaker>

               <p>Hvala lepa za to predstavitev sprememb pri rebalansu proračuna za kmetijstvo,
               gozdarstvo in prehrano.</p>
               <p>Besedo dajem predstavnici Ministrstva za finance. Gospa Perme, izvolite.</p>
            </sp>
            <sp xml:id="SDT5-OZKGIP-Redna-034-2011-09-01.sp18">

               <speaker>ŠPELA PERME:</speaker>

               <p>Hvala lepa, gospod predsednik. Lep pozdrav vsem!</p>
               <p>Moram reči, da sem zelo presenečena nad govorom ministra, ker je praktično povedal
               vse, kar sem nameravala povedati sama. Mogoče bi rekla samo to, no, da pravzaprav
               Vlada je pri pripravi rebalansa proračuna morala zaradi konsolidacije javnih financ
               in zaradi nadaljnjega zagotavljanja finančne stabilnosti odhodke znižati za slabih
               365 milijonov evrov, pri čemer sredstva za politiko v kmetijstvu, gozdarstvu,
               ribištvu in prehrani predstavljajo dobrih 16% tega skupnega znižanja. No, minister je
               že povedal, da so se sredstva znižala za dobrih 60 milijonov evrov, kar pomeni cca
               12,5% glede na sprejeti zadnji
               veljavni proračun. Seveda, ker pa je specifika te politike, da več kot 50%
               predstavljajo evropska sredstva, pomeni, da so se sredstva na evropskih programih
               znižala za 92%. Ministrstvo za finance je pri pripravi rebalansa še posebej proučilo
               evropska sredstva, ne samo pri Ministrstvo za kmetijstvo, ampak pri vseh ostalih
               ministrstvih, in zaradi tega je bilo seveda znižanje na tem segmentu nujno
               potrebno.</p>
               <p>No, mogoče bi omenila še eno stvar, ki je pa minister ni omenil. In sicer, v začetku
               leta 2011 je Evropska komisija izključila nekatere odhodke iz financiranja Evropskega
               kmetijskega jamstvenega sklada, ki jih je moralo ministrstvo nadomestiti iz
               integralnih virov, in proporcionalno so se temu ustrezno tudi znižala evropska
               sredstva. Tako da je tudi to prispevalo k znižanju.</p>
               <p>Ministrstvo za finance ocenjuje, da je glede na trenutno realizacijo na ravni
               celotnega proračuna Ministrstvo za kmetijstvo, ki znaša dobrih 66%, rebalans dober in
               ne bo vplival kakorkoli na izplačila iz naslova področja programov skupne kmetijske
               politike. Ocenjujemo, da so sredstva načrtovana realno.</p>
               <p>Kar se pa tiče sklepa Vlade v zvezi z zagotavljanjem sredstev za program razvoja
               podeželja, bi pa rekla, da je to pač ena zakonska možnost, ki jo ponuja Zakon o
               izvrševanju proračuna, da če je možno črpati dodatna evropska sredstva, se seveda te
               postavke tudi povečajo. Slovenska udeležba pa se bo v skladu z likvidnostnimi
               možnostmi zagotovila iz rezerve pri Ministrstvu za finance, če bo seveda to možno.
               Hvala lepa.</p>
            </sp>
            <sp xml:id="SDT5-OZKGIP-Redna-034-2011-09-01.sp19">

               <speaker>PREDSEDNIK FRANC BOGOVIČ:</speaker>

               <p>Hvala tudi vam.</p>
               <p>Ja, prosim.</p>
            </sp>
            <sp xml:id="SDT5-OZKGIP-Redna-034-2011-09-01.sp20">

               <speaker>MAG. DEJAN ŽIDAN:</speaker>

               <p>Seveda se evropska sredstva niso znižala za 92%, ker potem tako ali tako ne bi mogli,
               kajne?</p>
            </sp>
            <sp xml:id="SDT5-OZKGIP-Redna-034-2011-09-01.sp21">

               <speaker>ŠPELA PERME:</speaker>

               <p>Ne, ne, v tem deležu - se opravičujem, če je bilo mogoče napačno razumljeno -, ta
               delež, ki se je znižal v okviru Ministrstva za kmetijstvo, del tega deleža
               predstavljajo 92% evropska sredstva. Se pravi, od 61,5 milijona evrov 92%
               predstavljajo evropska sredstva. Se opravičujem še enkrat, če je bilo mogoče napačno
               razumljeno.</p>
            </sp>
            <sp xml:id="SDT5-OZKGIP-Redna-034-2011-09-01.sp22">

               <speaker>PREDSEDNIK FRANC BOGOVIČ:</speaker>

               <p>Prav. Mislim, da je prav, da se je to pojasnilo, ker nas je več to zapisalo in je
               sedaj jasno.</p>
               <p>Besedo dajem predstavnikoma vabljenih institucij, zbornice in sindikata. Kdo želi
               besedo? Zdaj bo gospod Žveglič, ker sem predpostavljal, da se pri tej točki ne bo
               odrekel razpravi. Izvolite.</p>
            </sp>
            <sp xml:id="SDT5-OZKGIP-Redna-034-2011-09-01.sp23">

               <speaker>ROMAN ŽVEGLIČ:</speaker>

               <p>Hvala za besedo, predsedujoči.</p>
               <p>Vmes sem ob sprejetju proračuna bil, moram reči, vesel, ker sem pričakoval nekaj.
               Pričakoval sem, tudi v luči dohodninske zakonodaje, ker se je spremenila, da bomo
               končno prišli na izplačilo ukrepov kmetijske politike v letu za leto, če me razumete.
               Se pravi, v letu 2011 za ukrepe kmetijske politike, ki so v letu 2011. V vsej tej
               zgodovini do zdaj smo imeli seveda raznorazne zamike, v nekih prejšnjih zadevah tudi
               dvoletne, napovedane, ki pa potem seveda niso bile, in tako naprej.</p>
               <p>Zdaj pri tej zadevi, kot je sicer minister lepo povedal glede realizacije, ampak mene
               seveda skrbi naslednje. Janez bo dobil decembra izplačilo eko nič, kajne, Marko pa ne
               bo dobil in Marko jih bo dobil v januarju. Ampak ta isti Marko jih bo pa drugo leto
               dobil v decembru in bo imel, se pravi, zdaj, ko je dohodninska zakonodaja, ki gre na
               dejanska izplačila, bo seveda imel v enem letu relativno velik prihodek, na ta način,
               se pravi, večjo akontacijo dohodnine,  večje je izplačilo dohodnine, potem tudi bo to vplivalo pri ostalih
               socialnih transferjih, naslednje leto pa ne bo tega sredstva in mu bo seveda zopet
               država odmerila večjo akontacijo dohodnine, potem bo treba to vračati in tako naprej.
               Zato sem jaz še toliko bolj žalosten, da je precej pri teh zadevah je pa to res tisto
               kar je tudi povedala gospa iz finančnega ministrstva in tudi že prej minister, da so
               to seveda v glavnem ukrepi kmetijske politike, ki so refundirani iz evropskega
               proračuna, odvisno v katerih procentih, se pravi da v končni fazi smo samo naredili
               kaj, zamaknili smo črpanje evropskih sredstev. Moram reči, da sem zaradi tega in
               tistega kar sem povedal tudi žalosten, žalosten zato, ker bo prihajalo do različnih
               situacij od kmetije do kmetije v eni vasi pri sosedih za recimo realno povedano enako
               dejavnost, ampak so to pojasnila, da ne bo nič hudega in tako naprej, me pa bolj
               spominja na pregovor če lahko še jaz povem, da je sicer res slabo če ti krava crkne,
               ti pa zato krma ostane. V tem rebalansu moram reči, da sem na to kar je bilo in na
               tista pričakovanja, ki so bila je zdaj moje razočaranje veliko. Hvala lepa.</p>
            </sp>
            <sp xml:id="SDT5-OZKGIP-Redna-034-2011-09-01.sp24">

               <speaker>PREDSEDNIK FRANC BOGOVIČ:</speaker>

               <p>Hvala lepa. Gospod Smrkolj.</p>
            </sp>
            <sp xml:id="SDT5-OZKGIP-Redna-034-2011-09-01.sp25">

               <speaker>CIRIL SMRKOLJ:</speaker>

               <p>Še enkrat lep pozdrav. Seveda tudi mi smo v okviru kmetijsko gozdarske zbornice
               zaskrbljeni. Zniževanje sredstev za 61 milijonov evrov, kar pomeni pomemben, tako kot
               je minister rekel 18, ne vem koliko procenta manj sredstev v okviru proračuna.</p>
               <p>Znižujejo se ukrepi za stabilizacijo trga za 12,8 milijona, pri neposrednih plačilih
               tam okrog 7,5 milijona, ukrepi razvoja podeželja za 39,8 milijona, mi smo pravzaprav
               tudi zadovoljni, da se na področju gozdarstva ni nič znižalo, ker je ta sektor in te
               ukrepi so bili že tako po naši oceni prihranjeni in pa seveda na področju ribištva,
               kjer pa je obrazložitev jasna, da nekatere, predvsem investicijske sposobnosti niso
               ustrezne.</p>
               <p>Tako da to stanje in ta rebalans sicer razumemo, je pa res, da smo zaskrbljeni tako
               kot je minister rekel že predvsem v delu, da ne bi to postala osnova za proračun
               2012, 2013, ker če ne bomo to dinamiko predloga, ki je bil rebalansa za 2011 520
               milijonov, če ne bomo v planu za 2012 vsaj obdržali tistih 538 milijonov in potem
               2013 14, potem pomeni predvsem po zaključnem reformskem obdobju 2013 kar precejšnje
               težave, ker vemo pa da na drugi strani so napovedi zniževanja sredstev leta 2014 še
               ne tako drastično v naslednjih letih pa in če tu ne bomo našli nekega dogovora
               predvsem v okviru reproverige ustreznega pokrivanja stroškov pridelave skozi tudi
               odkupno oceno bo seveda ta kmetijski sektor, kmetijska predelava v hudih škripcih in
               tudi dolgoročno se lahko pozabimo na kakšno povečano samooskrbo in tako naprej, ker
               če stroški ne bodo pokriti ali skozi proračunsko podporo ali podporo v okviru
               evropske skupne kmetijske politike, seveda bo ta investicijski ciklus razvoja
               kmetijstva in podeželja še slabši in dolgoročno problematičen tudi v smeri opuščanja
               kmetovanja in propada kmetije.</p>
               <p>Tako da sem že rekel na začetku, mi to razumemo, je nujen ukrep zaradi
               uravnoteženosti javnih financ, vendar pričakujemo, da bo Državni zbor in tudi Vlada v
               obdobju 2012 in 2013 sledila saj za področje kmetijstva s svojim predlogom, ker
               enostavno na koncu bo zmanjkalo tudi denarja za tisti del, kar mora biti v vsakemu
                   od ukrepov, ki je
               sofinanciran, tudi pred <stage>/Nerazumljivo./</stage> države Republike Slovenije. Hvala.</p>
            </sp>
            <sp xml:id="SDT5-OZKGIP-Redna-034-2011-09-01.sp26">

               <speaker>PREDSEDNIK FRANC BOGOVIČ:</speaker>

               <p> Hvala lepa. Odpiram razpravo, kolegice, kolegi. Gospod Veber, izvolite.</p>
            </sp>
            <sp xml:id="SDT5-OZKGIP-Redna-034-2011-09-01.sp27">

               <speaker>JANKO VEBER:</speaker>

               <p> Hvala za besedo, lep pozdrav vsem. No, mislim, da če se pogovarjamo o nujnih
               ukrepih, ki jih je potrebno izvesti zaradi stabilizacije javnih financ v Sloveniji in
               če naredimo primerjavo, kolikšen del k temu pripomore Ministrstvo za kmetijstvo, je
               kar velik, 15 odstotni v tisti skupni masi. Pa če potem pogledamo vpliv na samo
               kmetijstvo, oziroma stanje v kmetijstvu, mislim, da je vendarle izjemno pomemben
               poudarek ta, da je bil vendarle kmet v največji možni meri zaščiten in da velikih
               posledic tukaj prav za kmetovalca ne bo.</p>
               <p>Jaz se strinjam, da je s strani sindikata izjemno vprašljivo, kajti to je dejansko
               resor, ki pride prav do vsakega posameznika, ki se ukvarja s kmetijstvom in seveda,
               če prihaja do zamika, da nekdo dobi denar v decembru, nekdo v januarju, je to
               problem, vendar bi vseeno spomnil na stanje, ki je bilo mogoče tudi, ne mogoče, ampak
               je bilo, v času gospodarske rasti, kjer smo se pogovarjali pri zamikih tudi do dveh
               let. Tako da resnično je to stanje, ki ga ohranjamo z rebalansom, svetlobna leta, bom
               rekel, boljše od tistega, kar smo se nekoč pogovarjali, kar kaže, da je
               organiziranost znotraj kmetijskega sektorja bistveno boljša, kot je bila prej in da
               je realnost ocenjevanja potreb na višjem nivoju kot kadarkoli prej. Tako da ohraniti
               ta trend bo po mojem mnenju, torej trend, da vemo za kaj gre in kdo naj bi koliko
               porabil, izjemno pomembno. Mislim, da je tudi korektno, da tam, kjer je ocenjeno, da
               revizacije ne bo v tem letu, da je to tisti denar, ki ga lahko pogrešimo v tem
               proračunu, da pa seveda razvoj podeželja, če bo izkazal višjo realizacijo in možnost
               realizacije večjih projektov, bo pa seveda še vedno tudi deležen sofinanciranja iz
               državnega proračuna, tako da ta odnos do tega sektorja, se mi zdi, da je kljub vsemu
               na izjemno visokem nivoju in da glede na to, kako zaskrbljujoče stanje je mogoče v
               celotnem proračunu, lahko leto 2012 s tem rebalansom relativno ugodno ocenimo in ne
               bo kakšnih večjih pretresov.</p>
               <p>Se pa strinjam z ocenami, ki so bile dane, da naj ne bi bil to pokazatelj trendov za
               prihodna leta. Iz vseh poročil, ki smo jih dobivali v tem obdobju je razvidno, da
               evropski denar in pomoč iz proračuna na področju kmetijstva, je eden od ključnih
               dohodkovnih virov pri naših kmetijah. Sam sicer mislim, da tudi če bo prišlo do
               kakšne nadaljnje krize, je tradicionalno za kmetijstvo, da ravno zaradi tega se bomo
               morali še bolj opreti na svoje lastne proizvode, na svoje lastne proizvodne možnosti
               in ne pričakovati, da nam bo nekdo tretji mogoče prodal kaj ugodnejše, prej
               nasprotno, bodo pa pač seveda razmere najbrž ali pa mogoče resnejše kot so v letu
               2011. Prepričan sem, da sprejeti rebalans v letu 2011 seveda pomeni velik premik k
               stabilizaciji v Sloveniji, finančnih in gospodarskih razmer in socialnih razmer. V
               letu 2012 pa upam, da bo ravno zaradi tega rebalansa mogoče obvladljivejše, čeprav
               napovedi niso vedno take.</p>
               <p>Seveda podpiram tista prizadevanja in usmeritve, da je zagotovo potrebno ta trend, ki
               je v veliki meri vezan na evropska sredstva na tem področju, ohraniti in ne izpustiti
               priložnosti, ki jih imamo, da s temi zunanjimi viri iz evropskega proračuna obogatimo
               vse, kar počnemo tudi v Sloveniji, tako da ta prioriteta, ki jo je postavil minister, se mi zdi tudi
               izjemno sprejemljiva in nujno potrebna, tako da lahko tudi na odboru izrazimo vso
               podporo tem prizadevanjem. Hvala.</p>
            </sp>
            <sp xml:id="SDT5-OZKGIP-Redna-034-2011-09-01.sp28">

               <speaker>PREDSEDNIK FRANC BOGOVIČ:</speaker>

               <p> Hvala lepa. Naprej želi, kolegice, kolegi, kdo se vključiti? V kolikor ne, se bom
               sam vključil.</p>
               <p>Jaz mislim, da pri pregledu tega rebalansa proračuna, in ko pridemo na področje
               kmetijstva je resnično prav, da se obravnava, da pojasnimo in da dobimo določene
               odgovore na posamezna vprašanja, ki se ti pojavijo, hočeš nočeš, v kolikor se zgodi
               to 15, 16 procentno znižanje postavke. V slovenski kmetijski politiki mislim, da je
               prav, da povemo, da je eno od pomembnih obdobij so bila obdobja, ko se je postavilo
               nivo podpore slovenskemu kmetijstvu, ki je danes osnova, zato da imamo možnost črpati
               evropska sredstva. In sam še enkrat več lahko rečem, da so bila obdobja tam od leta
               1996 do leta 2004, obdobje, ko se je denar za slovenskega kmeta povečeval in smo
               praktično postavili nivo, koliko denarja iz Evrope dobimo v skupno kmetijsko
               politiko. In prav je tudi to, kar mislim, da mnogo ljudi ne prepozna oziroma ne ve,
               da je to, koliko denarja mi plačamo v Evropsko unijo določeno po enih kriterijih, od
               predhodnega nivoja te podpore kmetijstvu, pa je jasna pot, koliko denarja dobimo
               denar ali drugače rečeno, iz Evropske unije dobimo neko kvoto denarja, ne glede na
               to, ali ga plačamo več ali manj. In kmetijstvo je eno izmed tistih področij, ki smo
               jih zadnja leta, tudi pri črpanju evropskega denarja, sledili kot uniteta za razliko
               od nekaterih drugih področij. Pri samem proračunu in pri rabi tega denarja, tudi
               evropskega denarja, mislim, da je prav da razdelimo ta priliv v dve skupini. Ena so
               tako imenovana neposredna plačila, ki so vezana na koledarsko leto, drugo so pa
               investicijski stroški, ki so vezani na finančno perspektivo.</p>
               <p>Jaz mislim, da je prav, minister, da poveste oziroma da dobimo tudi predstavniki
               odbora zelo jasno sliko, ali je ta poseg v zmanjšanje sredstev, poseg v letno kvoto,
               ki jo dobijo ljudje skozi tako imenovano izplačilo subvencij, ali gre za
               prerazporeditev sredstev, ki se vežejo na investicijske prihodke. V kolikor je ta
               del, mislim, da smo lahko vsi bolj pomirjeni, kar pomeni, da imamo osnovo, da v teh 7
               letih to kvoto denarja porabimo in da zagotovimo to, kar je bilo danes izpostavljeno,
               kar mislim ,da je ključno, da je ta letni priliv stabilen, in da ne niha iz leto v
               leto.</p>
               <p>Glede na ostale stvari pa mislim, da je prav, da opazimo eno zadevo, ki se pokaže
               skozi realizacijo proračuna, to je področje zavarovanja kmetijskih pridelkov. Tu
               mislim, da se je v letošnjem letu zelo jasno pokazalo, povezano tudi s prejšnjo sejo,
               da so postali počasi pogoji zavarovanja v kmetijstvu tako nemogoči, da imamo skoraj
               paradoksalno situacijo za nekatere zavarovalnice, nekaterih produktov sploh več ne
               ponujajo in kmetje tudi nimajo možnosti zavarovanja nekaterih pridelkov, v nekaterih
               stvareh pa prihaja do tega, da so te premije tako visoke, da se pridelovalci več ne
               odločajo za to zavarovanje. Jaz mislim, da ta podatek, da je zavarovanje iz
               planiranih 13 milijonov padlo na 7,5 milijona, kliče k enemu intenzivnemu razmisleku
               o samem sistemu zavarovanja in konec koncev tudi neki stabilnosti kmetovanja, glede
               na to, da so elementarne nesreče kar že vsak dan, ne pa neka izredna razmera v državi
               in mislim, da imamo izpostavljenost kmetov zaradi tega veliko večjo kot smo jo imeli
               dve leti nazaj, ali kot bi jo lahko imeli, če bi več kmetov zavarovali.</p>
               <p>Tako, da kar se mene tiče je nujno, da damo jasno sporočilo, da letošnji rebalans
               proračuna ne sme posegati v tekoče prilive kmetov in to kar je bilo prej še jasno
               izpostavljeno, da glede na to,da smo danes vedeli, da <stage>/Nerazumljivo./</stage> za naslednje
               leto, da dobimo kot odbor jasno zagotovilo, da to tudi ne bo v prihodnje primer.</p>
               <p>Tako da z naše strani, jaz mislim, da v kolikor gre za ta del, da so tekoči prilivi
               konstantni in je samo za prerazporeditev znotraj sedemletke na investicijskem
                  delu ena takšna olajševalna
               okoliščina za ta manjši preliv, vendar pa se ne sme to postati praksa in vsekakor
               moramo biti pozorni pri pripravi proračuna za naslednje leto, da se nam kakšna
               zmanjševanja sredstev na tem področju kmetijstva ne zgodijo, sedaj ko mislim, da smo
               vsi skupaj uspeli ustvariti eno zavedanje odgovornosti, tudi politike do področja
               oskrbe s hrano in pa samooskrbo v državi, ki postaja iz dneva v dan bolj pomembna
               strateška zadeva v državi. Izvolite minister.</p>
            </sp>
            <sp xml:id="SDT5-OZKGIP-Redna-034-2011-09-01.sp29">

               <speaker>MAG. DEJAN ŽIDAN:</speaker>

               <p>Hvala gospod predsednik. Če dovolite vam plastično rišem kako je kmetijski proračun
               sestavljen. Prvo so neposredna plačila, tega je nekje 144 milijonov in to je ta
               paket, ki v bistvu, pa to verjetno mi, ki smo tukaj to vemo, večina poslušalcev in
               gledalcev pa verjetno tega ne ve, to je tista raporta slovenskega kmetijskega
               proračuna, da ob tem, da prihaja v slovenski kmetijski prostor približno 144
               milijonov je tukaj vedno manj slovenskega denarja. Tako da v bistvu kampanja, ki je
               bila za leto 2011 je že razmerje takšno, da je 80% denarja Evropske unije, 20% samo
               še slovenskega, prejšnjo leto je bilo razmerje 30:80 med tem ko kampanja leta 2011 bo
               samo še 10% slovenskega za leto 2013 pa več ni. Ampak še vedno ostane 144 milijonov
               tako da v bistvu kmetijski resor brez tega da kar koli naredi zaradi te pogajalskega
               izpogajanega izhodišča privarčuje slovenskemu integralnemu proračunu na letni ravni
               14,4 milijone, mi se to moramo zavedati in teh 144 milijonov kako to Evropa
               financira? Evropa tega ne financira v tekočem letu. Recimo kampanja, ki se konča to
               leto 2011, mi tega denarja ne moremo dobiti v Sloveniji v tekočem letu, zato večina
               evropskih držav skuša dati ta paket na januar, mogoče do februarja in če lahko
               državni proračun, državna zakladnica, če ima na voljo zadosti denarja, potem v
               nekaterih evropskih država v decembru posodijo en del tega denarja kmetijstvu ampak
               tekoče leto je ta denar nemogoče pripeljati ne v Slovenijo, ne v Nemčijo ne v
               Avstrijo ampak šele v naslednjem letu.</p>
               <p>Tako da strategija vseh evropskih držav je približno enaka, da skušamo ta paket, v
               Sloveniji je 144 milijonov, kje drugje je drugače, dati na januar in če ima
               zakladnica kar koli denarja za izposoditi si ga izposodimo, da nekaj od tega skušamo
               plačati prej.</p>
               <p>Tudi letos bo tako, to kar sem povedal, paket 144 milijonov, gro paketa gre v januar,
               to je tisto s čimer smo se Avstrijcem približali na en mesec, to gospod predsednik
               verjetno veste, včasih je bila razdalja 6,7 mesecev, prišli smo sedaj ...<stage>/Glas iz
               dvorane./</stage>... včasih ni dobro če plačamo prehitro, včasih pa če plačamo prepozno. Z
               mojega stališča je najboljše da denar pride v Slovenijo čim prej in gro tega denarja
               bo prišel v Slovenijo v januarju in tako bo kmetijstvo tudi plačano.</p>
               <p>Kar se tiče potem programa razvoja podeželja, to je tista ovojnica milijarda dvesto,
               tukaj smo v tem trenutku v zgornji tretjini držav, Nemčija je za nami, to morate
               vedeti, po koriščenju teh sredstev, kako je pa ta ovojnica, ki je velika milijardo
               dvesto sestavljena? To je sedem let plus dva. Torej to ovojnico bomo mi koristili do
               konca leta 2013 plus dve leti, čeprav takrat več ne bo razpisov ampak se bo tako
               potegnili razpisi.</p>
               <p>En del te ovojnice je dosti enostavno izplačati, to je velikost 80 do 82 milijonov.
               To je tisto s čimer mi v Sloveniji podpiramo, kar nam je tako zelo pomembno, polovico
               denarja, 40 milijonov je kmetovanje tam kjer je težko kmetovati, to so OMD-ji, ostali
               pa so okoljski programi, takšni in drugačni.</p>
               <p>To je tisto kar skušam povedati. En del te ovojnice bomo letos skušali izplačati že v
               decembru, nekaj tudi že malo prej tem ogroženim področjem. Cilj je in verjamem da
               tako tudi bo, 30 milijonov izplačamo v decembru, ves preostanek pa potem večinoma v
               januarju, ostalo so pa razpisi.</p>
               <p>Kje v tem trenutku, kako je z razpisi. Razpisov vidite, da je relativno dosti, dogaja
               se to, kar je za stališča sektorja kot celote dober znak. To se ni dogajalo do sedaj,
               da ko imamo razpise vidite, da v večini primerov smo šli na zaprti razpis, ker je to
               bilo navodilo računskega sodišča, torej zaprti razpis je takšen razpis, da je odprt
               en mesec ali dva meseca, točno se ve kdaj se zapre, razen pri nekaterih ukrepih, kjer
               pa imamo strahovite  težave
               pri kriterijih, to je obnova vaških jeder, ker enostavno ne znamo v bistvu izmisliti
               kriterijev, katera vaška cesta je bolj pomembna in tam imamo še odprte razpise,
               drugje so zaprti razpisi.</p>
               <p>Tista zanimivost letošnjih razpisov je da je že bistveno več vlog kakor je denarja.
               Če damo recimo denarja v razpis 10 milijonov, se letos že dogaja, da je bilo 20
               milijonov pri nekaterih razpisih, kjer je razpis velik 4 milijone je bilo za 8
               milijonov, za stališča države je to dobro, kajti pomen je, da se investicijska
               dejavnost v tem sektorju ponovno spodbuja za stališča države je tudi dobro zato, ker
               izbrani so najboljši projekti, seveda s stališča vseh, ki kandidirajo pa ni, ker
               vsak, ki napiše vlogo, bi si želel, da dobi denar.</p>
               <p>Kje pa je težava tukaj pri prognozi? Težava je v tem, ker pa je zelo težko oceniti
               kdaj bo tisti, ki pridobi denar tudi v bistvu želel imeti refundacijo. To pa je zato,
               ker je to sektor, ki je zadnjih pet let imel zelo velike težave in zato v bistvu se
               pogosto dogaja, da se skušajo investicije podaljšati, to se je tudi v letošnjem letu
               dogodilo oziroma nekateri kljub vsemu, da dobijo odobreno vlogo, kljub vsemu ne
               investirajo. Mi smo letos ugotovili, da v tem trenutku imamo količnik 0,8, to pomeni,
               da v trenutnih razmerah, ko imamo razpis in so vloge 100% oddane, da izkoriščenost v
               tem trenutku je 0,8 in tu je ta težava, ki nastane na ravni letnega načrtovanja in
               zato nam je zelo pomemben ta sklep, ki verjamem, da ga bo spoštovani Državni zbor
               tudi sprejel, zato ker imamo mi pri investicijskem načrtovanju količnik, ki se lahko
               premika, da v kolikor je denarja možno izkoristiti več, da ima potem resor možnost,
               da slovenski del sofinancira s sredstvi iz proračunske rezerve in na ta način tudi
               pripelje v Slovenijo več evropskega denarja.</p>
               <p>Zdaj ne vem, gospod predsednik ali sem zadosti plastično, mogoče samo še to, tako za
               občutek. Ko gledamo proračun smo rekli OK imamo 140 in več programov razvoja
               podeželja, 144 milijonov neposrednih plačil, ki gredo večinoma kmetom, potem imamo za
               dejavnost ministrstva organov varne hrane in podobno ene, ki sicer niha ampak nekje
               okoli 50 milijonov, tisto kar je pa pomembno, kar je tudi potrebno vedeti, to
               ministrstvo financira ali sofinancira delovanje inštitutov, zavodov, izobraževalnih
               ustanov na letni ravni nekje z zneskom skoraj da 60 milijonov, od tega je 40
               milijonov kot neposredni transferi, približno 20 milijonov pa kot strokovne naloge.
               Tako je proračun sestavljen in po mojem mnenju, če želimo, v bistvu pa moramo
               povečati proizvodnjo hrane, je potrebno proračun za področje hrane tudi varovati.
               Hvala.</p>
            </sp>
            <sp xml:id="SDT5-OZKGIP-Redna-034-2011-09-01.sp30">

               <speaker>PREDSEDNIK FRANC BOGOVIČ:</speaker>

               <p>Hvala lepa. S tem mislim, da se vsi, ki smo tu prisotni strinjamo. Želi še kdo
               razpravljati? Zaključujem in ob zaključku te razprave dajem na glasovanje naslednji
               sklep:</p>
               <p>Odbor za kmetijstvo, gozdarstvo in prehrano se je seznanil s predlogom rebalansa
               proračuna Republike Slovenije za leto 2011 v delu, ki se nanaša na njegovo delavno
               področje. Glasovanje poteka. Zaključujem glasovanje.</p>
               <p>Sklep je sprejet. S tem je tudi točka zaključena.</p>
               <p>Prehajamo na <title>3. TOČKO DNEVNEGA REDA - POBUDE IN VPRAŠANJA ČLANOV ODBORA.</title>
               Ima še kdo kakšno vprašanje, pobudo? V kolikor ne zaključujem sejo in hvala lepa za
               sodelovanje na seji.</p>
               <stage type="time">(Seja se je zaključila 1. septembra ob 17.37. uri)</stage>
            </sp>
         </div>
      </body>
   </text>
</TEI>