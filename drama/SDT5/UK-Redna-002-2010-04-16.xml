<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-UK-Redna-002-2010-04-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">73B0C5858F716EBFC12576F0003C59CC</idno>
               <idno type="custom" subtype="day">F57BB65FE346B23AC125770A00236B60</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=F57BB65FE346B23AC125770A00236B60</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-UK-Redna-002-2010-04-16.UK" n="002">
               <name>Redna</name>
               <date when="2010-04-16"/>
            </setting>
         </settingDesc>
         <particDesc>
            <listOrg>
               <org xml:id="SDT5-UK-Redna-002-2010-04-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-UK-Redna-002-2010-04-16.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE  USTAVNA KOMISIJA </stage>
            <stage type="session">2. seja</stage>
            <stage type="date">(16. april 2010)</stage>
            <stage type="chairman">Sejo je vodil dr. Pavel Gantar, predsednik komisije.</stage>
            <stage type="time">Seja se je pričela ob 8.33. </stage>


            <sp xml:id="SDT5-UK-Redna-002-2010-04-16.sp1">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice in kolegi, cenjeni gospod minister in ostali prisotni. Začenjam z
               2. sejo Ustavne komisije. Preden začnemo naj povem, da sta se gospod Zmago Jelinčič
               Plemeniti in gospod Joško Godec upravičila za današnjo sejo. Hkrati pa vas obveščam,
               da bo poslanca Janeza Janša na tej seji nadomeščala gospa Alenka Jeraj. Poslanko
               Cveto Zalokar Oražem pa pooblaščam oziroma jo bo nadomeščal poslanec Alojzij
               Potočnik.</p>
               <p>Prehajamo na določitev dnevnega reda. Sklic seje ste prejeli 23. 3. 2010, predlogov
               za umik oziroma širitev dnevnega reda nisem prejel zato predlagam oziroma določam
               dnevni red tako kot je bil sprejet s sklicem in sicer: Predlog za začetek postopka za
               spremembo 160., 161. in 162. člena Ustave Republike Slovenije z osnutkom Ustavnega
               zakona. Predlog je za to spremembo vložila Vlada Republike Slovenije 19. 3. 2010 in
               je bil dodeljen ustavni komisiji 22. 3. 2010. Prehajamo na predstavitev predloga,
               ministra za pravosodje, gospoda Aleša Zalarja naprošam, da dodatno obrazloži predlog
               sprememb ustave kot ste ga poslali v parlament. Prosim.</p>
            </sp>
            <sp xml:id="SDT5-UK-Redna-002-2010-04-16.sp2">

               <speaker>ALEŠ ZALAR:</speaker>

               <p>Spoštovani gospod predsednik, spoštovane gospe poslanke, gospodje poslanci, strokovni
               sodelavci, sodelavke, dobro jutro vsem skupaj. Hvala lepa za besedo.</p>
               <p>In dovolite mi, da na kratko povzamem nekaj tistega kar izhaja sicer iz samega
               pisnega gradiva, ki ga je Vlada predložila Državnemu zboru. Gotovo se boste spomnili
               nastopa predsednika Republike aprila 2008 v temu visokemu zboru, ko je plediral za
               razmislek o tem, da bi se s spremembami ustave poskušalo zagotoviti večjo stopnjo
               tako kakovosti odločanja oziroma odločitev Ustavnega sodišča s tem, da to istočasno
               pomeni tudi določeno razbremenitev Ustavnega sodišča, ko gre za zadeve, ki jih po
               trenutni ureditvi Ustavno sodišče prejema v delo. Na osnovi te njegove intervencije
               je najprej nastala ena skupina strokovnjakov, ki je delovala pri predsedniku
               republike, ki je začela pripravljati teze za morebitne spremembe ustave potem pa v
               nadaljevanju po dogovoru, ki ga je predsednik republike opravil tudi z menoj kot
               ministrom, je Ministrstvo za pravosodje nekako prevzelo patronat nad delom te
               strokovne skupine, jo tudi močno razširilo. V tej skupini so sodelovali priznani
               ustavno-pravni s strokovnjaki. Ta skupina je potem postopa pričela s pripravo
               ustreznih gradiv in opravila vrsto usklajevanj, tudi širše v pravni stroki, imeli smo
               en zelo širok posvet tudi na Brdu.</p>
               <p>Skratka na osnovi te široke strokovne razprave se je izoblikoval večinski konsenz, da
               so ustavne spremembe nujna, če želimo doseči cilj, to pa je normalne obremenitve
               Ustavnega sodišča s tistimi zadevami, ki jih odpirajo pomembno ustavno-pravna
               vprašanja oziroma, ki zaslužijo intervencijo ustavnega sodišča zaradi varstva
               človekovih pravic in svoboščin.</p>
               <p>Že skupina sama pa tudi kasneje vlada se je odločila za tako imenovani minimalistični
               pristop kar pomeni, da smo izhajali iz tega, da če že spreminjamo Ustavo oziroma
               poskušamo spreminjati Ustavo, ki je vendarle temeljna družbena pogodba, potem naj se
               to zgodi res samo tam kjer  na
               drug način ni mogoče doseči istih učinkov. Tudi to je bil eden od razlogov, zakaj se
               te spremembe Ustave ne dotikajo nekaterih drugih vprašanj, ki bi si morda zaslužila
               obravnavo in so povezana s položajem Ustavnega sodišča, zlasti imam recimo v mislih
               način pridobivanja mandata ustavnega sodnika, trajanje mandata. O temu vprašanju se
               niti skupina niti kasneje Vlada namenoma ni podrobneje opredeljevala, ker je ocenila,
               da gre po eni strani sicer za zahtevno pravno vprašanje po drugi strani pa tudi za
               eminentno politično vprašanje, ki bi lahko v državnemu zboru naletela na zelo
               različna stališča in praktično v posledici blokirala tisto za kar si najbolj
               prizadevamo s temi ustavnimi spremembami.</p>
               <p>Zato se je potem Vlada odločila, da omeji možen predlog sprememb na tri člene Ustave,
               ki se vsi nanašajo izključno na pristojnosti Ustavnega sodišča. Vlada je to besedilo
               sprejela 18. marca in ga predložila Državnemu zboru. Če strnem, bistvo teh spremembe
               gre predvsem v tej smeri, da smo želeli po eni strani opredeliti pristojnosti
               Ustavnega sodišča na enem mestu, torej v Ustavi in ne več v različnih področnih
               zakonih. V temu delu gre torej bolj za sistemsko preureditev kot pa neko veliko
               novost. Velika novost je predvsem v tem, da bi Ustava dala možnost državnemu zboru,
               da seveda pristojnosti, ki so določene za Ustavo oziroma, če so tudi s kakšnim
               področnim zakonom to lahko stori vendar z zelo zahtevno večino.</p>
               <p>Skratka tukaj je torej prva novost v teh spremembah, ki gre v smeri omejevanja
               širitve pristojnosti Ustavnega sodišča nekoč v prihodnosti. Če se torej pojavi
               potreba, bo morala biti ta potreba tako močna, tako izrazita in širitev teh
               pristojnosti tako neizbežno, da bo istočasno dobilo tudi ustrezen konsenz z ustrezno
               večino v Državnemu zboru.</p>
               <p>Druga pomembna novost se nanaša na urejanje subjektov, ki lahko zahtevajo presojo
               ustavnosti predpisov. Tukaj smo se odločili za zoženje tistih, ki so lahko
               pooblaščeni predlagatelji pri čemer se zdi tudi iz razprave, ki je bila opravljena v
               strokovni skupini in kasneje v širši javnosti, da je to eno od področij kjer bo
               zlasti, če se bo ta Državni zbor odločil, da nadaljuje s tem postopkom in da morda
               formira samostojno strokovno skupino ustavne komisije, torej da bo to eno od področij
               kjer bo ta komisija lahko prišla tudi do drugačnih zaključkov od tistih, ki izhajajo
               iz samega besedila. Po eni strani se je namreč zožil krog pooblaščenih predlagateljev
               in tako med njimi ne najdete več na primer Banke Slovenije, Računskega sodišča,
               generalnega državnega tožilca, informacijske pooblaščenke, po drugi strani pa med
               njimi najdete predsednika republike. Jaz tukaj na temu mestu ne bi šel v prevelike
               podrobnosti argumentiranja zakaj je strokovna skupina in kasneje Vlada menila, da je
               to lahko  primeren način.
               Opozoril pa bi, da je to ena od točk kjer so si tudi sami členi strokovne skupine
               bili precej vsak sebi glede tega pristopa. Torej po eni strani se je pojavljalo
               vprašanje ali predsednik republike lahko postane novi predlagatelj glede na dosedanjo
               ureditev in tukaj so bili zlasti argumenti za to rešitev povezani z nekaterimi
               izkušnjami iz preteklosti, ko se je predsednik republike znašel v situaciji, da bi
               pravzaprav moral podpisati zakon za katerega je menil, da je protiustaven in ni imel
               na razpolago nobenega pravnega sredstva, da tega ne stori oziroma, da vsaj terja
               preizkus ustavnosti. Po drugi strani pa so se pojavljali nasprotni odgovori, češ da
               gre za neke vrste novi veto in da to ni tisto kar je ustavodajalec imel v mislih
               takrat, ko je sprejemal Ustavo.</p>
               <p>Na drugi strani se je pojavljal problem ostali pooblaščenih predlagateljev, ki sem
               jih že naštel kjer imamo med njimi nekatere, ki nikoli v zgodovini odkar imamo Ustavo
               niso zahtevali ocene ustavnosti, nekateri pač so. Vendar se je zdaj pojavilo
               vprašanje, če ostanemo v tako širokem krogu in hkrati damo Ustavnemu sodišču
               pooblastilo da, bom rekel, prosto presoja katere zadeve vzame v obravnavo, da se bo
               zelo okrepil pritisk na te pooblaščene predlagatelje s strani vseh tistih, ki bi
               želeli priti do Ustavnega sodišča pa skozi tisto, bom rekel glavno sito seveda ne
               bodo mogli. In to je bil argument strokovne skupine zaradi katere je ta skupina
               menila, da bi kazalo krog teh pooblaščenih predlagateljev zožati.</p>
               <p>Naslednja pomembna novost je povezana z samo presojo ustavnosti predpisov kot takšno.
               Vi veste, da je po sedanji ureditvi ta presoja v celoti zaupana Ustavnemu sodišču,
               Vlada pa meni, da je nastopil čas, da se odpre možnost za to, da se presoja
               ustavnosti določenih predpisov lahko prenese tudi na redno sodstvo. Tukaj gre seveda
               za zelo, zelo pomembno spremembo, ki je povezana s tem, da je v Sloveniji redno
               sodstvo postopoma pridobivalo na usposobljenosti, da v vsaki zadevi uporabi ustavo,
               da v vsaki zadevi presoja zlasti spoštovanje človekovih pravic skozi regulatorni
               okvir, ki je določen v Ustavi. Skratka, da je Ustavno sodišče v tolikšni meri v
               zadnjih petnajstih, dvajsetih letih strasiralo takšen način presoje v rednem sodstvu,
               da bi lahko naredili korak naprej v tej smeri.</p>
               <p>Na tej točki se je oblikoval kar, bom rekel visok strokovni konsenz v strokovni
               skupini in tudi širše, da če je kakšno od področij ta trenutek primerno za prenos te
               pristojnosti na redno sodstvo, da so to tako imenovani prostorski akti. Kar v bistvu
               pomeni, da bi bilo upravno sodstvo  tisto, ki bi lahko v temu delu prevzelo to pristojnost. V vsakem
               primeru pa je seveda Državni zbor tisti, ki bo v nadaljevanju na podlagi splošnega
               pooblastila v ustavi, ki je zdaj zapisana v teh spremembah presodil ali obstajajo še
               tudi druga področja kjer bi lahko redno sodstvo prevzelo to pristojnost.</p>
               <p>Če preskočim nekaj manj zahtevnih, zlasti s strokovnega vidika, sprememb, ki se
               nanašajo recimo na prenos dela dosedanjih pristojnosti Ustavnega sodišča, recimo
               zlasti ko gre za odločanje v sporih o pristojnosti s katerim je bilo Ustavno sodišče
               kar precej obremenjeno in se zdaj dotaknem še tistega pravzaprav ključnega dela
               Ustavnih sprememb zaradi katerih je smiselno razmišljati in razpravljati in upam da
               tudi odločati o ustavnih spremembah v temu delu, to pa je tako imenovana diskrecijska
               pravica Ustavnega sodišča. Tu je torej jedro teh ustavnih sprememb. Vlada se zavzema,
               da poskušamo ohraniti to jedro v takšni vsebini in v takšni obliki kot je zapisano,
               gre torej za široko pooblastilo Ustavnemu sodišču, da samo odloči katero zadevo bo
               vzelo v obravnavo, ne glede na to ali gre za ustavno pritožbo ali pa gre za pobudo,
               za presojo ustavnosti.</p>
               <p>Tukaj gre za spremembo od dosedanjega režima kjer je bil v praksi uporabljen tako
               imenovani negativni pristop. Ustavno sodišče je povedalo zakaj ne bo neke zadeve
               vzelo v obravnavo in seveda velika večina zadev je doživela to, bom rekel negativno
               presojo, vsaka od njih pa ustavnemu sodišču ogromno časa pri utemeljevanju te
               odločitve.</p>
               <p>Zdaj se tukaj v Ustavi predlaga tako imenovani pozitivni pristop, ustavno sodišče se
               bo odločilo katero zadevo bo vzelo v obravnavo pri čemer bo to praviloma naredilo
               takrat, ko bo šlo za pomembno ustavno pravno vprašanje ali pa, ko bo šlo za takšne
               vrste kršitve temeljnih človekovih pravic, da si zasluži intervencijo ustavnega
               sodišča. V temu pogledu gre prav gotovo za pristop, ki ga z zanimanjem spremljajo v
               marsikateri državi v Evropi zaradi tega, ker na temu področju resnici na ljubo ni
               prav veliko držav, ki so doslej šle tako daleč s širitvijo pooblastil Ustavnega
               sodišča, res pa je, da hkrati tudi ni mogoče vleči neposrednih vzporednic s
               posameznimi državami zaradi zelo, zelo različnih sistemov pravosodja in ustavnega
               vodstva in različnih pooblastil in pristojnosti, ki jih ta sodišča imajo. Ena od,
               recimo varianta, ki je bila resno prediskutirana v strokovni skupini je bila tudi ta,
                   da bi z ustavnimi
               spremembami v Sloveniji recimo se bolj približali avstrijskemu modelu s tako
               imenovanim vrhovnim upravnim sodiščem pa se je potem strokovna skupina odločila, da
               bi pravzaprav učinki takih sprememb bili še bolj reformistični od tistih, ki jih
               imate danes pred seboj in je potem v nadaljevanju od tega koncepta odstopila. Hočem
               poudariti to, da so seveda sistemi, kjer imajo ustavna sodišča in kjer so posebna
               razmerja med ustavnim in rednim sodstvom, kjer ponekod imajo ustavne pritožbe,
               ponekod ne, kjer ponekod redno sodstvo samostojno obravnava tudi tiste kršitve
               človekovih pravic, ki morajo biti presojane z vidika Ustave, ponekod pa ne, skratka
               tu so sistemi zelo različni. Ta predlog, ki ga daje Vlade, je nekako še najbližje
               norveškemu modelu presoje ustavnosti, ko gre za Evropo in pa seveda ameriškemu modelu
               presoje ustavnosti, pri čemer tu poudarjam, da spet ni mogoče vleči vzporednic, kajti
               v ameriškem sistemu imamo seveda sistem zveznega sodstva in precedensov in je učinek
               take ureditve lahko bistveno drugačen.</p>
               <p>Skratka Vlada pričakuje, da bi s temi spremembami Ustave lahko prišlo do pomembne
               okrepitve, ne samo položaja Ustavnega sodišča, ampak predvsem okrepitve kakovosti
               odločitev Ustavnega sodišča v tistih zadevah, ki si resnično zaslužijo presojo
               Ustavnega sodišča. Po drugi strani pa bi te spremembe seveda imele tudi učinek na
               samo razbremenjevanje Ustavnega sodišča, ki pa avtomatično rezultira v večji
               odgovornosti rednega sodstva, da opravi ta del presoje, ko gre za vprašanje zlasti
               varstva človekovih pravic.</p>
               <p>Jaz bi morda na tej točki zaključil to predstavitev in raje v nadaljevanju, če bo
               potrebno, odgovarjal na vprašanja oziroma dajal kakšna dodatna pojasnila in se
               zaenkrat zahvaljujem za besedo.</p>
            </sp>
            <sp xml:id="SDT5-UK-Redna-002-2010-04-16.sp3">

               <speaker>PREDSEDNIK DR. PAVEL GANTAR:</speaker>

               <p>Hvala lepa gospod minister. Dobili ste tudi pisno mnenje Državnega sveta k predlogu,
               zato bi zaprosil gospoda Bogomirja Vnučca, če želi, da poda stališče oziroma
               predstavi to mnenje. Prosim, izvolite.</p>
            </sp>
            <sp xml:id="SDT5-UK-Redna-002-2010-04-16.sp4">

               <speaker>BOGOMIR VNUČEC:</speaker>

               <p>Hvala lepa. Spoštovani. Državni svet predlog podpira. Bi pa imeli eno konkretno
               pripombo in sicer Državni svet tudi podpira predlog dopolnitve s strani Trgovske
               zbornice Slovenije in predlaga konkretno pripombo v prvem odstavku 3. člena, ki
               spreminja drugi odstavek 162. člena Ustave, se za sedmo alinejo doda nova osma
               alinejam, ki se glasi: <q>"Reprezentativna gospodarska zbornica za območje države, če
               meni, da zakon protiustavno posega v pravice gospodarskih subjektov"</q>.</p>
               <p>Bi pa opozoril še na določbo 22. člena Ustave, ki zagotavlja enako varstvo pravic,
               kar je minister povedal, da je glavna poanta sprememb uveljavljanje diskrecijske
               pravice. Tukaj mi menimo, da bi lahko ta pravica nekatere zadeve oziroma se pojavlja
               vprašanje varstva enakih pravic v postopku pred sodiščem in pred drugimi državnimi
               organi, organi lokalne skupnosti in nosilci javnih pooblastil, ki odločajo o teh
               pravicah. Menimo, da diskrecijska pravica Ustavnega sodišča ni najboljša rešitev za
               morebitno odpravljanje nakopičenosti z zadevami, s katerimi se srečuje Ustavno
               sodišče, kajti tako kot sem omenil, tukaj bi bila lahko kršena 22. člen Ustave, ki
               govori o zagotavljanju varstva enakih pravic vsem državljanom. Toliko. Hvala.</p>
            </sp>
            <sp xml:id="SDT5-UK-Redna-002-2010-04-16.sp5">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Torej nadaljujemo s splošno razpravo članov in vabljenih. Želi kdo od
               članic in članov, prosim,  se
               vključit v splošno razpravo o predstavitvi predloga? Prosim gospod Alojzi
               Potočnik.</p>
            </sp>
            <sp xml:id="SDT5-UK-Redna-002-2010-04-16.sp6">

               <speaker>ALOJZI POTOČNIK:</speaker>

               <p>Najlepša hvala. Poslanski skupini Zares. Omenjene spremembe Ustave Republike
               Slovenije podpiramo, saj smo prepričani, da je mogoče zgolj s spremembo Ustave doseči
               razbremenitev Ustavnega sodišča, ki se bori z zaostanki. Ustavno sodišče bo v
               izbranih zadevah na zahteve in pobude ter pritožbe lahko odgovorilo v bistveno
               krajšem času kot doslej, s čimer bo tudi v postopku pred Ustavnim sodiščem
               zagotovljena pravica do sojenja brez nepotrebnega odlašanja in dejansko zagotovljeno
               varstvo ustavnih pravic.</p>
               <p>Ustavno sodišče zaradi izredno številnih pristojnosti in izjemno širokega dostopa do
               sodišča, namreč ne more več učinkovito opravljati ustavne funkcije. Vse ostalo, kot
               so na primer zakonske spremembe za omejevanje dostopa ali drugo, so lahko le obliž na
               rano, ki jo lahko zacelijo samo ustavne spremembe. S spremembami bi dosegli, da bi se
               sodišče posvečalo le pomembnim zadevam, ustavna pritožba pa bi resnično postala
               posebno in izredno pravno sredstvo, na podlagi katerega sodišče preverja le posebej
               utemeljene primere. Ustavno sodišče namreč dobi več primerov, to je sedaj očitno, kot
               jih pa zmore rešiti v doglednem času. Zato mora določiti prioritete. To so primeri,
               ki lahko izrišejo standarde varovanja človekovih pravic. Ali torej zelo hude kršitve
               človekovih pravic ali svoboščin ali posebna narava primera? Mislimo, da je
               neprimerno, da mora sodišče odločati o tisočih ali deset tisočih primerih, ker so
               stališča več ali manj jasna. Dvomimo, da je to pomembno. Res pomembne za varstvo
               človekovih pravic in temeljnih svoboščin so zadeve, kjer torej prihaja do njihovih
               kršitev ter zadeve, ki so načelnega pomena za razvoj ustavne pravne prakse. Ustavno
               sodišče bi torej po našem mnenju lahko vnovič izvrševale svoje temeljno poslanstvo.
               To je varovanje Ustave in človekovih pravic. Namreč nekaj, v narekovaju,
               fundamentalističnega je tudi v trditvah, da v nobenem primeru ne bi smela biti
               spodkopana pravica do individualne pritožbe. Nihče ne želi seveda ukiniti pravice do
               individualne pritožbe. A, če imamo 10.000 primerov, je že s tem okrnjena pravica do
               individualne pritožbe. Mislimo, da imajo državljani pravico, da dobijo odgovor
               oziroma odločitve sodišča v doglednem času. Zapoznela pravica ni pravica oziroma je
               zanikana pravica. Zato bomo predlog, da se začne postopek za spremembo Ustave
               Republike Slovenije, ki bodo Ustavnemu sodišču Republike Slovenije zagotovile, da se
               lahko učinkovito opravlja funkcijo varuha Ustave ter človekovih pravic in temeljnih
               svoboščin, podprli.</p>
               <p>V Poslanski skupini Zares pa smo tudi prepričani, da bi med organi, ki lahko
               zahtevajo ustavno presojo zakona, moral ostati na primer tudi informacijski
               pooblaščenec. Je organ, ki ima poseben pomen za uresničevanje pravne države oziroma
               varovanje človekovih pravic in temeljnih svoboščin in ima vse tiste lastnosti, ki jih
               mora imeti organ, ki ima pravico vložiti presojo ustavnosti posameznega zakona. Glede
               na to, da je omenjeni organ v šestih letih obstoja vložil 7 zahtev, je jasno, da ni
               on tisti, ki je prispeval k sodnim zaostankom, ki pa so v bistvu poglavitni argument
               za ustavne spremembe. Hvala lepa.</p>
            </sp>
            <sp xml:id="SDT5-UK-Redna-002-2010-04-16.sp7">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Miran Potrč. Prosim.</p>
            </sp>
            <sp xml:id="SDT5-UK-Redna-002-2010-04-16.sp8">

               <speaker>MIRAN POTRČ:</speaker>

               <p>Hvala lepa. V Poslanski skupini Socialnih demokratov  soglašamo, da se odpre razprava o spremembah in
               dopolnitvah Ustave, ki so povezane s pristojnostmi in vprašanji o katerih odloča
               Ustavno sodišče. Predlog za začetek postopka bomo podprli, ker menimo, da vsebuje
               določbe, o katerih je potrebna razprava ali so primerne ali ne, ali zagotavljajo
               zadostno ustavno sodno varstvo in ali morda po nepotrebnem obremenjujejo delo
               Ustavnega sodišča na način, da svojih bistvenih nalog ne more uresničevati.</p>
               <p>Mislimo, da so s tem v zvezi najpomembnejša vprašanja pristojnosti Ustavnega sodišča,
               vprašanja predlagatelju oziroma pobudnikov za odločanje in možnost obravnave drugih
               vprašanj, ki ne bodo izrecno zapisana v ustreznem 150. členu Ustave. Nam se, gospod
               predsednik, spoštovane kolegice in kolegi, zdi pametno in prav, da tudi tokrat, ker
               gre za sicer 3 člene, vendar za izjemno, izjemno pomembno materijo, posebej pomembno
               materijo ne samo za Državni zbor, ki presoja oziroma, ki je največkrat presojan z
               vidika ustavnosti posameznih zakonodajnih rešitev, ampak tudi za položaj in pravice
               državljank in državljanov Slovenije, da se tudi v tem primeru oblikuje strokovna
               skupina v ustavni komisiji, ki bi nam pomagala opozoriti na vprašanja, ki morda kljub
               široki diskusiji, ki je bila že opravljena, kot je rekel gospod minister, na Brdu,
               pred tem na Pravni fakulteti, pred tem v okviru posebne skupine pri predsedniku
               države, ki je podobna vprašanja že ob koncu prejšnjega mandata odprl s svojim
               nastopom v Državnem zboru, da se ob vsem tem še enkrat preverijo vprašanja glede
               katerih bi morali posebej razpravljati in odločati in menimo, da bi bilo na ta način
               prav, da vidimo katere rešitve so res do konca pripravljene in domišljene, v vsakem
               primeru pa so določene spremembe in dopolnitve 160., 61. in 62. člena, ki zadevajo
               pristojnosti Ustavnega sodišča in način njegovega odločanja po našem mnenju,
               utemeljene. Soglašamo, ker gre za ustavno materijo in za občutljiva vprašanja, da je
               skupina, ki je bila predlagatelj, delala ali pa predlagala določbe sprememb
               restriktivno, ne pa v širšem krogu vprašanj, ker najbrž je predvsem pomembno, da
               rešimo vprašanje pristojnosti in dela Ustavnega sodišča in ne odpiramo dodatno drugih
               vprašanj, ki bi mogoče tudi rešitev tega ...<stage>/Nerazumljivo./</stage>...</p>
               <p>Predlagamo torej, da se začne postopek na predlog, ki je formalno vložen, da na pa
               pri tem pomaga tudi strokovna skupina, ki jo bomo v kratkem oblikovali. Hvala
               lepa.</p>
            </sp>
            <sp xml:id="SDT5-UK-Redna-002-2010-04-16.sp9">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Torej gospod Potrč je omenil možnost oziroma predlagal, da ustanovimo,
               tako kot v bistvu vedno do zdaj, strokovno skupino, da mogoče bi tudi v nadaljnjih
               razpravah razpravljavke in razpravljavce zaprosil, da se okoli tega tudi opredelijo,
               če menijo, da je potrebno. Vsekakor se tudi jaz nagibam k temu, da bi ustanovili
               takšno strokovno skupino. Besedo ima Anton Anderlič, prosim.</p>
            </sp>
            <sp xml:id="SDT5-UK-Redna-002-2010-04-16.sp10">

               <speaker>ANTON ANDERLIČ:</speaker>

               <p>Današnjo razpravo razumemo predvsem kot opredelitev do vprašanja ali smo za to, da se
               začne postopek za spremembo Ustave ali ne in odgovor je iz naše strani zagotovo da.
               Kajti  po preučitvi predloga in
               po spremljanju nekaterih razprav v preteklosti, je gotovo to en kvaliteten prispevek
               k izboljšanju ureditev vsaj teh treh členov. Čeprav je bilo v preteklih letih veliko
               predlogov in pobud kako sicer rekonstruirati Ustavo in še nekatere druge stvari
               spremeniti pa ravno najbrž zaradi obsežnosti predlogov raznoraznih, ko gre za
               imenovanje Vlade in še celo vrsto drugih stvari. Lahko bi ta predlog poimenovali s
               tistim pregovorom, ki pravi: <q>"Manj je več, več je manj in bi v tem delu, ko gre res,
               da samo za spremembo treh členov, lahko naredili velik korak pa vendarle ne napadali
               rekonstrukcijo Ustave v širšem smislu in v večih vprašanjih. Tako, da verjamem, da bo
               diskusija še potekala in vsebinskih opredelitev v tej fazi najbrž niti nima smisla
               dajati. Mi absolutno podpiramo diskrecijsko pravico. Verjetno bo treba nekaj več
               razprave o tem kdo je upravičenec oziroma kdo naj ne bi bil, tudi ko gre za na eni
               strani, če samo primer povem, na eni strani skupnost občin, ki bi lahko sumirala
               slične probleme iz različnih občin, ni upravičenec občina, posamezna pa in lahko
               pride potem na primer z istim vprašanjem na Ustavno sodišče 30 občin, skupnost, ki bi
               pa lahko z enim predlogom utemeljenim prišla pa ne. Ne vem ali je to tisto, kar da
               odgovor na to vprašanje ali ne, ampak verjetno bo treba tukaj pogledati zakaj tako,
               predsednik države, pač pa je zelo pomembna tista določba, ki pravi, da predlagatelji
               ne morejo biti tisti, ki so akte sprejemali. Torej pomeni tudi Državni zbor v tem
               delu je lahko, ko imate tukaj, doda se nov peti odstavek, ki se glasi: "</q>Predlagatelj
               ne more zahtevati presojo ustavnosti oziroma zakonitosti predpisov, ki so jih sami
               sprejeli." Ampak, kot rečeno, za to fazo je to dovolj, mi podpiramo spremembe in bomo
               pač razpravo, začetek postopka in bomo tudi v fazi predlagateljstva oziroma predlog
               za strokovno skupino, tudi prispevali svoj delež in s tem tudi to podpiramo, ker ste
               rekel predsednik, da naj se opredelimo do možnosti ustanovitve strokovne skupine.</p>
            </sp>
            <sp xml:id="SDT5-UK-Redna-002-2010-04-16.sp11">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Darja Lavtižar Bebler.</p>
            </sp>
            <sp xml:id="SDT5-UK-Redna-002-2010-04-16.sp12">

               <speaker>DARJA LAVTIŽAR BEBLER:</speaker>

               <p>Hvala lepa za besedo predsednik. Torej jaz osebno, ker je v imenu Poslanske skupine
               Socialnih demokratov že govoril kolega Potrč. Menim seveda, da so spremembe Ustave na
               tem področju pristojnosti Ustavnega sodišča nujno potrebne, saj tako je več kot
               očitno iz dosedanje prakse, ker je Ustavno sodišče preveč zasičeno s postopki in
               enostavno zaradi tega tudi do odločitev prihaja v razmeroma dolgem in predolgem času
               in vsekakor je treba storiti nekaj, kar bi omogočilo bolj ažurno delo in seveda
               vsebinsko poglobljeno delo Ustavnega sodišča.</p>
               <p>Z vsemi temi predlogi se nekako strinjam, ki so bili tukaj navedeni že s strani
               ministra za pravosodje, gospoda Zalarja in seveda s predlogi, ki so zajeti v tem
               formalnem predlogu za začetek postopka za spremembo Ustave v teh členih, ki se nanaša
               na pristojnosti Ustavnega sodišča, sem pa seveda zaskrbljena glede tistih določb
               oziroma tiste pristojnosti Ustavnega sodišča, ko odloča o ustavnih pritožbah
               posameznih  državljanov in
               državljank zaradi kršitev človekovih pravic. Tisti, ki smo bili v ustavni komisiji
               leta 1990 in 1991 se spomnimo, da smo takrat smatrali, da je ravno ta določba, ta
               pristojnost ustavnega sodišča da odloča o ustavnih pritožbah takrat pomenila en velik
               prispevek, velik presežek pravzaprav pri postavitvi vloge in značaja in položaja
               ustavnega sodišča. Zdaj seveda smo videli, da je teh ustavnih pritožb bilo toliko, da
               je dejansko ustavno sodišče preveč zasuto z njim. In zato bi jaz, ker se tudi nagibam
               h temu, da bi ustanovili posebno strokovno skupino, pričakovala, da bi se ta
               strokovna skupina posebej pozorno ukvarjala s tem vprašanjem.</p>
               <p>Zdaj, vstopil je v veljavo protokol 14 k evropski konvenciji o evropskih pravicah
               kjer je ruska federacija končno tudi ratificirala ta protokol kar pomeni, da so
               stopili v veljavo neki novi postulati in neka nova določila glede pristojnosti
               evropskega sodišča za človekove pravice in način dela; nov postopek, pravzaprav
               spremenjen postopek pri delu evropskega sodišča za človekove pravice v Strasbourgu.
               In tudi to sodišče se je sedaj nagnilo h temu, da pravzaprav reducira in da
               selekcionira tista vprašanja, ki jih bo vzelo v pretres. In zdaj, kako se vzpostavlja
               to razmerje med evropskim sodiščem za človekove pravice in ustavnim sodiščem države
               članice se pravi Republike Slovenije v temu konkretnemu primeru. Ali sedaj, če bomo
               zajezili oziroma omejili možnost sprejemanja ustavnih pritožb pred Ustavnim sodiščem
               Republike Slovenije, ali to pomeni, da bo posledica tega, da bo še več pritožb
               oziroma tožb s strani naših državljanov romalo kar direktno na evropsko sodišče za
               človekove pravice. Zdaj, kaj smo s tem pravzaprav dosegli? In tako da mislim, da je
               to resen problem, resno vprašanje, ga je potrebno pretehtati tako z vidika
               racionalnosti dela obeh sodišč in seveda še posebej z vidika možnosti in pravice
               slehernega državljana in državljanke, da poskuša uveljaviti svoje človekove pravice
               pred domačim sodiščem, se pravi pred Ustavnim sodiščem Republike Slovenije.</p>
               <p>Tako da bi dejansko mislim da ta problem ni tako nepomemben, sicer gospod minister je
                  bil na zadnjem posvetu v
               Interlacenu<stage>(?)</stage> v Švici, ker je bila zdaj Švica predsedujoča v svetu Evrope in zlasti
               Švicarji so ves čas pravzaprav nekako jemali v zakup to nalogo, da sami poskušajo ali
               pa, da oni poskušaj spodbuditi spremembe reforme evropskega sodišča človekovih pravic
               mogoče tudi zaradi tega, ker je bil pred tem predsednik tega evropskega sodišča v
               Strasbourgu Švicar in je bil zelo uspešen. </p>
               <p>No skratka, da končam, to področje je izredno zahtevno in bi seveda upala, da bo ta
               strokovna skupina tako sestavljena, da bo mogla proučiti to vprašanje pristojnosti
               Ustavnega sodišča Republike Slovenije še posebej s tega vidika varovanja človekovih
               pravic in temeljnih svoboščin. Hvala lepa.</p>
            </sp>
            <sp xml:id="SDT5-UK-Redna-002-2010-04-16.sp13">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima dr. Lazsló Göncz, prosim.</p>
            </sp>
            <sp xml:id="SDT5-UK-Redna-002-2010-04-16.sp14">

               <speaker>LAZSLÓ GÖNCZ:</speaker>

               <p>Hvala lepa gospod predsednik, spoštovani gospod minister, kolegice in kolegi.</p>
               <p>Ne bi rad ponavljal že povedano zato uvodoma naj povem zgolj to, da osnovni namen
               predlaganih sprememb, torej razbremenitev Ustavnega sodišča podpiramo. Tukaj ni
               nikakršnega dvoma in tudi ta obseg predlaganih sprememb 160., 161. in 162. člena.
               Nagibamo se tudi h temu, da podpremo tudi morebitno ustanovitev posebne strokovne
               skupine. Torej v splošnem je naš pristop takšen.</p>
               <p>Kar se pa konkretnega namena mojega javljanja tiče pa bi poudaril še eno vsebino in
               sicer slovenska ustava in pa slovenski pravni red s posebnim poudarkom obravnava
               manjšinsko problematiko, torej problematiko avtohtone narodne skupnosti. Zato s tega
               vidika ocenjujemo, da pri subjektih, ki jih lahko zahtevajo presojo oziroma, ki lahko
               zahtevajo presojo ustavnosti konkretno v 3. členu predloga bi bilo nedvomno potrebno
               upoštevati tudi morebitne pripombe in pa zahteve avtohtoni narodni skupnosti kot
               organizaciji. Zato predlagamo, da ali kot nova alineja ali v kakršni koli drugi
               obliki se ta tekst oziroma to besedilo dopolni v smislu, da samoupravna narodna
               skupnost je tudi lahko subjekt tukaj omenjenih vložilcev zahtev, če meni, da zakon
               protiustavno posega v posebne pravice avtohtone narodne skupnosti. Menimo, da je v
               preteklosti bilo kar veliko vsebin oziroma kar precej vsebin tudi s tega področja in
               izhajajoč, kot sem že rekel, iz celotnega pristopa slovenske države v preteklih
               petdesetih letih do narodnostnega vprašanja tudi v okviru človekovih pravic ampak še
               kot neka nadgradnja tega v našem primeru mi mislimo, da je nedvomno potrebno oziroma
               bi bilo potrebno ta naš predlog oziroma ta dodatek upoštevati, ker s tem se ne širi
               obseg subjektov v tisti smeri, ki niso, bom rekel ustavna kategorija ali pa so lahko
                   kakorkoli kamen spotike
               ali pa nekih razprav in konfliktov temveč gre za vsebino, ki je izrecno ustavna
               kategorija.</p>
               <p>64. člen Ustave daje konkretno zakonsko podlago za tovrsten pristop in zato upam, da
               bo ta naša sugestija oziroma to naše stališče predlog upoštevan. Hvala lepa.</p>
            </sp>
            <sp xml:id="SDT5-UK-Redna-002-2010-04-16.sp15">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Jakob Presečnik, prosim.</p>
            </sp>
            <sp xml:id="SDT5-UK-Redna-002-2010-04-16.sp16">

               <speaker>JAKOB PRESEČNIK:</speaker>

               <p>Hvala lepa za besedo gospod predsednik, spoštovani gospod minister, vsi ostali
               prisotni.</p>
               <p>Torej v poslanski skupini smo že pri razgovoru proti koncu prejšnjega mandata pri
               predsedniku republike dali načelno podporo k potrebnim spremembam Ustave v temu delu,
               ki se nanaša na te tri člene oziroma na pristojnosti Ustavnega sodišča. In podobno
               podporo načelno smo dali tudi pri razgovoru z gospodom ministrom, ki je v poslanski
               skupini. Zdaj, da ne bom ponavljal naprej stališča drugih, torej kot rečeno načelno
               podpiramo, s tem da je potrebno se seveda zavedati, da so vsa sodišča preobremenjena
               in da je vzporedno potrebno definirati tudi pristojnosti drugih sodišč, zaradi
               prenosa vseh zadev, ki so zdaj na Ustavnem sodišču in bodo seveda na nek način
               prerazporejeni na druga, s posebnim poudarkom seveda na področje človekovih pravic.
               Seveda, to kar je kolegica Darja Lavtižar Bebler rekla, seveda si ne predstavljamo,
               da bo zaradi tega večji naval pa torej večji pristop k evropskemu sodišču ampak je
               potrebno zadeve seveda reševati znotraj države oziroma znotraj pristojnosti
               posameznih sodišč.</p>
               <p>Torej, ker ste pa vprašali predsednik torej konkretno glede mišljenja o imenovanju
               posebne strokovne skupine pa ta predlog podpiramo.</p>
            </sp>
            <sp xml:id="SDT5-UK-Redna-002-2010-04-16.sp17">

               <speaker>PREDSEDNIK DR. PAVEL GANTAR:</speaker>

               <p>Hvala lepa. S tem je ta prva lista razpravljavcev izčrpana. Želi še kdo razpravljati
               o predlogu samih sprememb? Če ne želi potem je evidentno sedaj, tisti ki so izrazili
               svoje mnenje, da so za ustanovitev strokovne skupine, domnevam da tudi tisti, ki niso
               razpravljati se s tem strinjamo. Zato bi jaz predlagal, da dejansko danes prekinemo
               sejo, predlagam, da pripravimo predlog odloka, predlagam, da ima ta skupina pet
               članov pri čemer v skladu z enajstimi pravili naj bi recimo dva od teh petih članov
               bila dva tista, ki jih imenuje opozicija in trije tisti, ki jih imenuje pozicija. Pri
               čemer bomo zelo veseli, če se bodo predlogi prekrivali, toliko bolje.</p>
               <p>Prosil bi vse, da pošljejo predloge za člane kabinetu predsednika oziroma službi do
               23. 4., se pravi naslednjega
               petka in da bomo pripravili predlog odloka, uskladili imena in 6. 5. bi nadaljevali s
               to drugo sejo, ki bi jo danes prekinil.</p>
               <p>Se s tem strinjate?</p>
               <p>Ugotavljam, da ni ugovorov, torej prekinjam sejo, ki jo bomo nadaljevali 6. 5. z
               obravnavo odloka o imenovanju strokovne skupine. Hvala lepa. <stage type="time">(SEJA JE BILA
                  PREKINJENA 16. APRILA 2010 OB 9.19.)</stage>
               </p>
            </sp>
         </div>
      </body>
   </text>
</TEI>