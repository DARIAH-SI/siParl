<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Redna-020-2010-07-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">461C2FAB9A472354C125773D0048FA11</idno>
               <idno type="custom" subtype="day">59C119EE17AE78A6C12577570045FAC0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=59C119EE17AE78A6C12577570045FAC0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Redna-020-2010-07-01.OZNPJUIP" n="020">
               <name>Redna</name>
               <date when="2010-07-01"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Redna-020-2010-07-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Redna-020-2010-07-01.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">1. nadaljevanje 20. seje</stage>
            <stage type="date">(1. julij 2010)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 12.00.</stage>


            <sp xml:id="SDT5-OZNPJUIP-Redna-020-2010-07-01.sp1">

               <speaker>PREDSEDNIK DR. VINKO GORENAK:</speaker>

               <p>Lepo pozdravljeni! Pričenjam 1. nadaljevanje 20. seje odbora.</p>
               <p>Obvestilo glede nadomeščanj: gospo Darjo Lavtižar Bebler nadomešča mag. Majda
               Potrata.</p>
               <p>Smo pri <title>2. točki dnevnega reda - Predlog zakona o Javni agenciji za javno
                  naročanje.</title>
               </p>
               <p>Naj vas spomnim, poslušali smo predstavnika predlagatelja, Zakonodajno-pravno službo
               in predstavnika Državnega sveta. Smo pri splošni razpravi o vseh členih skupaj.</p>
               <p>Naslednja govornica je gospa Beblerjeva. <stage>(Je ni.)</stage> Tako je bila prijavljena. Sledi
               gospod Magajna.</p>
            </sp>
            <sp xml:id="SDT5-OZNPJUIP-Redna-020-2010-07-01.sp2">

               <speaker>ANDREJ MAGAJNA:</speaker>

               <p>Lep pozdrav!</p>
               <p>Gospe ministrice ne bo, če smem vprašati? <stage>/Oglašanje v ozadju./</stage> A, prihaja.</p>
               <p>Že včeraj sem pri dnevnem redu omenil, da je škoda, da so zadeve malo obrnjene, ko
               imamo po eni strani restrikcijo pri plačah v javnem sektorju, žal brez tega verjetno
               ne gre, in iščemo, kako bomo reševali proračunske zagate, iz tega proračunskega fonda
               pa leta in leta, ne v tem mandatu, že prej verjetno še v večji meri, odteka in je
               odtekalo in bo odtekalo. Javna naročila so pa tisto področje, kjer se pravzaprav
               največ pobranega denarja tudi izgublja. Že pri vprašanju pokojninskega sklada ne bi
               bilo toliko problemov, če bi KAD, za kar je bil tudi ustanovljen, opravljal svojo
               funkcijo. Če se tudi tu ne bi z raznimi transformacijami statusne narave izgubljal ta
               denar. Izgublja se pa tudi na nezakonit način oziroma pol legalen, ampak ta izraz
               "pol legalen" je sporen, ker stvari so legalne ali niso. Gre za pomanjkljivost v
               sistemu javnega naročanja. Sam sem pristaš centralizacije, ne glede na vse tehnične
               probleme, ki bodo nastali. Ali bomo dobili dobro ekipo, ki bo sposobna, kakšne kadre
               bodo ministrstva napotila, preusmerjala iz svojih ministrstev v ta javni sklad -
               tiste najboljše, propulzivne kadre, ali tiste kadre, kjer ne vedo, kaj z njimi.
               Upajmo, da bo šlo v pravo smer, da bomo dobili dobro ekipo in da bo ta
               centralizacija, ki bo pripomogla k večji učinkovitosti, preglednosti in
               transparentnosti, ne glede na pripombo, da se bodo anomalije z nižjega nivoja
               prenesle samo na višjo raven, vendar bodo bolj na očeh, zagotovo bodo bolj na očeh,
               kajti na lokalni ravni so zadeve tudi malo prikrite, ne samo širši javnosti, tudi
               institucijam nadzora.  Že dolgo
               časa vemo, da koruptivni posamezniki, sredine ali skupine svojo intenco usmerjajo iz
               klasičnih oblik pridobivanja svojih zaslužkov v državno upravo. Najbolj elegantno in
               najbolj enostavno se je zajesti v proračun in iz tega proračuna iskati svoje osebne
               koristi. Država pobere denar preko trošarin, preko davkov in prispevkov, potem se pa
               preko sistema javnih naročil zadeva izgublja in se bo.</p>
               <p>Ta predlog zakona gre po mojem v pravo smer. Bi pa zelo rad - zato sem tudi vprašal,
               ali je gospa ministrica tukaj, da razloži, zakaj bi obrambno ministrstvo pa izvzeli
               iz tega kroga subjektov, ki jih bo usmerjala ta nova agencija. Sam vem, tudi slišal
               sem, da ima obrambno ministrstvo celo vrsto zadev tajne narave, tudi dogovorov med
               dvema državama, vendar vsi vemo, da se največje provizije, te nelegalne provizije,
               odvijajo ravno na tem resorju, so se in se bodo. Tu gre za ogromna sredstva in za
               izredno močne finančne svetovne lobije. Orožje hitro zastari, v nekaj letih, hitreje
               kot računalnik, pravijo, in ga je treba prodati, prodati državam, kjer so konflikti,
               spori, vojne. Zato obstoječi sistem je neustrezen. Zdaj, če je primerna agencija za
               to, to je seveda vprašanje, na katerega bi rad danes dobil odgovor, sicer bom sam
               povzel amandma, ki ga je pripravila Zares; ne vem, ali bodo umaknili ali ne, o tem
               sem se tudi z njimi pogovarjal. Obstoječi sistem nadzora nad obrambnim ministrstvom
               ni ustrezen, tudi pritožbeni postopek in druge instance, ki obstajajo, so neustrezne.
               Če ne bomo zajezili proračuna, proračunskih lukenj pri javnih naročilih, bomo morali
               iskati stalno nove vire, obremenjevali bomo te, ki delajo, ki ustvarjajo promet in
               transferje. Žal se tega lotevamo po tem, ko sprejemamo zakon o restrikciji plač v
               javnem sektorju. Obratni vrstni red bi moral biti oziroma na začetku mandata bi se
               morale te pereče teme, ki pa niso stvar te vlade, ampak vseh predhodnih, temeljito na
               sistemski ravni lotiti in manj moralizirati, kaj kdo počne. Priložnosti so, tisti, ki
               imajo to intenco, da iščejo zaslužek in se okoriščajo, se bodo v to usmerjali, to je
               moderen pristop. Danes so celo režiserji in scenaristi filmov v zadregi, ker klasični
               model korupcije in mafije izginja in se ta seli v državno upravo. Tako da je že kar
               težko narediti film, ki bi ga gledali ljudje, ker je to zanimivo, ker ta posel
               opravljajo gospodje v kravatah, elegantne gospe, in se odvija na pravzaprav nenasilen
               način. Apeliram, da resno pristopimo k tem zadevam, če je ta pot pravilna, agencija.
               Vsekakor pa prenos v nek centralni organ ne pripomore samo k tehnologiji,
               standardizaciji, ustvarjanju dobrih vzorcev za javna naročila in racionalizaciji,
               tudi kadrovski, ampak predvsem možnosti boljšega nadzora, ki je pa ključen.
               Toliko.</p>
            </sp>
            <sp xml:id="SDT5-OZNPJUIP-Redna-020-2010-07-01.sp3">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Gospo Klasinčevo nadomešča gospod Luka Juri, gospoda Antona Colariča pa gospa Breda
               Pečan.</p>
               <p>Rad bi vas opozoril samo na to, da bomo ob štirih nehali, ker do štirih je
               rezervacija, kar pomeni, da petnajst do štirih prenehamo. Imamo pa še štiri točke
               dnevnega reda, novega termina pa ni. Tako da če ne končamo pravočasno, pač te točke
               ne bodo na dnevnem redu te seje.</p>
               <p>Naslednji govornik je gospod Franco Juri. <stage>(Ga ni.)</stage> Gospod Verlič. <stage>(Ga ni.)</stage> Državna
               sekretarka, gospa Tržanova.
               </p>
            </sp>
            <sp xml:id="SDT5-OZNPJUIP-Redna-020-2010-07-01.sp4">

               <speaker>TINA TRŽAN:</speaker>

               <p>Že včeraj sem se prijavila k besedi predvsem zaradi želje, da bi pojasnila naslednjo
               zadevo.</p>
               <p>Glede zamegljene odgovornosti, ki je bila očitana zakonu, bi rada poudarila, da Vlada
               kot predlagatelj meni, da je odgovornost v postopku javnega naročanja jasno
               opredeljena. Na noben način ustanovitev agencije ne jemlje odgovornosti ministru,
               kajti vsa finančna sredstva kot tudi vsebine javnih naročil bodo še vedno umeščene v
               resorje, ki stvari potrebujejo. Odgovornost agencije pa je predvsem odgovornost v
               kakovosti vodenja procesa javnega naročila, torej procedure, saj smatramo, da bodo v
               agenciji skoncentrirani največji strokovnjaki s področja javnega naročanja in bo prav
               zato verjetnost, možnost napak ali načrtnih nepravilnosti bistveno manjša.</p>
               <p>Poskušala bom tudi odgovoriti gospodu v zvezi z javnimi naročili, vezanimi na
               Ministrstvo za obrambo. Ministrstva za obrambo nikakor ne izvzemamo iz tega zakona.
               Izvzeta so dejansko le naročila, ki imajo status zaupne narave. Po preveritvi stanja
               namreč ugotavljamo, da je status naročil zaupne narave status, ki ni odvisen samo od
               resorja Ministrstva za obrambo, gre predvsem za vsebinsko odločitev o tem, kdaj je
               naročilo take narave. In tudi tu ministrstvo za obrambo ni v celoti neodvisno, ampak
               je pogosto vezano na standarde, postopke, ki jih določa Nato. Ministrstvo za obrambo
               ima zato posebno direktivo Evropske unije, ki določa obrambna naročila. Bi pa bila
               mogoče pomembna informacija tudi to, da se za področje tovrstnih naročil pripravljajo
               zakonske spremembe, kjer bo možnost, da se bodo zadeve uredile mnogo bolj
               transparentno. Zaenkrat toliko. Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp5">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Gospod Majhenič.</p>
            </sp>
            <sp xml:id="SDT5-OZNPJUIP-Redna-020-2010-07-01.sp6">

               <speaker>SILVEN MAJHENIČ:</speaker>

               <p>Hvala za besedo, gospod predsednik.</p>
               <p>Bom kratek, štiri vprašanja bom imel, povzel sem pa nekaj od včeraj, ko je Državni
               svet svojo zadevo predstavil, in me to zanima.</p>
               <p>Glede agencij. Preveč je teh agencij, to vsi ugotavljamo, in kako Vlada ali pa
               ministrstvo to opravičuje.</p>
               <p>Potem zaposljivost iz raznih služb znotraj državne uprave, seveda me tu zanima,
               kakšni strokovnjaki bodo to, ki bodo prišli na to področje, na to delovno mesto.
               Sigurno pa si nihče ne želi, da bi to bili iz vrst politike. Mislim, da bi to morala
               biti neka neodvisna institucija.</p>
               <p>Potem sem zasledil, recimo, slabšanje položaja malih in srednjih podjetij. Tudi to
               sigurno vsakega skrbi, najbolj pa t male podjetnike, in bi bilo prav, da nam kaj več
               o tem tudi poveste.</p>
               <p>Potem bi vprašal, nejasno je sodelovanje z občinami. Tu bi bilo treba kaj več
               povedati.</p>
               <p>Potem me zanima sam nadzor. Glede odgovornosti pa tudi nisem prepričan, da je
               temeljna odgovornost odgovornost ministra. Hvala lepa.</p>
            </sp>
            <sp xml:id="SDT5-OZNPJUIP-Redna-020-2010-07-01.sp7">

               <speaker>PREDSEDNIK DR. VINKO GORENAK:</speaker>

               <p>Hvala.</p>
               <p>Gospa Tržanova.</p>
            </sp>
            <sp xml:id="SDT5-OZNPJUIP-Redna-020-2010-07-01.sp8">

               <speaker>TINA TRŽAN:</speaker>

               <p>Glede očitka o prevelikem številu agencij je naš glavni argument ta, da taka
               ustanovitev agencije v nobenem primeru ne pomeni večanja javnega sektorja, ker
               zanesljivo temelji agencija, ki jo obravnavamo danes, na obstoječih kadrovskih
               potencialih javnega sektorja. Tu bi nadaljevala tudi z vašim vprašanjem glede
               kadrovske zasedbe v tej agenciji. Analiza, ki jo je Ministrstvo za javno upravo v
               fazi priprave zakona pripravilo in temelji na anketah po resorjih, ugotavlja, da se s
               področjem javnih naročil v vseh resorjih ukvarja preko 200 zaposlenih. Vendar je samo
               10 služb znotraj državne uprave, ki so opredeljene kot službe za javna naročila.
               Dejansko se vse prezaposlitve načrtujejo iz sfer strokovnih sodelavcev, ki delajo na
               področju javnih naročil, nikakor ne iz nekih političnih struktur. V prvem letu, je iz
               gradiva razvidno,  da se bo 30
               zaposlenih javnih uslužbencev prerazporedilo iz resorjev, kjer so te službe
               najmočnejše, protagonisti so seveda spet z Ministrstva za javno upravo, in večina
               zaposlenih je načrtovanih za izvedbeni del. V letu 2012 pa se bo število zaposlenih
               povečalo na račun 62 zaposlenih, ki bodo prišli iz preostalih resorjev. Na vsak način
               določena kadrovska pokritost javnih naročil po resorjih mora ostati, saj je za
               agencijo predvideno, da bo vodila le tiste postopke javnih naročil, ki bodo presegali
               prag, ki zahteva objavo javnega naročila v Uradnem listu Evropske unije.</p>
               <p>To je tudi naš argument, da agencija ne bo zadušila majhnih in srednjih podjetij. V
               prvi vrsti še vedno ostaja tu vrsta naročil, do teh pragov, ki jih bodo resorji
               razpisovali sami. Hkrati pa so vse zakonske možnosti še vedno odprte, da se bodo ta
               mala in srednja podjetja povezovala v skupnih ponudbah in nastopala na večjih
               razpisih.</p>
               <p>Očitek o nejasnem sodelovanju z občinami s strani Državnega sveta je nekako
               neutemeljen. Na obravnavi v Državnem svetu je bilo odprto vprašanje, ali bo občina
               lahko po pooblastilu zaupala javno naročilo Agenciji za javno naročanje. Odgovor
               predlagatelja je bil, da lahko in da ga bo javna agencija izvedla, če bo razpolagala
               s prostimi kapacitetami.</p>
               <p>Mislim, da sem na vse odgovorila.</p>
            </sp>
            <sp xml:id="SDT5-OZNPJUIP-Redna-020-2010-07-01.sp9">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Končali smo razpravo. Ne vidim več prijavljenih, zato bomo prešli na glasovanje.
               Glasovanje bom vodil na podlagi pregleda amandmajev z dne 29.6.2010.</p>
               <p>Na glasovanje dajem amandma k 1. členu. Glasujemo.</p>
               <p>Kdo je za? <stage>(5 članov.)</stage> Je kdo proti? <stage>(1 član.)</stage></p>
               <p>Amandma je sprejet.</p>
               <stage>(Navzočih je več poslancev, vidim.)</stage>
               <p>Na glasovanje dajem amandma k 2. členu, pod točko 1. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(1 član.)</stage></p>
               <p>Amandma je sprejet.</p>
               <p>Na glasovanje dajem amandma k 2. členu, pod točko 2.</p>
               <p>Kdo je za? <stage>(4 člani.)</stage> Je kdo proti? <stage>(7 članov.)</stage></p>
               <p>Amandma ni sprejet.</p>
               <p>Na glasovanje dajem amandma k 3. členu, in to popravek, ki ste ga dobili 29.6.2010.
               <stage>/Oglašanje v ozadju./</stage> Seveda, vsekakor, seveda bom dal v razpravo, to je pravica
               poslancev. Smatral sem, da smo razpravo že opravili, ampak nimam nobene pravice
               omejevati vas, zato izvolite.</p>
            </sp>
            <sp xml:id="SDT5-OZNPJUIP-Redna-020-2010-07-01.sp10">

               <speaker>GOSPOD_______:</speaker>

               <p>Hvala lepa. Saj zaradi tega sem najprej počakal, državna sekretarka je delni odgovor
               že dala. Naša poslanska skupina tu predlaga amandma, da bi se v pristojnost agencije
               prenesla tudi naročila obrambne in zaupne narave. Delno smo dobili odgovor, da bo
               agencija lahko obrambne narave naročila še vedno peljala, kako je pa z zaupnimi, pa
               bi radi slišali stališče in mogoče obrazložitev, ker je od tega odvisno tudi naše
               stališče ali pa vztrajanje na amandmaju.</p>
            </sp>
            <sp xml:id="SDT5-OZNPJUIP-Redna-020-2010-07-01.sp11">

               <speaker>PREDSEDNIK DR. VINKO GORENAK:</speaker>

               <p>Izvolite, gospa državna sekretarka. Lahko daste besedo sodelavcu. Seveda, seveda,
               samo ime in priimek, prosim.</p>
            </sp>
            <sp xml:id="SDT5-OZNPJUIP-Redna-020-2010-07-01.sp12">

               <speaker>SAŠO MATAS:</speaker>

               <p>Hvala. <stage>(Sašo Matas, vodja Službe za javna naročila na Ministrstvu za javno
               upravo.)</stage></p>
               <p>Kot smo se pogovarjali tudi z Ministrstvom za obrambo, je tu več zadev. Ena je, ko
               gre za medvladna naročila, "government to government", bo javna agencija kot oseba,
               ki ne bo znotraj državne uprave, težko, pravzaprav bo nemogoče, da bi na tak način
               poslovala. Se pravi en del teh naročil bo že sistemsko moral biti na Ministrstvu za
               obrambo.</p>
               <p>Druga zadeva,  ne gre samo za
               postopek, ki naj bi ga agencija izvajala, ampak tudi za konkretna naročila, kjer bo
               na sestankih Nata potem moralo biti, tako zaposleni na Ministrstvu za obrambo kot v
               sami Agenciji za javno naročanje. Gre za podvajanje in je zelo težko, da bi to znanje
               lahko popolnoma, v celoti prenesli na agencijo.</p>
               <p>In tretje, kar je najpomembnejše. Z novo direktivo se to področje v Evropski uniji
               močno spreminja, tudi v Sloveniji. Z novo direktivo naj ne bi morala biti vsa
               naročila nad milijon evrov objavljena, ampak celo nad 20 tisoč evrov. To je ta prag,
               ki ga imamo mi zdaj za tako imenovana mala naročila. Tako da s sistemskega vidika
               pravzaprav ne vidimo, kaj bi sam prenos na agencijo prinesel.</p>
               <p>Na koncu še to. Tudi danes, ko gre za zaupna in obrambna naročila, je ustanovljena
               posebna medresorska skupina, ki vsako posamično naročilo potrdi. In v tej smeri bi
               moral iti novi zakon in v novem zakonu bi mogoče to lahko še bolj natančno uredili.
               Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp13">

               <speaker>PREDSEDNIK DR. VINKO GORENAK:</speaker>

               <p>Hvala lepa. </p>
               <p>Izvolite, Zakonodajno-pravna služba, gospa Metoda Hrovat.</p>
            </sp>
            <sp xml:id="SDT5-OZNPJUIP-Redna-020-2010-07-01.sp14">

               <speaker>METODA HROVAT:</speaker>

               <p>Hvala lepa za besedo.</p>
               <p>V zvezi s tem amandmajem je prav, da se oglasim. Namreč, izpostavila bi 15. člen
               Zakona o javnih naročilih, ki pod poglavjem "posebne situacije" pravi takole: "Ta
               zakon se uporablja za javna naročila, ki jih oddaja naročnik s področja obrambe,
               upoštevaje pri tem pravila iz 296. člena PEZ." Skratka, gre za to, da na nek način
               izključuje vsa naročila in nam se v zvezi s tem postavlja vprašanje, glede na to, da
               agencija deluje na podlagi zakona, skratka, upoštevaje Zakon o javnem naročanju, se
               nam v tej situaciji potem postavlja vprašanje, uporaba katerega postopka, na podlagi
               katerega postopka bo agencija odločala o teh predmetnih javnih naročilih. Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp15">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Še kdo? Ne.</p>
               <p>Torej, glasujemo o amandmaju k 3. členu, pod zaporedno številko 1, konkretneje, o
               popravku z dne 29.6.2010. Če bo ta amandma sprejet, amandma pod točko 2 postane
               brezpredmeten.</p>
               <p>Kdo je za? <stage>(8 članov.)</stage> Je kdo proti? <stage>(4 člani.)</stage></p>
               <p>Amandma je sprejet. S tem je postal amandma Poslanske skupine Zares pod točko 2
               brezpredmeten.</p>
               <p>Prehajamo na glasovanje o amandmaju k 5. členu. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(4 člani.)</stage></p>
               <p>Amandma je sprejet.</p>
               <p>Prehajamo na glasovanje o amandmaju k 6. členu. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(3 člani.)</stage></p>
               <p>Amandma je sprejet.</p>
               <p>Prehajamo na glasovanje o amandmaju k 9. členu, konkretneje, o popravku z dne
               29.6.2010. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(2 člana.)</stage></p>
               <p>Amandma je sprejet.</p>
               <p>Prehajamo na glasovanje o amandmaju k 11. členu, in sicer gre za popravek, imate ga
               pa že v pregledu amandmajev. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(5 članov.)</stage></p>
               <p>Amandma je sprejet.</p>
               <p>Zaključujem razpravo in glasovanje o amandmajih.</p>
               <p>Želi kdo razpravljati še o preostalih členih? <stage>(Ne.)</stage></p>
               <p>Zaključujem razpravo o vseh členih.</p>
               <p>Predlagam, da glasujemo o predlogu zakona, popravljenega z amandmaji, v celoti. Se strinjate s tem? Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage> </p>
               <p>Predlog besedila zakona je v tej fazi sprejet. Vključili bomo amandmaje in pripravili
               to besedilo zakona. Poročevalec, poročevalka? Ni rok, bom sam. Zaključujem to točko
               dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O DOPOLNITVI ZAKONA O
                  DETEKTIVSKI DEJAVNOSTI, SKRAJŠANI POSTOPEK.</title> Kolegij predsednika Državnega
               zbora je na 65. seji 7.6.2010 sklenil, da predlog zakona obravnavamo po skrajšanem
               postopku. Sprejeli ste predlog zakona objavljen v Poročevalcu 64/2010, 18. maj 2010,
               mnenje Zakonodajno-pravne službe z dne 11.6.2010, mnenje Vlade Republike Slovenije
               17.6.2010 in mnenje Komisije Državnega sveta za državno ureditev 23.6.2010. V
               poslovniškem roku sta bila vložena amandmaja poslanske skupine SDS z dne 24.6.2010. K
               točki dnevnega reda smo vabili Državni svet, Ministrstvo za notranje zadeve in
               Zakonodajno-pravno službo. Pričenjamo z drugo obravnavo predloga zakona v kateri bom
               na podlagi 126. člena Poslovnika opravili razpravo in glasovanje vseh členih predloga
               zakona. Besedo dajem predstavniku Državnega sveta, gospod Bogomir Vnučec.</p>
            </sp>
            <sp xml:id="SDT5-OZNPJUIP-Redna-020-2010-07-01.sp16">

               <speaker>BOGOMIR VNUČEC:</speaker>

               <p>Hvala za besedo. Predlog zakona je Državni svet vložil glede na to, da se ni strinjal
               takrat z dikcijo zakona, ki je ukinil obvezno znanje slovenščine za pridobitelje
               novih licenc na področju detektivske dejavnosti. Kot veste je Državni svet vložil
               veto, Državni zbor je potem zakon še enkrat sprejel in posledica tega je bila
               vložitev tega zakona, da bi se nazaj uvedlo stanje pred sprejemom tega zakona, se
               pravi, da je znanje slovenščine obvezno za pridobitelje te licence. Tukaj smo sledili
               predvsem mnenju Zakonodajno-pravne službe, ki nam je dala posredno prav, nas je pa
               opozorila na nekaj pomanjkljivosti, ki smo jih naknadno upoštevali in mislim, da je
               tudi vložen amandma v to smer, tako da predlagam odboru, da sprejme amandma in pa
               tudi ta predlog zakona. Hvala lepa.</p>
            </sp>
            <sp xml:id="SDT5-OZNPJUIP-Redna-020-2010-07-01.sp17">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospa Mira Palhartinger, Zakonodajno-pravna služba. Izvolite.</p>
            </sp>
            <sp xml:id="SDT5-OZNPJUIP-Redna-020-2010-07-01.sp18">

               <speaker>MIROSLAVA PALHARTINGER:</speaker>

               <p>Hvala za besedo. V našem mnenju je bilo zapisano, kar je verjetno tudi bilo
               pričakovano glede na prejšnji predlog zakona, da k predlaganemu zakonskemu besedilu
               nimamo pripomb, smo pa opozorili na vprašanje učinkovanja predlaganih sprememb v
               povezavi z morebitnimi postopki glede podeljevanja licenc v kolikor in če ti morda bi
               potekali po uveljavitvi tega zakona. Namreč, v predlaganem zakonu ni bilo prehodne
               določbe, ki bi to vprašanje uredila. Sicer pa je, kot je bilo že rečeno, predlagan
               tudi amandma s katerim se je predlagatelj odzval na naše mnenje in je v njem
               predlagal rešitev po kateri naj bi se za postopke obravnave teh prošenj uporabile
               določbe novega zakona. Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp19">

               <speaker>PREDSEDNIK DR. VINKO GORENAK:</speaker>

               <p>Hvala. Dr. Miroslav Žaberl, Ministrstvo za notranje zadeve.</p>
            </sp>
            <sp xml:id="SDT5-OZNPJUIP-Redna-020-2010-07-01.sp20">

               <speaker>DR. MIROSLAV ŽABERL:</speaker>

               <p>Hvala, predsednik. V bistvu se že tretjič pogovarjamo o istem problemu, o istem
               nasprotovanju oziroma predlogu Državnega sveta. Temeljni cilj oziroma zahteve
               direktive poostritve na notranjem trgu zaradi česar smo bili primorani novelirati
               veljavni Zakon o detektivski dejavnosti je, da sistem, kateremu podležejo posamezne
               storitvene dejavnosti, ne sme biti diskriminatoren, mora biti jasen in nedvoumen,
               javno objavljen, poudarjam sorazmeren, objektiven, transparenten in da so dopustne
               zgolj tiste omejitve, ki so nujne in pomembne. Preprečiti se mora podvajanje
               postopkov, dovoljenja morajo
               biti trajna in omejitve, ki so nujne in pomembne, pa se morajo nanašati na razloge
               javnega interesa. Zakaj? Mora obstajati upravičen razlog ogroženosti. Te razloge smo
               mi v noveliranem zakonu upoštevali v pripravljenem 15. členu in na podlagi teh
               razlogov se lahko prosilcu ne podeli licence. Pomemben razlog za omejitev pravne
               dejavnosti se nanaša le na javni interes, ki ga podeljuje država članica in priznava
               sodna praksa Sodišča Evropske skupnosti, vključuje pa med drugim javni red, javno
               zdravje, javno varnost, varstvo okolja, varstvo potrošnikov in cilji socialne
               politike.</p>
               <p>Vlada meni, da zahteve po aktivnem znanju domačega jezika v skladu s sodno prakso
               Sodišča Evropske skupnosti, navedli smo najmanj tudi tri sodbe, ki je v podobnih
               primerih to sodišče že odločalo o takšnem nesorazmernem pogoju, ne opravičuje
               vnaprejšnjega omejevanja pri pridobivanju licenc za opravljanje dejavnosti, ki so
               opredeljene s to direktivo. Po mnenju Vlade je takšen predlog diskriminatoren in je
               nesorazmeren.</p>
            </sp>
            <sp xml:id="SDT5-OZNPJUIP-Redna-020-2010-07-01.sp21">

               <speaker>PREDSEDNIK DR. VINKO GORENAK:</speaker>

               <p>Hvala lepa. Posebnega pregleda amandmajev niste sprejeli, ampak imate samo dva
               predloga amandmajev, zato predlagam, da opravimo razpravo o zakonu kot celoti z
               amandmaji v red in potem na koncu glasujemo. Izvolite, gospod Majhenič.</p>
            </sp>
            <sp xml:id="SDT5-OZNPJUIP-Redna-020-2010-07-01.sp22">

               <speaker>SILVEN MAJHENIČ:</speaker>

               <p>Hvala za besedo, gospod predsednik. Prejšnja novela Zakona o detektivski dejavnosti
               je bila po vetu Državnega sveta sprejeta 26.3.2010. Poslanci Poslanske skupine
               Slovenske nacionalne stranke smo v noveli, ki je poleg odprave pogoja državljanstva
               črtala tudi pogoj znanja slovenskega jezika za opravljanje detektivske dejavnosti,
               izrecno nasprotovali. 11. člen Ustave Republike Slovenije namreč jasno in nedvoumno
               določa, da je uradni jezik v Sloveniji slovenščina, kljub dejstvu, da je Slovenija
               članica Evropske unije in je prost pretok delovne sile, ena izmed njenih temeljnih
               svoboščin smo v Poslanski skupini Slovenske nacionalne stranke mnenja, da bi bilo
               potrebno pogoj aktivnega znanja slovenskega jezika pri opravljanju detektivske
               dejavnosti obravnavan in ohraniti. V zakonu določen pogoj znanja slovenščine pri
               opravljanju detektivske dejavnosti nikakor ne omejuje opravljanje dejavnosti drugim
               državam, držav članic Evropske unije in švicarske konfederacije, saj lahko vsaka
               država članica Evropske unije prosto predpisuje pogoj za opravljanje dejavnosti na
               svojem območju, potrebno je le spoštovati načelo enakopravnosti zato enaki pogoji
               veljajo tako za domače kot tuje državljane. V primeru, da bodo amandmaji podprti bomo
               zakon podprli. Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp23">

               <speaker>PREDSEDNIK DR. VINKO GORENAK:</speaker>

               <p>Hvala lepa. Še kdo? Potem se bom oglasil še sam. Jaz se absolutno tako kot v prvem
               poskusu sprejemanja tega zakona strinjam s predlagateljem in Državnim svetom.
               Nobenega razloga ni, da govorimo o diskriminatornosti tujih državljanov na območju
               Slovenije, če slovenska Ustava pravi, da je uradni jezik na območju Slovenije
               slovenščina. Ne morem si predstavljati samega sebe ali kogarkoli izmed vas, ki bi
               odprl tovrstno dejavnost, šel v Munchen in rekel, da bo govoril slovensko. Ne vem
               zakaj, ker ne bo dobil nobenega posla. In ne vem zakaj mi dovoljujemo tujcem, da z
               našim državljani govorijo v nemščini, angleščini in....Državnemu svetu predlagam, da
               razmisli tudi o kakšni ustavni presoji v kolikor bo zakon ponovno zavrnjen v takšni
               obliki. Na ozemlju Slovenije je slovenščina vendarle uradni jezik. In ne kaže na
               noben način poteptati to zadevo, dva milijona nas je, nič več nas ni in nobenega
               razloga nimamo, da ne bi znotraj Evropske unije, ki nam tako Evropska unija kot naša
               Ustava, pravzaprav naša Ustava nas zavezuje, Evropska unija pa nam dovoljuje uporabo
               slovenskega jezika in nobenega razloga ni, da odpiramo vrata tujcem na tak način.
               Tako, da jaz sem tu razočaran nad mnenjem Vlade, to moram zelo jasno povedati.</p>
               <p>Še kdo? Prav.  Če ne bomo
               prešli na glasovanje. In sicer, v razpravo dajem 1. člen, k temu členu ni vloženih
               amandmajev. Pravzaprav, razpravo smo opravili skupaj. Mi lahko gremo na amandmaje, če
               smo razpravo opravili. V razpravo dajem torej glasovali bomo naprej o amandmaju k
               naslovu poglavja, amandmaju, ki ga imate pred seboj z dne 23. 6. 2010 k naslovu
               poglavja. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(7 članov.)</stage></p>
               <p>Amandma ni sprejet.</p>
               <p>V razpravo dajem amandma za novi 1a. člen, pregled amandmajev odnosno amandmajev iz
               dne 23. 6. 2010. Glasujemo. Glasovanje teče. Končujemo.</p>
               <p>Kdo je za? <stage>(4 člana.)</stage> Proti? <stage>(7 članov.)</stage></p>
               <p>Amandma ni sprejet.</p>
               <p>Prehajamo na glasovanje o vseh členih skupaj.</p>
               <p>Kdo je za? <stage>(1 član.)</stage> Kdo je proti? <stage>(7 članov.)</stage></p>
               <p>Ugotovim lahko, da je obravnava Predloga zakona o dopolnitvi Zakona o ... javnosti na
               matičnem delovnem telesu končana.</p>
               <p>S tem zaključujemo. Na Državni zbor bomo v bistvu pripravili poročilo, v kateremu
               bomo vključili to ugotovitev in ga posredovali predsedniku Državnega zbor.
               Zaključujem to točko dnevnega reda. Še prej pa resno predlagam Državnemu svetu, da
               razmisli o nadaljnjih postopkih, glede na to, da na ozemlju Slovenije očitno nismo za
               to, da bi se govorilo slovensko.</p>
               <p>Prehajamo na naslednjo <title>TOČKO DNEVNEGA REDA - PREDLOG ZAKONA O DOPOLNITVI ZAKONA O JAVNIH ZBIRANJIH -
               skrajšani postopek.</title>
               </p>
               <p>Kolegij predsednika Državnega zbora je na 65. seji, 7. 6. 2010 sklenil, da se predlog
               zakona obravnava po skrajšanem postopku. Gradiva, ki jih imate so predlog zakona
               objavljen v Poročevalcu številka 72/10 1. 6. 2010, mnenje Zakonodajno-pravne službe,
               15. 6. 2010, mnenje Komisije Državnega sveta za državo ureditev 16. 6. 2010 in mnenje
               Vlade 28. 6. 2010. V poslovniškem roku ni bilo vloženih amandmajev, na sejo odbora pa
               smo vabili skupino poslancev s prvopodpisanim Bojanom Kontičem, poslanca dr. Luka
               Jurija, Ministrstvo za notranje zadeve, Zakonodajno-pravno službo in Komisijo
               Državnega sveta za državo ureditev. Pričenjamo torej drugo obravnavo predloga zakona,
               o kateri bomo na podlagi 126. člena Poslovnika Državnega zbora opravili razpravo in
               glasovanje o posameznih členih predloga zakona. Besedo dajem predlagatelju, dr. Luka
               Juri.</p>
            </sp>
            <sp xml:id="SDT5-OZNPJUIP-Redna-020-2010-07-01.sp24">

               <speaker>DR. LUKA JURI:</speaker>

               <p>Hvala lepa. Lep pozdrav. Bom zelo na kratko in če bo še kakšno vprašanje, predlagam,
               da potem v razpravi nadaljujemo.</p>
               <p>Predlog spremembe zakona želi predvsem pojasniti že trenutno veljavno zakonsko
               dikcijo in onemogočiti katerikoli dvom o tem, kaj pomeni javno zbiranje in kako
               poteka, kako se interpretira pravica in kako se izvaja pravica do javnih zbiranj.
               Javnih zbiranj predvsem v smislu shodov, političnih shodov, ne seveda samo
               strankarskih, ampak politično družbenih shodov.</p>
               <p>Vsebina določa, vsebina spremembe zakona določa, da po novem soglasje lastnika za
               izvedbo javnega shoda ni več potrebno, v kolikor gre za izvedbo shoda na območju, ki
               je določeno kot grajeno javno dobro. V kolikor seveda je to javno dobro  je namen tega javnega dobro v
               skladu z javnim zbiranji. Kaj pomeni, v kolikor je namen? V skladu pomeni, da v to
               javno dobro se štejejo trgi, ulice, ki so namenjeni tako ali tako zbiranju ljudi, ne
               pa seveda na primer parkirišča, kjer je njihov namen drugačen, pokopališča ali
               podobno. Stališče predlagateljev je torej, da se vsebinsko zakon ne spreminja, ampak
               le bolj natančno pojasnjuje. Tudi, zaradi večje, bolj jasne skladnosti z 42. členom
               Ustave, ki zagotavlja pravico do javnega zbiranja.</p>
               <p>Jaz bom sedaj, kot sem rekel zaključil s tem kratkim uvodom, če pa so vprašanja
               oziroma razprava, predlagam, da potem nadaljujemo kot boste, predsednik vi odločil.
               Hvala lepa.</p>
            </sp>
            <sp xml:id="SDT5-OZNPJUIP-Redna-020-2010-07-01.sp25">

               <speaker>PREDSEDNIK DR. VINKO GORENAK:</speaker>

               <p>Hvala lepa. Zakonodajno-pravna služba, gospa Metoda Hrovat Pirnat.</p>
            </sp>
            <sp xml:id="SDT5-OZNPJUIP-Redna-020-2010-07-01.sp26">

               <speaker>METODA HROVAT PIRNAT:</speaker>

               <p>Hvala lepa za besedo. Mnenje Zakonodajno-pravne službe temu predlogu ni naklonjeno,
               ker menimo, da gre za poseg v lastninsko pravico. Mi tudi nizamo pravne argumente v
               tej smeri. Povedati pa je treba, da je kritična točka tega predloga, da lahko na
               javnem dobrem nastane škoda in se lastnik ne more v naprej zavarovati s tem, da od
               organizatorja javnega shoda pridobi garancijo za povrnitev morebitne škode.</p>
               <p>Še nekaj bi morda izpostavila, to pa naknadno. Ko sem vas poslušala ste omenili samo
               javne shode, ne pa prireditve. V našem mnenju jih tudi omenjamo, ampak glede na namen
               bi pa vendarle morda bilo potrebno, da še novi tretji odstavek se sklicuje na drugi
               odstavek, ki govori o shodih in prireditvah. Ker pa v nadaljevanju izrecno ne
               izključuje tudi prireditve se da razumeti, da se nanaša tudi na prireditve, zato bi
               bil naš predlog, da bi se dodal stavek, da bi bila določa še bolj jasna, če bo že
               sprejeta: "Ta določba velja samo za javne shode in ne za javne prireditve." Načeloma
               pa menimo, da gre v poseg v lastninsko pravico tako kot izhaja iz mnenja.</p>
            </sp>
            <sp xml:id="SDT5-OZNPJUIP-Redna-020-2010-07-01.sp27">

               <speaker>PREDSEDNIK DR. VINKO GORENAK:</speaker>

               <p>Hvala. Ministrstvo za notranje zadeve, gospa Iris Jeglič.</p>
            </sp>
            <sp xml:id="SDT5-OZNPJUIP-Redna-020-2010-07-01.sp28">

               <speaker>IRIS JEGLIČ:</speaker>

               <p>Hvala lepa. Skratka, Vlada podpira predlog dopolnitve Zakona o javnih zbiranjih ravno
               iz tega razloga, ker menimo, da prispeva k jasnejši dikciji same zakonske določbe.
               Nenazadnje nas na to opozarja tudi varuh človekovih pravic v svojih predlogih in
               pobudah.</p>
               <p>K tem, kar je že gospod Juri povedal ni več kaj treba dodati, mogoče še enkrat samo
               toliko, da poudarim. Predlagana določitev se nanaša na javni shod. Javni shod pomeni
               izvrševanje politične pravice, ne pa tudi na javno prireditev, za katere vemo, da so
               bolj komercialnega pomena. Skratka, če se shod organizira na javni površini, ki ima
               značaj grajenega javnega dobra in je hkrati dodan pogoj in je tudi sicer namenjeno
               prosti uporabi ljudi, zbiranj, sestajanju, to so trgi, ulice in ni v nasprotju z
               namenom uporabe te javne površine. Skratka, ta dopolnitev se ne bo nanašala, če bo
               shod organiziran oziroma bo organizator želel shod organizirati na javnih površinah,
               ki imajo tudi sicer značaj grajenega javnega dobra pa so to parkirišča, otroška
               igrišča, pokopališča, ker seveda namen uporabe teh javnih površin je čisto nekaj
               drugega. Ravno iz tega razloga, ker prispeva k jasnejši dikciji, predlagana
               dopolnitev Vlade Republike Slovenije podpira. Hvala lepa.</p>
            </sp>
            <sp xml:id="SDT5-OZNPJUIP-Redna-020-2010-07-01.sp29">

               <speaker>PREDSEDNIK DR. VINKO GORENAK:</speaker>

               <p>Hvala. Državni svet, Bogomir Vnučec. Ga ni. Predlagam, minuto prekinitve, počakajte
               na mestu, da pripravimo ta predlog, ki ga je dala še Zakonodajno-pravna služba.
                   Dobro. Lahko nadaljujemo.
               Imamo pred seboj pravzaprav dva člena. Drugi govori, kdaj začne zakon veljati. Prvi
               člen pa govori razpravljali odnosno sprejemali bomo torej, 1. člen v taki obliki kot
               ga je predložil predlagatelj s tem, da bi dodali v drugem odstavku za besedico
               "namenom" bi dodali "ta določba velja samo za javne shode in ne za javne prireditve",
               naprej tretji in četrti odstavek ostaneta nespremenjena. Mislim, da smo se razumeli.
               Je kakšna razprava na to temo? Če razprave ni predlagam, da tudi glasovanje združimo
               o obeh členih. Najprej moramo sprejeti ta amandma, ki ga je dala Zakonodajno-pravna
               služba, torej, ta določba velja samo za javne shode in ne za javne prireditve.
               Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Sedaj glasujemo še o zakonu kot celoti, o obeh členih skupaj.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Predlogi zakona so sprejeti.</p>
               <p>Sprejeti ta amandma bomo vključili v integralni tekst predloga zakona in to bo tudi
               sestavni del poročila. Dogovoriti se moramo še za poročevalca. Ni. Hvala lepa. Jaz
               bom nalogo opravil sam.</p>
               <p>Prehajamo na <title>5. TOČKO DNEVNEGA REDA - PREDLOG ZAKONA ZA SPREJEM AVTENTIČNE
                  RAZLAGE 178. ČLENA KAZENSKEGA ZAKONIKA</title>, ki ga je Državnemu zboru na podlagi
               88. člena Ustave Republike Slovenije 19. člena Zakona o poslancih in 194. člena
               Poslovnika Državnega zbora 19. maja 2010 vložil poslanec dr. France CukjatiObjavljen
               je v Poročevalcu Državnega zbora, 65/2010 z dne 20. maja 2010. Gradiva, ki jih imamo
               pred seboj so mnenja Komisije Državnega sveta za državno ureditev, datum, 2. junija
               2010, mnenje Zakonodajno-pravne službe 16. junij 2010, mnenje Vlade, 17. junij 2010
               ter dopis prof. dr. Aleksandra Manuhina z dne 23. junija 2010. Vabili smo
               predlagatelja, dr. Cukjatija, Zakonodajno-pravno službo, Ministrstvo za pravosodje,
               Komisijo Državnega sveta za državno ureditev in prof. dr. Aleksandra Manuhina, ki ga
               tudi pozdravljam med nami. Za uvodno obrazložitev naj povem takole.</p>
               <p>Odbor bo predlog za sprejem avtentične razlage zakona obravnaval v skladu s 150.
               členom Poslovnika DZ. Tako bo odbor najprej obravnaval vprašanje, ali je potrebo
               sprejeti avtentično razlago zakona. Če bo odbor menil, da je to potrebno bo
               obravnaval tudi predlog besedila avtentične razlage. Pričetek obravnave avtentične
               razlage torej najprej pričenjamo z obravnavo avtentične razlage. Besedo dajem gospodu
               Cukjatiju. Izvolite.</p>
            </sp>
            <sp xml:id="SDT5-OZNPJUIP-Redna-020-2010-07-01.sp30">

               <speaker>FRANCE CUKJATI:</speaker>

               <p>Najprej naj povem, da sem predlagatelj, zaradi tega, ker pobuda, ki je nastala v
               zdravniških in sodnih krogih in predvsem na področju medicinske etike in skrbi, da se
               ta etika spoštuje v vseh dimenzijah je pač nastala v teh krogih, ki nimajo poslanca,
               nimajo možnosti proceduralne za sprožitev tega postopka. Tako bo prof. Manuhin bo
               bolj podrobno  obrazložil sam
               razlog. Vsekakor moram reči, da se zdravniki pogosto srečujejo z etičnimi dilemami,
               ki niso lahke, in ob vseh težavah, predvsem v primeru nujne medicinske pomoči in
               urgentne medicine se ukvarjati še z etičnimi vprašanji, zakonskimi zadevami,
               premisleki ali bom kršil en zakon, drug zakon ali podobno je nepotrebna obremenitev
               zdravstva. In mislim, da verodostojni krogi, takšni ki jim moramo prisluhniti, so
               ugotovili, da je ta obremenitev prisotna, da je dilema odprta in da jo je treba čim
               prej razrešiti. Namreč, Kazenski zakonik v 178. členu pravi: Zdravnik ali drug
               zdravstveni delavec, ki v nasprotju s svojo poklicno dolžnostjo ne pomaga bolniku ali
               komu drugemu, ki je v nevarnosti za življenje, se kaznuje z zaporom do enega leta.
               Kasneje oziroma nedavno sprejet zakon o pacientovih pravicah, pa zahteva od
               zdravnika, da spoštuje pacientovo voljo, glede vseh posegov v njegovo zdravje, tudi
               takrat, ko je očitno, da če ne bo določenega posega, bo pacient umrl. To se pravi, to
               je zelo kruta zadeva v ravnanju zdravnika, predvsem kadar se mora zdravnik sam
               odločiti ali je pacient priseben ali ni ali pozna vse okoliščine ali ne ali je še pod
               kakšnim drugim depresivnim stanjem ali ne. Jaz sam v splošni medicini in v dežurstvih
               nisem naletel na tak primer, ampak bi se ga bal. Predvsem oceniti pacientovo
               sposobnost jasnega razmisleka v urgentni situaciji. Dobro. Ampak, to je samo ena
               dilema, ki jo je zakon o pacientovih pravicah naložil, dodatno breme zdravniku. Tukaj
               pa gre za vprašanje čemu slediti. Tudi sodniki, ki se ukvarjajo, neposredno v sodnih
               dvoranah s kazenskimi zadevami, pravijo Kazenski zakonik je za nas alfa in omega.
               Alfa in omega. Če ti pacient umre, pa je prej ko je bil še pri zavesti rekel, recimo
               primer, da noče transfuzije, pa če ti je umrl, boš kazensko odgovoren. Tako pravijo
               sodniki. Zakonodajno-pravna služba je dala zelo dobro razlago in zelo dobro stališče,
               ko je rekla, da če Kazenski zakonik pravi, da je zdravnik odgovoren takrat, ko v
               nasprotju s svojo poklicno dolžnostjo ne pomaga bolniku, in Zakonodajno-pravna služba
               lepo pravi, da tudi spoštovanje pacientove volje sodi v poklicno dolžnost zdravnika,
               to se pravi, da v nobenem primeru ne sme v urgentni situaciji, tudi za ceno življenja
               in smrti, pomagati pacientu če to odkloni. Je zelo jasno povedala Zakonodajno-pravna
               služba. Celo tako daleč je šla, da lahko zdravnik odkloni poseg, ki bi eventualno
               pripeljal do takšne situacije, ko bi moral v nasprotju s pacientovo voljo, recimo
               dati transfuzijo, pa pacient tega ne želi. To se pravi, da bi lahko zdravnik odklonil
               vse krvave operativne posege nekomu, ki odklanja transfuzijo, ker bi rekel: Lahko
               pride do situacije ko boš krvavel in te ne bomo mogli rešiti brez transfuzije, da ne
               bomo mogli zaustaviti krvi. Celo tako daleč Zakonodajno-pravna služba.  Ampak, glejte, zdaj imamo mi, če
               bi ta, to mnenje Zakonodajno-pravne službe obveljalo, potem ne bi bilo nobene dileme,
               ampak za sodišče to mnenje nima nobene teže. Nobene teže. In če sodniki tako govorijo
               in na teh okroglih mizah je tudi samo sodstvo postavilo, ni znalo odgovoriti na to
               dilemo. Potem je to čas, da sprejmemo avtentično razlago, in da povemo. Avtentična
               razlaga pa je obvezujoča tudi za sodnike in sodstvo in jasno postavlja pravila igre,
               če se pojavi takšna situacija, kot je omenjena. Zaradi tega jaz menim, da iz
               življenjskih in praktičnih razlogov je smiselno sprejeti avtentično razlago,
               navsezadnje je vendarle naloga zakonodaje, da rešuje nepotrebne dileme, posebej
               obremenjujoče dileme zaradi ne vem kakšnih stališč ali pristopov. Navsezadnje je
               zakonodaja v službi ljudi in ne obratno, zaradi tega predlagam, da se avtentična
               razlaga sprejme.</p>
               <p>Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp31">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Gospa Špela Maček Guštin iz Zakonodajno-pravne službe.</p>
            </sp>
            <sp xml:id="SDT5-OZNPJUIP-Redna-020-2010-07-01.sp32">

               <speaker>ŠPELA MAČEK GUŠTIN:</speaker>

               <p>Hvala lepa za besedo.</p>
               <p>Jaz bi samo na kratko predstavila kar smo v mnenju podali, da se pač ne bi preveč
               ponavljala. Torej, avtentično razlago sprejme Državni zbor kadar kakšna norma v
               zakonu ni dovolj jasna, ni zadosti jasna. Tako avtentična razlaga postane del zakona,
               in velja za isti čas kot zakon, torej od njegove uveljavitve dalje z vidika
               avtentične razlage, to pomeni za nazaj in zato mora biti vsebina avtentične razlage
               enaka tisti vsebini, ki jo je norma imela že ob svoji uveljavitvi in to je zelo
               pomembno dejstvo, ki velja za avtentično razlago.</p>
               <p>Moram tudi poudariti, da gradivo za avtentično razlago je povzročalo nekaj težav pri
               razumevanju predlaganega, ker razlogi niso bili povsem jasni. Izhodiščna predpostavka
               je sicer, da slovenska zakonodaja premalo upošteva avtonomijo pacienta, ampak smo
               ugotovili, da to lahko pomeni več stvari, torej da zakonodaja to avtonomijo v enih
               primerih upošteva, v drugih pa ne ali pa da je sploh ne upošteva, pa bi jo morala.
               Ker, ta osnovni očitek nejasnosti same norme v predlogu avtentične razlage ni
               obrazložen, smo pač izhajali iz splošno prepoznanega pomena 178. člena Kazenskega
               zakonika.</p>
               <p>Torej, ugotavljamo, da predlog avtentične razlage problematizira samo tisti del
               sporne določbe, ki pomeni izvršitveno dejanje, torej ravnanje s katerim lahko
               storilec stori kaznivo dejanje. Po jezikovni razlagi, se kaznuje storilec, če bolniku
               ali komu drugemu, ki je v smrtni nevarnosti za življenje ne pomaga skladno s svojo
               poklicno dolžnostjo, to je pač če sklepamo obratno, glede na dikcijo. Pojem poklicne
               dolžnosti, in to je tudi zelo pomembno dejstvo, ni opredeljen v Kazenskem zakoniku,
               ampak v predpisih s področja zdravstvenega varstva. Poklicna dolžnost je tu
               povzdignjena na raven zakonskega znaka kaznivega dejanja, in zato je kot takšna
               upoštevna tudi za sodišče. Karkoli že poklicna dolžnost pomeni oziroma ravnanje v
               nasprotju s to dolžnostjo, mora ugotavljati sodišče, in ko ugotavlja kaj vse to je,
               mora upoštevati vse te predpise, ki smo jih omenili tudi v našem mnenju. Najmanj te,
               lahko seveda še kakšnega drugega, odvisno od primera. Za prepoznavanje vsebine
               poklicne dolžnosti, torej ugotavljamo, da je poleg ustave pomemben zakon o
               pacientovih pravicah, ki je te pravice v zvezi z avtonomijo pacienta zelo podrobno
               uredil, kljub temu da to niso nove pravice, te so obstajale že pred tem zakonom, pred
               sprejemom zakona o pacientovih pravicah, in sicer v zakonu o zdravstveni
                  dejavnosti in zakonu o
               zdravniški službi, s tem, da so bile pač tam bolj na splošno urejene. Zdaj, veljavna
               ureditev je pa v materialnem in procesnem smislu zelo podrobna in tudi natančno
               določa, kaj obvezuje zdravnika ali pa drugega zdravstvenega delavca, ko pride do
               izraza volje pacientov oziroma, ko bi bilo to voljo treba ugotoviti.</p>
               <p>Pri vsem tem je seveda bistveno, da izhajamo, da upoštevamo obstoj zelo izrecnega 3.
               odstavka 51. člena ustave, po katerem pač nikogar ni mogoče prisiliti k zdravljenju,
               razen v primerih, ki jih določa zakon in tudi ti primeri so v zakonu o pacientovih
               pravicah dokaj podrobno urejeni. Zdaj kako je v praksi s tem, seveda sami ne moremo
               presojati. Naša presoja pomena in dometa 178. člena kazenskega zakonika, je torej
               podrobneje pojasnjena v mnenju, zaključek, ki iz tega izhaja, je pa, da je treba ta
               člen razumeti tako, da je s sklicevanjem na poklicno dolžnost že zajeto spoštovanje
               pacientove avtonomije, ki jo ta izvršuje preko svoje pravice do samoodločbe glede
               zdravljenja. Zato je jasnost te obravnavane določbe in javnost je pač kriterij za
               avtentično razlago, odvisno od vsebine poja poklicne dolžnosti zdravnika kot pravnega
               standarda, ki ga pa urejajo drugi predpisi in ne sam kazenski zakonik. Zato bi po
               našem mnenju vsako dodajanje ali odvzemanje dikcij iz veljavnega 178. člena
               kazenskega zakonika spremenilo vsebino te določbe, kar pa ni namen instituta
               avtentične razlage. Poleg tega tudi menimo, da je predlagana avtentična razlaga v
               bistvu pristranska, ker zajema samo zdravljenje s krvjo in krvnimi pripravki. Mi pa
               menimo oziroma po presoji celega sklopa teh vprašanj ugotavljamo, da so vse oblike
               zdravljena podvržene avtonomiji pacienta, zato je tako predlagana avtentična razlaga
               lahko sporna tudi z vidika načela enakosti. Zato menimo, da predlog za avtentično
               razlago ni potreben in verjetno tudi ne dopusten. Hvala lepa.</p>
            </sp>
            <sp xml:id="SDT5-OZNPJUIP-Redna-020-2010-07-01.sp33">

               <speaker>PREDSEDNIK LJUBO GERMIČ:</speaker>

               <p>Hvala lepa. Vlada Republike Slovenije, državni sekretar, gospod Boštjan Škrlec.</p>
            </sp>
            <sp xml:id="SDT5-OZNPJUIP-Redna-020-2010-07-01.sp34">

               <speaker>BOŠTJAN ŠKRLEC:</speaker>

               <p>Hvala lepa gospod predsednik. Mnenje vlade je pravzaprav skladno s tem kar je pravkar
               povedala predstavnica Zakonodajno-pravne službe in tudi razlogi za naše stališče, da
               predlagana avtentična razlaga ni le nepotrebna, ampak je z vsebinskega vidika
               verjetno tudi napačna. Leži na istih dejstvih. Gre namreč za to, da je način
               normiranja, kot je uporabljen v konkretnem 178. členu kazenskega zakonika, način
               normiranja s tako imenovanim pravnim standardom. Ta pravni standard se seveda napaja
               iz vsebine, ki jo določajo drugi zakoni in je zaradi tega ta določba tudi tako
               imenovano, bila anketna določba. Način normiranja s pravnim standardom v tem primeru
               opredeljenim v nasprotju s svojo poklicno dolžnostjo, torej z definicijo poklicne
               dolžnosti, ta pravni standard je seveda zamejen in omejen s celim spektrom pravil in
               praks, ki so strokovna pravila in zakonska pravila, ki urejajo področje zdravljenja.
               Takšna ureditev je potrebna zaradi tega, ker je seveda nemogoče v naprej predvideti
               vse mogoče situacije, v katerih zdravnik opravlja svojo dejavnost. Predvsem pa takšna
               ureditev s pravnim standardom omogoča, da ta pravni standard vsebino, daje neko
               prožnost tej vsebini na ta način, da se lahko s kasnejšimi zakoni, področnimi zakoni
               kot je na primer zakon o pacientovih pravicah ali kakšen drug zakon, vsebina tega
               standarda spreminja in na ta način norma, kazensko-pravna, živi svoje življenje
               skladno z razvojem standardom in praks, ki so za določeno dejavnost, v tem primeru
               zdravstvo, značilni. Dileme s katerimi se zdravnik srečuje pri zdravljenju in ki so
               seveda hude in zahtevne in na katero utemeljeno predlagatelj opozarja, seveda
               obstajajo, vendar po našem mnenju niso vezana na kazenski zakonik. Ta vprašanja ali
               je pacient podal izjavo  pri
               polni zavesti in ali je ta izjava verodostojna ali je pravilno torej ali predstavlja
               podlago za neko izjavo volje, so seveda zahtevna vprašanja, ki jih zdravnik razrešuje
               ob svojem delu in gotovo so to eni najzahtevnejših primerov. Vendar kot povedano,
               definicija kazenskega zakonika je takšna, da odkazuje na druge predpise, v tem
               primeru na zakon, ki ureja tudi možnost odklonitve zdravljenja s krvjo in krvnimi
               preparati. V tem primeru je seveda ta poklicna dolžnost zdravnika omejena s to
               pravico pacienta. Zaradi tega smo mnenja, da tovrstna predlagana avtentična razlaga,
               bi dejansko vnesla več nejasnosti kot bi prinesla jasnosti v to ureditev tega
               vprašanja. S sprejemom avtentične razlage, ki bo pokrila zgolj eno situacijo, v tem
               primeru zdravljenja s krvjo in krvnimi nadomestki, bi dejansko povedali, med
               vrsticami, a vendar zadosti jasno, da so vsi drugi primeri, kadar pacient ima pravico
               neke odklonitve zdravljenja, po argumentu nasprotnega, padejo v sfero kaznivega
               dejanja. To pa ni tisto kar danes kazenski zakonik predvideva. Zaradi tega, da ne
               ponavljam argumentacije, ki se ji v celoti pridružujemo, ki je bila podana s strani
               Zakonodajno-pravne službe parlamenta, tudi vlada meni, da bi bil sprejem te
               avtentične razlage nepotreben. Hvala lepa.</p>
            </sp>
            <sp xml:id="SDT5-OZNPJUIP-Redna-020-2010-07-01.sp35">

               <speaker>PREDSEDNIK DR. VINKO GORENAK:</speaker>

               <p>Hvala lepa. Državni svet. Predstavnika ni. Zato dajem besedo prof. Dr. Aleksandru
               Manohin.</p>
            </sp>
            <sp xml:id="SDT5-OZNPJUIP-Redna-020-2010-07-01.sp36">

               <speaker>PROF. DR. ALEKSANDER MANOHIN:</speaker>

               <p>Hvala za besedo. spoštovani gospod predsednik, spoštovane poslanke, poslanci in
               ostali prisotni! Anesteziologi smo zdravniki, ki smo med drugim zadolženi tudi za to,
               da med operacijo odločamo ali se bo pacientu dalo transfuzijo krvi oziroma krvnih
               pripravkov ali ne. Pri operaciji se pogosto srečujemo s hudo krvavitvijo, ki je lahko
               tako močna in tako obilna, da lahko samo s takojšnjo transfuzijo krvi morda rešimo
               bolnikovo življenje. Če gre ob temu za bolnika, ki je sposoben odločanja o sebi in je
               neposredno pred to operacijo izredno prepovedal, da bi mu dali kriv ali krvne
               pripravke, tudi po tem, ko mu je zdravnik jasno predstavil možne nevarnosti te
               njegove odločitve, med katere spada tudi smet. In ko mu je pojasnil, da med
               anestezijo, ko bo bolnik spal in ne bo mogel dati dodatnega soglasja, če bi se
               slučajno premislil, lahko nastane tako nujna in nepredvidljiva potreba po dajanju
               kriv, da takrat ne moremo razmišljati o tem kako bi bolnik takrat ravnal. Ob tem je
               zelo pomembno, da moramo bolnika, ki je izrazil odklonilno stališče do kriv,
               poskušati prepričati, da bi svoje stališče spremenil.</p>
               <p>Kadar gre torej za takega bolnika, se ob hudi krvavitvi anesteziolog znajde v
               negotovosti, zato ker ne ve kaj sme in česa ne sme. Ta negotovost pa povzroči tudi
               manjše zavzemanje za pacienta. Ker če ste v dilemi, potem se ne morete popolnoma
               posvetiti bolniku. Zato smo prosili po sklepu okrogle mize letošnjega aprila za
               institut avtentične razlage. Zakaj? Kot anesteziolog, ki sem 40 let na tem delovnem
               mestu, vam lahko zagotovim, da se je ta problem transfuzije že nekajkrat pojavil.
               Tukaj imam v prilogi samo nekaj naslovov, vključno s tremi zadnjimi zapisniki seje
               Komisije za medicinsko etiko, ki je govorila o teh problemih. Tukaj imam prav tako
               tudi stališče Komisije za medicinsko etiko, uradno z glavo komisije. Vse govorijo o
               tem, kar sem pravkar povedal. To, da pa ni popolnoma pojasnjeno, lepo ste danes
               povedali, vsi govorniki pred menoj, da ta 178. člen ne opredeljuje definicije
               zdravnikova dolžnost, vendar pa iz izkušenj lahko povem, da tako sodniki, konkretno
               lahko citiram vrhovno sodnico Lidijo Koman Peronič, kot profesorja kazenskega prava
               na pravni fakulteti prof. Koroščca in našega tožilca zbornice, prof.  Balažica, da je za njih
               merodajen kazenski zakonik in prof. Balažic je celo večkrat rekel, v primeru, da
               bolniku, ki vam bo prepovedal dati kri, ne boste dali krvi in bo zato nastala hujša
               škoda ali celo smrt, vas bom disciplinsko ovadil. In zato je bil ta predlog dan,
               kajti mi potrebujemo to rešitev takoj. Smo pa hkrati zaprosili tudi ministrstvo za
               zakonodajo oziroma, oprostite, prosim oprostite, za pravosodje, da smo poleg pobuda
               za avtentično razlago predlagali tudi, kako bi se ob morebitni noveli kazenskega
               zakonika ta člen lahko glasil, ker se zavedamo, da ne zajema transfuzija vsega
               sklopa, ampak se lahko zgodi tudi kaj drugega. Po izkušnjah vam sicer povem, da gre
               predvsem za transfuzijo, vendar smo tukaj predvideli kot možnost. Ker pa so siceršnje
               izkušnje, da novela nekega zakona v postopku traja dokaj dolgo, mi pa to potrebujemo
               takoj, smo pač prosili za začasno premostitev tega, dokler se na sistemskem nivoju to
               ne uredi. Naj povem, da ta problem vendarle pri nas ni tako zanemarljiv. Meni osebno
               je bolnik zagrozil, če bo dobil transfuzijo, da bo naredil samomor. In je to tudi
               bilo dokumentirano. Pacientka je izjavila, za mene je transfuzija proti mojo volji,
               enaka posilstvu. Tako da, jaz vas lepo prosim, da v tem duhu to razmislite, ker v
               bistvu tudi obe instituciji, ki sta bili tukaj povprašani za mnenje, nista popolnoma
               odklonili tega stališča, rekli sta, da pač bi morda prineslo več negotovosti. Potem
               ministrstvo je celo, če citiram, reklo, "da to kaznivo dejanje v bistvu z enako
               dikcijo in uporabljenim pravnim standardom je določeno že v kazenski zakonodaji
               nekdanje države, od kazenskega zakonika iz leta 1961 dalje pa do danes in kljub temu
               se do danes vprašanje avtentične razlage takega besedila še ni postavljalo", konec
               citata. Seveda neavtentične razlage. Velikokrat, kot sem povedal, se je pa o tem
               govorilo in vedno smo poskušali, vedno smo naleteli na to, kazenski zakonik je
               merilo. In zdaj so nam pa pravniki svetovali, ki so našo pobudo tudi podprli, že po
               prej omenjeni, da poskušamo s tem doseči kratkotrajno premostitev, še enkrat rečem,
               kratko premostitev glede na to, da to rabimo, potrebujemo takoj, ker to ni lahko. Če
               stojiš ob operacijski mizi, bolnik krvavi, v trenutku je lahko liter, liter pa pol
               krvi v tisti posodi, ob tem imaš pa na glavi njegovo odločitev, da tega ne bo naredil
               in vam grozil s samomorom, če bo dobil kri. Takole, jaz bi na osnovi tega kar smo
               napisali in kar sem poskušal zdajle povedati, vljudno prosim, da našo pobudo
               podprete, tako v tem, da je avtentično, da se za avtentično razlago zaprosi kot
               premostitev do trajnega urejanja na nivoju sistemskih rešitev, pa tudi zato, ker se s
               tovrstnimi problemi redni srečujemo, kar dokazujejo tudi ti papirji, ki govorijo o
               tem pri vsakdanjem delu in ta opisana negotovost, kaj smemo, česa ne smemo, pomeni
               dodaten pritisk na zdravnika, kar pa seveda, bom rekel, ne koristi. Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp37">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ugotavljam, da gospoda Grimsa nadomešča gospod Cukjati.</p>
               <p>Prehajamo torej na obravnavo vprašanja. Ali je potrebno sprejeti predloženo
               avtentično razlago zakona? Gospod Žnidaršič, izvolite.</p>
            </sp>
            <sp xml:id="SDT5-OZNPJUIP-Redna-020-2010-07-01.sp38">

               <speaker>MAG. FRANC ŽNIDARŠIČ:</speaker>

               <p>Lepa hvala! Jaz sem zdravnik po poklicu in iskreno povem, da na videz obstaja ta
               dilema o kateri danes govorimo, ampak stvar je zame kristalno čista. Tisti pacient
               ali pacientka, ki zavrača transfuzijo tudi takrat, kadar bi le ta temu rešila
               življenje, živi v enem drugem svetu, ne v tem, ki ga živimo mi danes, tukaj in zdaj.
               Žal. Jaz ne morem pomagati. Če se nekdo odpove, da mu rešiš življenje med operacijo
               in grozi, da se bo sam ubil, če lahko temu rečem, ali da to smatra kot posilstvo, ja
               potem jaz pač kot zdravnik, takega ne bi operiral. Bi ga poslal tja kjer se nekdo upa
               tvegati, da bo  šel v zapor,
               ker ni dal transfuzije, pa bi bila ta nujno potrebna in bi rešila življenje. Jaz,
               torej v primeru, da pacient sam odločati ne morem, takrat odloča v urgentnih primerih
               zdravnik na način, da naredi najbolje v korist tega pacienta in reši življenje, če je
               to potrebno, tudi s transfuzijo. Če pa jaz ne smem uporabljati vseh sredstev, da
               rešim nekomu življenje, potem ne prevzemam odgovornosti na tak način kot je bilo
               danes tukaj ponujeno. In v tem smislu soglašam z mnenjem Zakonodajno-pravne službe,
               ki pravi, da bi utegnilo sprejetje obvezne razlage sprožiti celo negativno
               razumevanje stvari. In zaradi tega te razlage take kot je ponujena, ne morem
               podpreti. Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp39">

               <speaker>PREDSEDNIK DR. VINKO GORENAK:</speaker>

               <p>Hvala lepa. Predlagam, da dopustiva tri, štiri poslance, pa odgovorite.</p>
               <p>Rok ne vidim, zato se bom sam vključil v to zadevo. Pa še takoj zatem gospod
               Majhenič.</p>
               <p>Ne vem, mene je ta predlog prepričal, po domače povedano, iz temeljnega razloga, ker
               odpira neke dileme, odpira neka vprašanja, in če Državni zbor ima, bom rekel, orodje
               za to, ki se imenuje avtentična razlaga, da lahko zdravnikom na tem področju pomaga,
               ne vidim nobenega razloga za to, da bi tako pomoč v obliki glasovanja oziroma
               potrditve predloga o katerem razpravljamo, tudi podprl.</p>
               <p>Gospod Mejhenič.</p>
            </sp>
            <sp xml:id="SDT5-OZNPJUIP-Redna-020-2010-07-01.sp40">

               <speaker>SILVEN MAJHENIČ:</speaker>

               <p>Hvala za besedo, predsednik. Avtentična razlaga zakona je instrument, ki omogoča
               zakonodajalcu, da pravno doreče vsebino zakonske določbe, ki jo je že prej sprejel in
               sicer, v okviru ...<stage>/Nerazumljivo./</stage>... prvotnega pomena, tako da je za izvajanje v
               praksi nesporno jasno kaj ta zahteva. Taka razlaga zakona ima pravne učinke za nazaj.
               Torej od uveljavitve zakona dalje. Avtentična razlaga ne more biti namenjena
               spreminjanju in dopolnjevanju zakona, temveč se lahko nanaša le na tolmačenje
               zakonskih določb, ki so se v okviru dane vsebine izkazale v praksi za nejasne. V
               primerjavi z zakonskimi besedilom predmetne določbe izhaja, da se le ta s predlagano
               avtentično razlago pravzaprav dopolnjuje, zato ostaja dvom o primernosti. Drugače pa
               se strinjam s predlagateljem, da je ta predlog smiselno podpreti. Človeško je, da se
               poklicno dolžnost zdravnika izvaja, ne glede na nasprotovanje pacienta, ko gre za
               življenje bolnika. Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp41">

               <speaker>PREDSEDNIK DR. VINKO GORENAK:</speaker>

               <p>Hvala. Prof. Manohin, izvolite.</p>
            </sp>
            <sp xml:id="SDT5-OZNPJUIP-Redna-020-2010-07-01.sp42">

               <speaker>PROF. DR. ALEKSANDER MANOHIN:</speaker>

               <p>Hvala lepa. Najprej bi se oglasil na mnenje gospoda poslanca dr. Žnidaršiča. On je
               lepo povedal, da ti bolniki živijo v nekem posebnem svetu. Oprostite, ti bolniki so
               tu, srečujemo se z njimi. In govoriti, da so v nekem drugem, potem bi lahko celo
               pomenilo, da jih kategoriziramo.</p>
               <p>Po drugi strani ima bolnik, dokler mu niso odvzeli opravilne sposobnosti, pravico
               odločanja o sebi. In reči, da ga ne bi operiral, to je bežanje pred našo
               odgovornostjo, ker ne morete nekoga pustiti. Prav tako mu pa ne morete, če vam tudi
               tako, tega prej nisem povedal, takole je stal pred menoj, ne mi dati krvi, grozi
               itn., to so sigurno dileme in mnogo enostavneje bi bilo rešiti te dileme na tem
               nivoju, na koncu koncev bi pa rekel še to, to da je, lepo je povedal dr. Žnidaršič,
               da on takega človeka ne bi operiral, ker če mu ne more dati kriv, potem tudi ne more
               prevzeti odgovornosti. Po drugi strani pa pravi, da bi ta naš predlog zavrnil. To je
               po moji skromni presoji v nasprotju s tem, ker če bi tako razmišljal kot je povedal,
               bi moral podpreti naš predlog, ker bi se jasno povedalo, da zdravnik takrat ne more
               imeti odgovornosti, če bolnik tako ravna. In, no, v bistvu to sem želel povedati in
               gre za to, mi smo na tej okrogli mizi, morda bi samo še to povedal, na tej okrogli
               mizi smo se štiri ure in pol pogovarjali, bili so zraven, to ste videli, kdo so bili,
               ampak samo toliko, od Komisije za medicinsko etiko itn., in ta diskusija je
               pripeljala do zaključka. Ne moremo zagotoviti, da boste, če boste ravnali po
               pacientovi volji, zapisani v zakonu o pacientovih pravicah, mirno obšli obtožbo po
               kazenskem zakoniku. To je tisto, zaradi česar... To je bil edini sklep, ki  smo ga imeli po burni razpravi
               kako, kaj, eni za to, drugi za to, prišlo je celo do takšnih dilem, to se tudi dogaja
               "bomo pa tiho, pa mu bomo dali kri, saj je v narkozi pa ne bo vedel", torej to je že
               skoraj kriminalno dejanje, ker je to huda stiska za človeka, ki tam stoji. Ko prideš
               v operacijsko moraš v naprej vedeti kaj boš naredil, ne takrat potem študirati, ko se
               odpre ena velika žila, oprostite, da tako žargonsko povem, in je potrebno dati zelo
               hitro tisto kri, če hočemo sploh poskušati človeka rešiti, ne pa, da zdaj razmišljamo
               "ja, pa je prepovedal, pa je grozil s samomorom, pa pravi, da je to posilstvo", pa
               vam roke v molitev sklene in tako naprej pa vam povedo po drugi strani "mi vas bomo
               tožil, če ne boste dali krvi", drugi zopet tudi odvetniki "vas bomo tožili, če boste
               dali kri, ker je on to prepovedal" in tako naprej. Tako, da jaz vas lepo prosim, da
               še enkrat v tem duhu razmislite, navsezadnje to ni naša zakonodaja, ampak vendarle
               ste videli kaj se je zdaj v Nemčiji zgodilo, ko so dali nekomu po nasvetu prerezali
               dovod prehrane. Če mene vprašate je to zelo sporno, ampak vendarle sodišče je tam
               reklo, da je imel pravico spoštovati pacientovo voljo, pa je bila ta pacientova volja
               izrečena mnogo prej, tu gre pa za konkreten primer samo med tisto operacijo, povsod
               drugje se lahko pripravimo, mi se že itak pripravljamo tako, bolnik, ki prepove kri
               dobi druge postopke, da poskušamo izvzeti to...da bi dobil kri, vse to, ampak takrat,
               ko med operacijo nenadno, saj to ni vedno, ampak ko nenadno nastane huda krvavitev
               takrat nam vsi tisti postopki zvodenijo, nimamo kaj v roke vzeti razen ali čakati, da
               bo umrl ali pa dati kri. Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp43">

               <speaker>PREDSEDNIK DR. VINKO GORENAK:</speaker>

               <p>Hvala. Gospod Kres.</p>
            </sp>
            <sp xml:id="SDT5-OZNPJUIP-Redna-020-2010-07-01.sp44">

               <speaker>GVIDO KRES:</speaker>

               <p>Hvala za besedo. Po mojem je ta zadeva zelo težka. Ne eni strani imamo zakonsko
               razlago in poglede pravnikov, na drugi strani zdrav človeški razum in na tretji
               strani zdravnike, ki stojijo pred težko odločitvijo in pa tudi če vzamemo, lahko
               govorimo tudi se ravnajo po Hipokratovi zaprisegi in če vse te zadeve gledamo na ta
               način je treba sprejeti to avtentično razlago. Pacient se je odločil po svoji volji,
               posledično nastopi smrt, potem pridejo na teren sorodniki, eventualne tožbe in lahko
               se uniči kariera tako osebna kot politična zdravnikov. In če vržemo to na tehtnico na
               katero stran bi se v tej zgodi obrnil, bi se sigurno obrnil na strani zdravnikov in
               moram reči, da podpiram sprejem avtentične razlage, predvsem iz teh nedorečenih in
               nezaključenih in dejansko, resnično zelo medlih in meglenih odločitev, ki lahko do
               tega pripeljejo in sem prepričan, da so zdravniki takrat v tistem trenutku pred zelo
               veliko odgovornostjo tako po rešitvi življenja kot tudi svoje osebne in človeške
               kariere oziroma strokovne kariere. Hvala lepa.</p>
            </sp>
            <sp xml:id="SDT5-OZNPJUIP-Redna-020-2010-07-01.sp45">

               <speaker>PREDSEDNIK DR. VINKO GORENAK:</speaker>

               <p>Hvala. Gospod Jerovšek.</p>
            </sp>
            <sp xml:id="SDT5-OZNPJUIP-Redna-020-2010-07-01.sp46">

               <speaker>JOŽEF JEROVŠEK:</speaker>

               <p>Tudi jaz se strinjam, da je to vprašanje, ki je bilo sproženo, izjemno zahtevno in
               težavno. Šele zdaj sem pravzaprav dojel vso širino tega, mislim tudi na močan etičen
               in drugi ..<stage>/nerazumljivo./</stage>.. Jaz bi vas samo želel vprašati, ker očitno vidim, da
               gospod doktor se je s takšno situacijo že soočil. Zdaj, zdravnikova poklicna dolžnost
               je spoštovati voljo bolnika. Potem če to je, potem mu je s tem pomagal in mu ni dal
               transfuzije. Biološko mu ni pomagal, ampak tu so zdaj močne dileme in jaz ne vem ali
               je sodna praksa, da je kdorkoli bil obsojen v takšnem primeru. Ali ta bolnik, če je
               prej priseben ali podpiše kaj, recimo on ima pravico podpisati, da ne dovoli
               transfuzije. Vem pa, da če nezavestnega pripeljejo potem te možnosti nima in potem
               tako ali tako tudi ne more biti zdravilk obsojen, da ni  spoštoval volje bolnika. Tu so res izjemno močne
               dileme.</p>
            </sp>
            <sp xml:id="SDT5-OZNPJUIP-Redna-020-2010-07-01.sp47">

               <speaker>PREDSEDNIK DR. VINKO GORENAK:</speaker>

               <p>Hvala. Profesor Manohin, izvolite.</p>
            </sp>
            <sp xml:id="SDT5-OZNPJUIP-Redna-020-2010-07-01.sp48">

               <speaker>PROF. DR. ALEKSANDER MANOHIN:</speaker>

               <p>Hvala lepa. No, tu bi nekako najprej odgovoril z naslednjim. Ko je vrhovna sodnica
               Lidija Komen Perenič prvič govorila o tem problemu je rekla: "Dolžni ste mu dati kri,
               sicer boste odgovarjali po tem členu." Ko smo napisali vso to obrazložitev sem dobil
               od nje odgovor, da je to dejansko konstruktivno in da je dejansko treba to rešiti in
               napraviti. Mi smo seveda dolžni bolnikovo voljo spoštovati, ampak mi moramo vendarle
               tudi vplivati na to, da mu poskušamo razložiti zakaj bi bilo dobro, da bi odstopil od
               te svoje narave. In tu v 30. členu v drugem stavku ali kako to piše: "Če zdravnik, ki
               pacienta zdravi oceni, da je pacientova odločitev v nasprotju z njegovo najboljšo
               zdravstveno koristjo in bi zavrnitev lahko ogrozila njegovo življenje ali povzročila
               nepopravljivo in hudo poslabšanje njegovega zdravstvenega stanja, mora poskusiti
               pacienta o tem prepričati in po potrebi dobiti tudi ožje družinske člane in tako
               naprej oziroma predlagati pacientu celo pridobitev drugega mnenja." To je potrebno
               napraviti kljub temu, da se..in stalno mi moramo spoštovati, mi ga poskušamo
               pregovoriti, mi se zelo veliko o tem pogovarjamo, vendar v končni fazi so ljudje, ki
               tega ne dovolijo. Zdaj se je neprimerno spuščati v to kaj bi bilo treba, da bi ti
               ljudje to spremenili svoje gledanje, ampak to gledanje je tu še enkrat povem. In
               takrat smo dolžni po eni strani nuditi bolniku možnost za preživetje in ohranitev
               kolikor toliko kakovostnega življenja, po drugi strani pa spoštovati bolnikovo voljo,
               ki je bila pod temi stavki, ki smo jih predlagali v avtentični razlagi, jasno
               izražena za ta konkreten poseg v opravilno sposobnem bolniku in tako naprej, ko mu je
               bilo vse to pojasnjeno in smo to dolžni spoštovati. Je pa tu vedno osebna in človeška
               in tudi strokovna dilema ne samo zato, ker je vendarle tudi pravno mnenje, kot sem
               vam omenil to spoštovano vrhovno sodnico, enkrat bolj nagibajo k temu ali kakorkoli,
               kot je bilo danes že razloženo, celo zdravniki, ki prevzamejo funkcijo tožilca v
               zbornici pravijo, da bo t tožba in tako naprej. Tako, da menimo, da bi bilo za
               premostitev izredno ugodno sprejeti to, z vsem dolžnim spoštovanjem in zavedanjem, da
               avtentična razlaga ni tista idealna rešitev, je pa premostitev dejanskega stanja, ki
               se redno pojavlja, ki je obremenjujoč, dokler se ne bi tudi na pobudo naše stroke in
               koga drugega to v zakonodaji sistemsko ustrezneje uredilo.</p>
            </sp>
            <sp xml:id="SDT5-OZNPJUIP-Redna-020-2010-07-01.sp49">

               <speaker>PREDSEDNIK DR. VINKO GORENAK:</speaker>

               <p>Hvala. Državni sekretar, gospod Škrlec.</p>
            </sp>
            <sp xml:id="SDT5-OZNPJUIP-Redna-020-2010-07-01.sp50">

               <speaker>BOŠTJAN ŠKRLEC:</speaker>

               <p>Hvala lepa. Glede na pomembnost te razprave se mi zdi potrebno pojasniti nekaj
               okoliščin, ki mogoče ostajajo rahlo nejasne. Pri vprašanjih, ki jih obravnavamo in ki
               so zahtevne moralne dileme kot sem povedal in tudi strokovna vprašanja na strani
               zdravnikov, je treba ločiti dve stvari, eno je vprašanje pravnih vprašanj in pravnih
               razmerij, drugo pa je vprašanje dejanskega stanja v vsakem konkretnem primeru. Mnogo
               primerov smo slišali v okoliščinah dejanskih, ki se pojavljajo v določenih primerih,
               zato želim posebej poudariti, da vprašanje urejanja zakonodaje je predvsem vprašanje
               ali so pravna razmerja med pravnimi normami jasna in v tem smislu je mnenje Vlade in
               če mi dovolite povzeti tudi mnenje Zakonodajno-pravne službe enako, da v tem primeru
               pravno stanje ni problematično, pravni standard poklicne dolžnosti je definiran s
               področnimi zakoni s področja varovanja zdravja, eden izmed njih je tudi Zakon o
               pacientovih pravicah. Iz tega sledi, če je zdravnik ravnal v skladu z Zakonom o
               pacientovih pravicah, je ravnal v skladu s svojo poklicno dolžnostjo, to pomeni, da
               ni kazenske odgovornosti, to pa ne pomeni, da ne bo kazenskega postopka v katerem se
               bo preverjalo ali je ravnal v skladu z zakonsko ureditvijo po Zakonu o pacientovih
               pravicah. Ker vprašanje ali je v določenem zapletenem primeru, ki jih je gotovo cela
               množica lahko, zdravnik spoštoval vsa pravila Zakona o pacientovih pravicah in ali
                   jih je spoštoval na
               pravilen način, so seveda vprašanja, kakšna so dejstva v posameznem primeru in ta
               dejstva je potrebno razjasniti, da se ugotovi, ali je ravnal v skladu z Zakonom o
               pacientovih pravicah. Če bo odgovor na to vprašanje, da, v skladu z Zakonom o
               pacientovih pravicah, potem pravne dileme o kazenski odgovornosti ni več. Torej,
               vprašanja, ki se zastavljajo niso vprašanja dileme normativne ureditve zakona
               Kazenskega zakonika. Vprašanja, ki se postavljajo so, ali je zdravnik v določenem
               primeru ravnal v skladu z Zakonom o pacientovih pravicah, to pa ni stvar, ki bi jo
               bilo mogoče rešiti z avtentično razlago. Dodatna količina, tudi avtentična razlaga,
               če je sprejeta, nikoli ne more biti tako natančna, da se ta vprašanja ne bodo
               pojavljala. Za ilustracijo, če pogledamo tekst predlagana avtentične izjave, podpiše
               tako izjavo neposredno pred načrtovanim posegom. Tukaj je množica vprašanj, ki se
               lahko v praksi pojavljajo. Kaj pomeni podpis? Pomeni, križec, prstni odtis, nepismene
               osebe ali podpis z imenom in priimkov, ali podpis z imenom ali lastnoročni podpis ali
               podpis kako drugače. Neposredno pred načrtovanim posegom, koliko? Pet, deset minut,
               eno uro, dve sekundi, kaj če se vmes premisli? Teh vprašanj, te avtentična razlaga
               nebo razrešila. Če se bodo ta vprašanja pojavila, tudi če bi bila sprejeta avtentična
               razlaga, če bi nekdo problematiziral, ali je res podpisal neposredno pred posegom bo
               o tem verjetno stekel sodni postopek, ker le sodišče je tisto, ki bo na koncu lahko
               presodilo, ali je v konkretnem primeru bila spoštovana procedura, ki jo predvideva
               Zakon o pacientovih pravicah in morebitna avtentična razlaga, če bo sprejeta. Zaradi
               tega želim pojasniti, da ta dilema, ki jo obravnavamo ni dilema kazenskega zakonika
               in ni dilema nejasne definicije kazenskega zakonika. Ta dilema je rezultat zelo
               zapletenih postopkov zdravstvenih, zelo odgovornih odločitev, ki jih zdravnik mora
               sprejeti v razmerju do pacientovih pravic, ki mu jih zakon daje. To so vprašanja, ki
               se nanašajo na izvrševanje in uveljavljene Zakone o pacientovih pravicah in teh
               vprašanj ni mogoče rešiti z obvezno razlago oziroma z avtentično razlago Kazenskega
               zakonika. Hvala lepa.</p>
            </sp>
            <sp xml:id="SDT5-OZNPJUIP-Redna-020-2010-07-01.sp51">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospa Irgl.</p>
            </sp>
            <sp xml:id="SDT5-OZNPJUIP-Redna-020-2010-07-01.sp52">

               <speaker>EVA IRGL:</speaker>

               <p>Hvala za besedo. Vsekakor je večina že omenila, da gre za zelo zahtevno in občutljivo
               vprašanje, ki seveda odpira vrsto dilem. Vsekakor gre za, po mojem mnenju, zelo težko
               problematiko, o katerih pa težko presojamo politiki, ki danes tukaj sodimo, verjetno
               se bo tudi državni sekretar s tem strinjal. Bistveno lažje pa seveda o tem lahko
               presojajo tisti zdravniki, ki se soočajo s tem vprašanjem in s to dilemo v praksi ne
               samo v teoriji in papirju. Papir kot veste vse prenese, praksa pa zagotovo zahteva
               neko dodatno hitro odločitev, sploh ko je v igri človekovo življenje.</p>
               <p>Je pa res tukaj dilema pomembna, kajti človekova pravica je, da ima lastno
               prepričanje in da to tudi uveljavlja. Čeprav po neki zdravo razumski logiki to za
               njega in za njegovo življenje ni najboljše. Jaz razumem, da so v takem primeru lahko
               zdravniki v hudi dilemi, tako notranji stiski kot pri vprašanju neke strokovne
               presoje. Jaz sem se tukaj z gospodom pogovarjala in sem ga vprašala, kaj dejansko bi
               pomenilo, če bi danes sprejeli avtentično razlago, s čim bi mi, ali bi mi povzročili
               kakšno škodo, če bi sprejeli avtentično razlago. Pač povedano je bilo, da ne, da
               pravzaprav ni neke dileme glede tega. Jaz sem vsekakor za to, da danes sprejmemo to
               avtentično razlago, da se na neki način naredi neka premostitev te dileme pač za to,
               da bodo zdravniki lahko svoje delo opravljali tako kot ga morajo, seveda še vedno
               naprej odgovorno, ampak na način, da bodo lahko pri svojem delu vedeli, da ne bodo za
               to bodisi kazensko preganjeni iz ene ali druge strani in zato jaz ne vidim, zakaj
               danes pri tako pomembnem vprašanju ne bi sprejeli te avtentične razlage. Jaz sama jo
               bom vsekakor podprla.</p>
            </sp>
            <sp xml:id="SDT5-OZNPJUIP-Redna-020-2010-07-01.sp53">

               <speaker>PREDSEDNIK DR. VINKO GORENAK:</speaker>

               <p>Hvala. Prof. Manohin.</p>
            </sp>
            <sp xml:id="SDT5-OZNPJUIP-Redna-020-2010-07-01.sp54">

               <speaker>PROF. DR. ALEKSANDER MANOHIN:</speaker>

               <p>Hvala lepa. Pravni standard je urejen z drugimi akti, to je res, vendar je pa tako,
               če se mi že 40 let, to lahko za sebe povem, kolikor sem na anesteziji, kar naprej o enem in istem
               problemu pogovarjamo in vedno naletimo na to dilemo, še preden je bil sprejet Zakon o
               pacientovih pravicah, da je Kazenski zakonik tisti, ki nas bo po drugi strani
               obtožil, če ne bomo spoštovali svoje poklicne dolžnosti, itd., nikjer pa pri tem ni
               bilo povedano, kako se poklicna dolžnost omejuje s pacientovimi pravicami, to ste
               danes lepo povedali, napisano pa to ni nikjer. Mnogo enostavneje bi bilo za vse, če
               bi bilo to nekje napisano. Dokler se to v zakonodaji sistemsko ne reši je naša pobuda
               napišimo oziroma sprejmite to, da se napiše avtentično razlago za premostitev, da se
               bo, potem na vseh nivojih jasno vedelo, da ta konkretni primer ne spada pod kazensko
               odgovornost. To je pač tako. Zavedamo pa se ob tem, še enkrat poudarjam, mi smo tudi
               prosili, kako naj bi ta ukrep izgledal, ta predpis izgledal, če bi recimo upoštevali
               tudi drugo, bolnik lahko reče, da nečesa drugega ne bo sprejemal, to je vse možno,
               ampak v tem konkretnem primeru, teh 40-ih letih smo vedno govorili samo o
               transfuziji, tega ni bilo malo in vedno smo dobili enako dilemo, dve stvari, ki sta
               diametralno nasprotni, mi pa o negotovosti. Rešili bi dilemo, pomagali bi zdravnikom,
               da bi se bolj posvetili bolniku v tistem najbolj kritičnem primeru, ko je treba kri
               dati. Oprostite, da nekaj rečem, pa ne smete vzeti tega za hudo, jaz sem stal ob
               izkrvavljenim bolniku, vam se, hvala bogu to ni zgodilo in upam, da se vam ne bo in
               takrat ne moreš imeti na glavi še tega, kaj bo pa sedaj zakonodaja rekla, ko imamo na
               eni strani to in na drugi. Tudi, ko stojite v operacijski dvorani, verjemite, imate
               pet, šest ljudi, vsak bo po svoje komentiral. Eni bodo kričali, je rekel, da ne krvi,
               drugi ga bodo obsodili, tretji je rekel, ali ga boste pustili umreti, itd., to so
               dileme, ki niso rešene. Naša pobuda je samo to, naj se to uredi, ali s sistemsko
               zakonodajo kar nekaj čas traja ali pa za premostitev s to avtentično razlago, da se
               eno umno na vseh nivojih pove, da je to ta konkretni primer, o katerem govorimo, samo
               ta konkretni primer izvzet iz te obravnave kazenske odgovornosti in jasno pove.
               Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp55">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Potrč.</p>
            </sp>
            <sp xml:id="SDT5-OZNPJUIP-Redna-020-2010-07-01.sp56">

               <speaker>MIRAN POTRČ:</speaker>

               <p>Hvala lepa. Ne bom ponavljal, da verjamem, da se zdravnik, ki se najde v tej
               situaciji v izjemno veliki, težki dilemi moralni pa tudi sicer poklicni, vprašanje,
               ki ga mi obravnavamo se seveda s tem ne da niti slučajno primerjati je pa pri
               avtentični razlagi tudi naša odločitev mnogokrat zelo težka. Jaz moram povedati, da
               kot pravnik, kolikor sem še, študiral sem pravo, nekaj malo tudi kazensko, zelo težko
               rečem, da sem se sam vedno zlahka odločil, ampak praviloma sem se odločil na podlagi
               strokovnih mnenj, mogoče tudi, zato ker je bilo to enostavneje in mi je malo olajšalo
               vest, predvsem pa tudi iz tega razloga, ker sem imel neki stalni kriterij, sicer bi
               se moral odločati po neki politični opredelitvi, to pa se mi v primeru razlage
               določenih zakonov preko avtentične razlage ni zdelo pametno in koristno.</p>
               <p>Glede na težo primera je tokrat še huje. Bi vprašal nekaj, moja razlaga predloga
               avtentične razlage gre v smeri razumljive želje, poudarjam, prosim razumite,
               razumljive, ne to ni nobeden očitek želje, da se jasno opredeli, kdaj v kakšnih
               primerih in pod kakšnimi pogoji je zdravnik, anesteziolog eksulpiran odgovornosti, če
               spoštuje nekaj ali pa nekoč pred tem pa se ne pove kdaj, izraženo bolnikovo željo
               prepovedi zdravljenja z krvjo. Mogoče sem nestrokovno rekel, ampak približno tako to
               razumem in to je tudi vsebina. Moram reči vprašam, tiste, ki so dajali mnenja pa tudi
               vas, ali je to skladno v celoti z drugim odstavkom 30. člena? Namreč, Zakon o
               pacientovih pravicah, ta namreč razširja obveznost zdravnika tudi v primeru kasnejše
               ugotovitve v času anestezije seveda odločitev ni mogoča, ampak pred tem pravi, mora
               poizkusiti pacienta o tem prepričati, po potrebi pa za pomoč zaprositi  pacientove ožje družinske člane
               oziroma predlagati pacientu pridobitev drugega mnenja. Ta del, po moji razlagi, v
               predlog avtentične razlage ni vključen, ker piše samo, to pomeni, da mora zdravnik
               spoštovati pacientovo prepoved zdravljenja s krvjo oziroma krvnimi pripravki, če
               pacient, ki je sposoben odločanja o sebi in zavrača zdravljenje s krvjo in krvnimi
               pripravki podpiše, takšno izjavo neposredno pred načrtovanim posegom oziroma
               zdravljenjem, naprej pri katerem se pričakuje. Zdi se mi, da bi to pomenilo le tisto
               opredelitev, ki je bila pri nas pri sprejemu avtentične razlage zelo pogosto, za
               mene, merodajna, pomembna, da avtentična razlaga pomeni lahko tudi spreminjanje same
               vsebine določene zakonske norme. Ne tukaj direktno 178. člena, ampak ker ste vsi
               poudarili, da je tukaj 178. člen, kar sedaj vezan z 20., 26., in tudi 30. členom
               Zakona o pacientovih pravicah ta medsebojna zveza obstoja in to mi povzroča bi rekel
               dodatno dilemo, ali je predlog obvezne razlage dovolj domišljen in upošteval vseh
               primerov. Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp57">

               <speaker>PREDSEDNIK DR. VINKO GORENAK:</speaker>

               <p>Hvala lepa. Izvolite, prof. Manohin.</p>
            </sp>
            <sp xml:id="SDT5-OZNPJUIP-Redna-020-2010-07-01.sp58">

               <speaker>PROF. DR. ALEKSANDER MANOHIN:</speaker>

               <p>Jaz bi, če dovolite, vseeno prebral, kar ste sicer v gradivih dobili, kako smo mi
               predlagali celotno besedilo.</p>
               <p>To pomeni, da mora zdravnik spoštovati pacientovo prepoved zdravljenja s krvjo
               oziroma krvni pripravki. Če pacient, ki je sposoben odločanja o sebi in zavrača
               zdravljenje s krvjo in krvnimi pripravki podpiše takšno izjavo, neposredno
               prenačrtovanim posegom oziroma zdravljenjem, pri katerem se pričakuje možnost, da bo
               uporaba krvi oziroma krvnih pripravkov indicirana in potrebna in to potem, ko mu je
               zdravnik pojasnil, da lahko v procesu zdravljenja nastane življenjsko nujna potreba
               uporabe krvi oziroma krvnih pripravkov tako pri ohranjanju bolnikovi zavesti kot tudi
               pri nezavesti na primer v anesteziji in mu je pojasnil možne medicinske posledice
               zavrnitve, med katerimi je tudi smrtni izid ter, potem ko je zdravnik poskusil
               bolnika prepričati ne spremeni svojo odločitev. Navedene spoštovanje prepovedi se ne
               sme šteti za kaznivo dejanje opustitve zdravstvene pomoči.</p>
               <p>Kar se tiče eksulpiranja. V bistvu gre tako, pravilo nekako ali pa dogovor velja.
               Nekdo, ki ne vem, kaj je prav in kaj ni prav je težko obsojen, če ni ravnal prav in v
               tem konkretnem primeru Zakon o pacientovih pravicah daje druge pravice pacientu kot
               pa so prepovedi v 178. členu za zdravnika, za izvajalca. To je nejasno in mi samo o
               tem govorimo. Vse smo tukaj vključili tudi to, da ga je prepričal, tudi vse to in se
               mi zdi, da gre za to. Lahko se reče, sem razumel vaš komentar, gospod poslanec Potrč,
               ampak dejstvo je tako, po eni strani gre za to, da se spoštuje zakon in to oba
               zakona, po drugi strani pa gre za to, da se zdravnika razbremeni negotovosti. Vsi
               vemo, če ste pod stresom ali v negotovosti, da lahko manj učinkovito nekaj naredite,
               kot če to niste. Takrat, verjemite mi, da ne bom sedaj demagoško izpostavljal svojega
               dela, takrat, ko se začne hudi krvavitev ni časa za nič drugega kot poskušati rešiti
               človeka s transfuzijo. Vse ostalo je zgolj obremenjujoče, ki to reševanje zmanjšuje
               ali onemogoča in zato smo dali pobudo, da se ta zadeva uredi, ker je mnogo lažje, to
               pa vsi povedo in vsi vemo, da je mnogo lažje razpravljati o neki stvari na načelni
               ravni kot pa na konkretni. Tudi konkretno naj povem to, ko sem bil v .. kjer imajo ta
               institut dogovarjanja so rekli, tisti trenutek, ko je nekaj na nivoju vas in tega
               konkretnega bolnika ima popolnoma drugo težo kot takrat, ko se to na nivoju
               hipotetičnega določi, če bo neki zdravnik naletel na to in to. Zaradi tega ponovno
               prosimo, da bi pač razmislili, velja to za takrat, ker se itak pripravlja nova
               zakonodaja.</p>
               <p>Naj še to povem, ko sem na Ministrstvu za pravosodje dal to pobudo in še po telefonu
               preveril, če so to pobudo dobili, razložil sem avtentično besedilo, poslali smo tudi
               predloga, kako naj bi ta sistemska rešitev izgledala, so rekli, bomo poskušali
               upoštevati, zakon ni dober in pričakujemo, da bo v vladni proceduri nekje koncem
               letošnjega leta. Tako da  tudi
               sami vedo, nimam sedaj dovoljenja, da vam to preberem, ampak verjemite mi, tu je tudi
               od prof. Korošca napisano, kaj pomeni avtentična razlaga, v bistvu samo tako, da je
               to znak nepopolnoma jasno zakonodaje in da bi bilo potrebno težiti k tem, da bi bil
               zakon tako narejen, da avtentičnih razlag ne bi bilo potreba. Tukaj smo tudi v tej
               dilemi videli, celo pri uglednem zdravniku, da dejansko to ni pojasnjeno, jaz sem pa
               iz prakse vsak dan lahko povem, da to ni pojasnjeno, zato vljudno prosim, razjasnjeno
               do te mere, da bi bilo jasno povedano. Mi nikoli na primer nismo o tem govorili, da
               je poklicna dolžnost vezana na predpise, nikoli, vedno je bilo samo to, 178. člen vam
               grozi, če ne boste dali zdravstvene pomoči v nujnem primeru.</p>
            </sp>
            <sp xml:id="SDT5-OZNPJUIP-Redna-020-2010-07-01.sp59">

               <speaker>PREDSEDNIK DR. VINKO GORENAK:</speaker>

               <p>Hvala lepa. Jaz imam sedaj govornike, gospoda Jerovška, Majheniča in Potrča.</p>
            </sp>
            <sp xml:id="SDT5-OZNPJUIP-Redna-020-2010-07-01.sp60">

               <speaker>MIRAN POTRČ:</speaker>

               <p>Gospod profesor, jaz v celoti soglašam in razumem, kar ste govoril. Sem tudi prebral
               nekajkrat predlog avtentične razlage, ampak ena stvar iz avtentične razlage ni
               vključena pa je sestavni del drugega odstavka 30. člena in na to sem opozoril. To je
               tisti del, po potrebi za pomoč zaprositi pacientove ožje družinske člane oziroma
               predlagati pacientu pridobitev drugega mnenja. Tega ni in to se lahko razume, da
               pomeni drugačen položaj ali pa drugačno obveznost zdravnika kot je vsebina drugega
               odstavka. To je bilo moje opozorilo.</p>
            </sp>
            <sp xml:id="SDT5-OZNPJUIP-Redna-020-2010-07-01.sp61">

               <speaker>PREDSEDNIK DR. VINKO GORENAK:</speaker>

               <p>Gospod Jerovšek. Prosim, profesor, mislim da se bo strinjal, gospod Jerovšek.</p>
            </sp>
            <sp xml:id="SDT5-OZNPJUIP-Redna-020-2010-07-01.sp62">

               <speaker>PROF. DR. ALEKSANDER MANOHIN:</speaker>

               <p>Se popolnoma strinjam s to vašo ugotovitvijo, vendar mi smo menili, da je to v bistvu
               pacienta prepričati. Prepričati lahko na tak ali drugačen način, je pa možno tudi
               razmišljati o tem, ker sedaj se pogovarjamo samo, ali je avtentična razlaga kot
               institut sploh ustrezna ali ni, se pa to besedilo lahko doda še za zraven, ker gre
               zgolj za to, pacient mora dati soglasje, če ga ne, da je pa opravilno sposoben, tega
               ne smete narediti. Ta sodnica je pisala tam takole, sedaj celo v kliničnem centru
               sprejemajo odločitev, da te ne smejo po nepotrebnem, oprostite v narekovaju,
               "šikati", če tega ne dovoliš. To je nekaj popolnoma drugega, ampak vendarle pacient
               ima bistveno večje pravice. Mi smo od letošnjega leta, veste, da je Ministrstvo za
               zdravje v letu 2008 sprejelo Pravilnik, kako mora izgledati soglasje pri zahtevnih
               posegih, to soglasje je sedaj na ogromnem papirju napisano, kjer je vključena
               anestezija tudi vse to zraven in smo morali jasno povedati, tako daleč ima pacient
               pravico, da je celo potrebno pridobiti soglasje tudi, če ga bo operiral nekdo, ki se
               z njim takrat ni pogovarjal. Na primer vi pojasnilno dolžnost opravite, torej,
               bolnika seznanite in pridobitev njegovo soglasje za nekaj, potem se pa izkaže, da ta
               zdravnik, zaradi kakršnekoli razloga ni mogel biti operater, morate to bolniku jasno
               povedati. Drugo, bolnik mora dati soglasje, ali so lahko študentje zraven ali ne.
               Jasno je pa toliko bolj še te stvari, in se tudi piše, tudi v Zakonu o pacientovih
               pravicah, nimam tega člena tukaj, ampak eden pravi, na posebnem predpisanem
               formularju se mora izpolniti bolnikovo soglasje, kadar gre za zahtevne posege. Da pa
               se vidi, kako to izgleda. Ravno v tem zakonu piše samo to, kirurg pove bolniku, da bo
               dal kri ali ne in to je vse. Na našo pobudo v Kliničnem centru uradno sprejeli v
               primeru, če bo bolnik potreboval anesteziološko oskrbo se ta člen nadomesti s
               soglasjem, ki ga pridobi zdravnik anesteziolog v zvezi s transfuzijo krvi po tem, ko
               se te stvari pojasnijo. Tam je tudi napisano, v tistem našem soglasju, sem razumel,
               dajem soglasje po tem, itd., in so tudi razlogi, vem da se bo zgodilo in prostor, da
               se to vpiše. To je novo, tega je veliko. Mi smo morali, zaradi tega cel kup stvari
               spremeniti in dodajati, vendar to še vedno ostaja akutni problem.</p>
            </sp>
            <sp xml:id="SDT5-OZNPJUIP-Redna-020-2010-07-01.sp63">

               <speaker>PREDSEDNIK DR. VINKO GORENAK:</speaker>

               <p> Hvala. Gospod Jerovšek.</p>
            </sp>
            <sp xml:id="SDT5-OZNPJUIP-Redna-020-2010-07-01.sp64">

               <speaker>JOŽEF JEROVŠEK:</speaker>

               <p>Hvala. Zelo zanimiva razprava in velika vprašanja. Moram reči, da sem vedno v večji
               dilemi. Namreč, če rečem, da zaupam v Ustavo in zaupam v pravo, kar je ena od
               ustavnih načel, potem se mi zdi, da v primeru, če pacient podpiše izjavo, da ne
               dovoli še vedno ni možno kljub vsem mojim rezervam  do pravosodnega sistema, si upam zaupati, da tak sodnik ne
               more biti obsojen. Sem skoraj, toliko zaupanja pa imam, ker imam občutek, da to
               sedaj, če se prav razumemo, gre samo za slučaje, ko je pacient opravilno sposoben. Če
               je pacient opravilno sposoben in to podpiše, kot tukaj piše, potem jaz mislim, da
               skozi vse stopnje pravosodnega sistema ne more priti s kazensko sankcijo. Sem skoraj
               trdno prepričan.</p>
               <p>Kar moja dilema je tudi, pa razumem zdravnike, absolutno razumem, ampak ali če to
               naredimo, mislite, da se ne more zgoditi obraten slučaj, da ...<stage>/Nerazumljivo./</stage>...
               pokritje morebitne strokovne napak, ko pacient umre, pa ni podpisal izjave. Tako da,
               tukaj so zame izjemno velike dileme in v vsakemu odgovornemu poklicu je tako, da se
               sleherne negotovosti ne moreš razbremeniti. To je skoraj nemogoče, tudi mi smo pri
               svojem odločanju v negotovosti ali smo prav ravnali ali nismo. Tako da, zdaj jaz
               moram reči, da sem se soočil z eno veliko dilemo, ampak saj pravim, če zaupam v to
               ustavno načelo zaupanja v pravo, potem se mi zdi, da neke varovalne pa tukaj vseeno
               so. Ker če je, strinjam se, da poklicna dolžnost je, da morda zdravnik spoštuje
               pacientovo voljo, in da je to hierarhija višje vrednote kot pa naslednja vrednota.
               Tako da zdaj, bi pa bil rad seznanjen ali so sodniki zaradi teh stvari prvič bili
               inkriminirani. Drugič pa, ali imamo kakšno sodno prakso, kaj takega, da se je kaj
               takega zgodilo. Ker eno so velike dileme pa morebitni hipotetični primeri ali se je
               to že zgodilo.</p>
            </sp>
            <sp xml:id="SDT5-OZNPJUIP-Redna-020-2010-07-01.sp65">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Majhenič.</p>
            </sp>
            <sp xml:id="SDT5-OZNPJUIP-Redna-020-2010-07-01.sp66">

               <speaker>SILVEN MAJHENIČ:</speaker>

               <p>Hvala za besedo. Poglejte, jaz imam samo eno vprašanje in bi vprašal gospoda Škrleca.
               Kaj naredimo slabega v tem, če to sprejmemo, to avtentično razlago? Tako, čisto
               konkretno nam povejte. Zadevo smo prebrali in zdaj, jaz sem sigurno na strani
               zdravstva. Tako da, ne vem zakaj bi jih puščali v nekih dvomih pri operacijah itn.,
               tako da, bi bilo prav, da bi kot pravnik to nam razložite. Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp67">

               <speaker>PREDSEDNIK DR. VINKO GORENAK:</speaker>

               <p>Hvala. Izvolite gospod Škrlec.</p>
            </sp>
            <sp xml:id="SDT5-OZNPJUIP-Redna-020-2010-07-01.sp68">

               <speaker>BOŠTJAN ŠKRLEC:</speaker>

               <p>Hvala lepa za vprašanja. Mislim, da je to dobro vprašanje. Slabega bi naredili to, da
               bi bili zdravniki pred še večjo dilemo. Namreč zdaj imajo zakon, ki določa njihove
               dolžnosti in pacientove pravice in so dolžni ravnati v skladu s tem zakonom o
               pacientovih pravicah, še z drugimi zakoni, ampak v tem konkretnem primeru, ki ga
               obravnavamo v skladu z zakonom o pacientovih pavicah. Če bomo sprejeli avtentično
               razlago, kakršnakoli že bo, če ne bo dobeseden prepis zakona, potem bomo imeli dve
               stvari med katerimi se bodo morali odločati. Potem bodo pa res imeli problem, ker bo
               zakon o pacientovih pravicah določal ene pravice in ene postopke, obvezna razlaga bo
               določala druge postopke. In potem ne vem kako bodo rešili ta problem in tudi pravno
               se bojim, da bomo zabredli v zelo velike težave. Zelo velike težave tudi zaradi tega,
               ker bomo s tem povedali, da eden primer, ki je take barve, je take barve. Za vse
               druge primere, ki nismo povedali kakšne barve, seveda ostaja vprašanje ali so take
               barve ali so drugačne barve. Mi s tem vnašamo dejansko nejasnost. Naj povem na
               primeru, urejanje z blanketnimi normami in pravnimi standardi ni neka posebna redkost
               v kazenskem zakoniku. Prometne nesreče so en tipičen primer blanketnih norm. Zelo
               enostavno piše v kazenskem zakoniku, kdor s kršitve predpisov o cestnem prometu
               povzroči prometno nesrečo, se kaznuje, če je huda telesna poškodba. Že huda telesna
               poškodba je pravni standard. Pravni standard, ki je sicer v določeni meri definiran,
               ampak se vedno ugotavlja z izvedencem. In seveda je dolgotrajen postopek, da se
               ugotovi ali je neka poškodba huda ali ne. Še daljši postopek je lahko, da se ugotovi
               ali je kršitelj res kršil cestno-prometne predpise ali je res bila hitrost vzrok, da
               je zavil na nasprotni pas, ali je res vozil  pod vplivom alkohola in podobno, ampak ko se te stvari razjasnijo,
               pravni vprašanj ni. Če kršitev zakona obstaja, obstaja kazenska odgovornost. Če
               kršitve zakona ni, ni kazenske odgovornosti. In ta primer ni drugačen. Po mnenju
               vlade je normiranje s pravnim standardom zadosti jasno, da omogoča jasen zaključek,
               dokler zdravnik ravna v skladu z dolžnostmi, ki mu jih nalaga zakonodaja, in če mu
               zakonodaja nalaga, da mora upoštevati določene bolnikove pravice, jih seveda mora.
               Dokler te pravice in dolžnosti izpolnjuje korektno in v skladu s tistim zakonom, tako
               dolgo ni kazenske odgovornosti. Kar pa seveda ne pomeni, da so s tem odpravljene
               dileme ali je on ravnal v skladu s tem zakonom. Te dileme pa vedno bodo. In jaz se
               bojim, gospod profesor, da ne more nobena razlaga teh dilem, ki se v praksi
               pojavljajo in so izjemno hude, jaz jih lahko samo poskušam predstavljati in verjamem,
               da so res neverjetne, tem dilemam se ne bo mogoče izogniti, ker vedno bo pravni red
               določal neka pravila in potem bo treba ugotavljati v operacijski dvorani ali so
               nastopile okoliščine, ki opravičujejo določena pravila ali so pa te okoliščine
               takšne, da opravičujejo neke druge postopke. Tem dilemam se ne bo mogoče izogniti. In
               če sprejmemo obvezno razlago, ki bo drugačna od zakona o pacientovih pravicah, imamo
               dve normi za isto stvar in to vnaša pravno negotovost in se bojim, da s tem delamo
               veliko škodo. Ker sedanja ureditev, normiranja takšno kot je, naj ponovim še enkrat,
               zadosti jasno, po mnenju vlade sporoča, da dokler zdravniki delujejo v skladu z
               zakonodajo, ki ureja njihove pravice in dolžnosti, torej znotraj te poklicne
               dolžnosti, ki je definirana z zakonodajo, do takrat ni kazenske odgovornosti.</p>
            </sp>
            <sp xml:id="SDT5-OZNPJUIP-Redna-020-2010-07-01.sp69">

               <speaker>PREDSEDNIK DR. VINKO GORENAK:</speaker>

               <p>Hvala. Gospod Žnidaršič...</p>
            </sp>
            <sp xml:id="SDT5-OZNPJUIP-Redna-020-2010-07-01.sp70">

               <speaker>BOŠTJAN ŠKRLEC:</speaker>

               <p>Če smem samo glede sodnih postopkov oziroma primerov, nam ni znano, da bi bil tak
               primer sodne prakse. Tak primer sodne prakse nam ni znan, da bi bil kdo obsojen
               zaradi takšnega ravnanja. To nam ni znano.</p>
            </sp>
            <sp xml:id="SDT5-OZNPJUIP-Redna-020-2010-07-01.sp71">

               <speaker>PREDSEDNIK DR. VINKO GORENAK:</speaker>

               <p>Hvala gospod Žnidaršič.</p>
            </sp>
            <sp xml:id="SDT5-OZNPJUIP-Redna-020-2010-07-01.sp72">

               <speaker>MAG. FRANC ŽNIDARŠIČ:</speaker>

               <p>Lepa hvala! Na vsak način bi rad povedal, da takrat ko sem rekel, da nekdo živi v
               drugem svetu, nisem mislil dobesedno. Pač pa, da razmišlja drugače. Namreč volja
               bolnika, kakor jo citira in zahteva spoštovati zakon o pacientovih pravicah, pomeni
               da se pacient lahko s svojo voljo neomenjeno vtika v stroko, ki je ne pozna, ne
               razume in ne sprejema posledic, kjer napačno ravnanje lahko pride do njih. In v tem
               smislu je to samo eden člen Zakona o pacientovih pravicah, ki je zakompliciral
               zadevo, namesto da bi stvari prišle, torej pred zdravnika v boljši obliki. Jaz ga,
               namreč zakona nisem podprl in sem povsem miren glede tega. Moram pa povedati, da
               recimo grožnja pacienta, da bo storil samomor, ni nek argument, zaradi tega ne, ker
               ga stori tudi če podpiše izjavo, da mu ne smem pomagati, pa bi to moral, pa bo zato
               umrl. Samo s to razliko, da bom potem jaz asistiral pri tem, pri tej smrti. Če bo pa
               on to sam naredil, je pa vseeno ali naredi prej ali potem, ali bo med operacijo
               naredil, ker ga zdraviti ne smem tako kot bi moral in znal ali pa bo potem naredil.
               To je njegov problem. Moj problem je, da storim kar po stroki moram, da bi rešil
               življenje pacientu. Pa še nekaj, zagotovo je tudi podpis njegove izjave o tem povezan
               z zaupanjem. Očitno, torej pacient zdravniku, ki ga kani operirati, ne zaupa, če
               nasprotuje njegovemu opozorilu, da bo umrl če mu ne bo smel dati transfuzije denimo,
               pa to ni edina stvar. Ste tudi prav omenili, da gre tudi za zbadanje, ne nazadnje
               tudi za preiskave. Pacient lahko zahteva, da se neka preiskava ne naredi, naslednji
               dan pa me bodo svojci ali pa on sam obtožil, da se mu je zato zdravje poslabšalo, ker
               tega nisem naredil kot bi po stroki moral in znal in mogel storiti pravočasno itd. Ne
               gre samo za pacienta. Če ta umre, bodo njegovi svojci, ki pa drugače razmišljajo,
               tožili pacienta da ga ni rešil. Sam bi se kot zdravnik v takih dilemah odločil, da
               storim kar je po stroki prav in potrebno, ne glede na to kaj piše v kazenskem zakonu
               in bi tvegal, da me obsodijo, ker sem storil to, da sem nekomu rešil življenje proti
               njegovi volji. Jaz bi to tvegal. Tudi sam sem že imel izkrvavljenega človeka in vem
               kaj pomeni stati zraven takega, zlasti kadar nimaš krvi, da bi mu jo dal itn., na
               cesti, itd.  Hočem povedati,
               da je težava zakona o pacientovih pravicah prav v tem, da je tako zelo razširil
               pravico pacienta, da odloča o stvareh, ki jih ne pozna. On o stroki odloča, če reče,
               da ne smeš dati nečesa. Saj je isto, če reče, da ne smeš operirati, ali, da ne smeš,
               pa bo umrl, če tega ne narediš, ko si zraven. Jaz ne sprejemam tega in zavračam tako
               avtentično razlago, kakor to neomejeno voljo bolnika, ki pride k meni pa se dela, da
               mi zaupa in me omeji v najbolj pomembnih odločitvah, ki ležijo med življenjem in
               smrtjo, njegovo. Med njegovim življenjem in njegovo smrtjo mi zveže roke in terja
               moje soglasje k temu, k zvezanim rokam, da mu pomaga. Jaz tega ne sprejemam in zaradi
               tega ne bom podprl take razlage, ki poskuša to na nek čuden način, da ne rečem ne
               povsem čist način omejiti, ker ne našteva vseh možnih primerov, zlasti pa ne relacije
               svojci, pacient. Ker pacient bo umrl, svojci bodo pa ostali, oni pa niso nič
               podpisali, imajo pa pravni interes, da bi ta še živel in tako dalje. Če ne za drugo
               zato še živel, ke še ni podpisal oporoke in tako naprej pa se bodo skregali. Tako, da
               te stvari niso tako enostavne, da bi jih lahko rešili z eno razlago, ki bi morda
               potem celo zavrla iskanje boljše zakonske rešitve kot jo imamo. Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp73">

               <speaker>PREDSEDNIK DR. VINKO GORENAK:</speaker>

               <p>Hvala. Skušajmo počasi pripeljati to razpravo h koncu. Prof.
               ...<stage>/Nerazumljivo./</stage>...</p>
            </sp>
            <sp xml:id="SDT5-OZNPJUIP-Redna-020-2010-07-01.sp74">

               <speaker>PROF. DR. ALEKSANDER MANOHIN:</speaker>

               <p>Hvala lepa. To, da sem popolnoma razumel kaj je gospod poslanec rekel, da živi v
               drugem svetu, seveda vem. Razmišlja drugače. Ampak on razmišlja drugače na primer
               zaradi vere. To so Jehove priče, torej bi se smelo dopustiti razmišljati tudi tako,
               da ljudje, ki so Jehove priče, živijo v nekem svojem svetu, razmišljajo drugače. To
               pa najbrž ni z Ustavo sprejeto.</p>
               <p>Drugo. Gospod doktor je lepo povedal, ukrepati moramo po stroki. Gospod pravnik je pa
               povedal, poklicna dolžnost, kaj je seveda. To ni stroka. Vključuje tudi druge zakone,
               torej pacientovo pravico in če se mi zdaj tule vi, ki ste vsi v teh telesih, da
               odločate o sprejemanju zakona ali pa zavračanju, se zdaj pogovarjamo o stvari, ki smo
               jo mi izpostavili, prav tako ni mogoče pričakovati, da ne bo tista varovalka, kot je
               gospod doktor pač omenil, da bo recimo sodnik tako ravnal. Po tretji strani pa še to.
               Zakaj bi pa pravzaprav morali dopustiti samodejno usmeritev anesteziologa pri
               nedorečenem pojasnilu v eno ali v drugo nevarnost. Že samo po sebi tam, kjer je
               prometna nesreča, ste lepo povedali, je napisano, če je povzročil prometno nesrečo.
               Tu se jasno ve, da jo je moral povzročiti in torej mora tisti, ki ga bo eventualno
               obtožil, najprej dokazati, da je povzročil. Mi pa tu nič ne povzročimo, mi upoštevamo
               pacientovo voljo, najlažje bi nam bilo dati kri pa bi bil ves problem rešen pa še
               tudi, ko bi mu dali kri, ni nobene garancije, da bo preživel. To vemo vsi. Ampak
               najlažje bi bilo dati kri in nas pravzaprav ovira, da ima pacient tako voljo in
               poskušamo napraviti vse, da mu jasno predstavimo in se lahko zdravnik tudi samemu
               sebi očita ali sem mu znal dovolj jasno predstaviti vse nevarnosti, zato je ta
               inštrument vključen noter. Vse se napiše, vse se pove, to sem mu povedal, to sem mu
               povedal, poskušal sem ga prepričati, še kljub temu vztraja. Povedal sem, da med
               anestezijo ne bo mogel povedati ali se strinja ali se ne strinja, ker spi, vse to je
               povedano, ampak vendarle in tu je ta dilema, ki jo je težko primerjati kar s tisto
               zakonodajo, prometno, kjer je pač nekdo odgovoren, ker mu je treba najprej to
               odgovoriti. Tu pa ni nikjer rečeno, zdravnik je odgovoren, če da kri ali pa zdravnik
               ni odgovoren, če ne da krvi ali pa je odgovoren, če ne da krvi. To je tisto, kar je
               najbrž treba na nek način pojasniti.</p>
            </sp>
            <sp xml:id="SDT5-OZNPJUIP-Redna-020-2010-07-01.sp75">

               <speaker>PREDSEDNIK DR. VINKO GORENAK:</speaker>

               <p>Hvala lepa. Razpravljavcev ni več, zato prehajamo, s to razpravo zaključujem in dajem
               na glasovanje naslednji predlog sklepa. Odbor za notranjo politiko, javno upravo in
               pravosodje meni, da je avtentično razlago 178. člena kazenskega zakonika potrebno
               sprejeti. Glasujemo. 
               Glasovanje teče. Končujemo. 6 za, 8 proti.</p>
               <p><stage>(Za je glasovalo 6.)</stage> <stage>(Proti 8.)</stage></p>
               <p>Odbor torej meni, da avtentične razlage ni potrebno sprejeti. S tem zaključujemo
               obravnavo predložene avtentične razlage na seji odbora. Odbor bo pripravil poročilo,
               v katerem bo Državnemu zboru na podlagi 151. člena Poslovnika Državnega zbora
               predlagal, da predlog za sprejem obravnave avtentične razlage ne sprejme.
               Poročevalka, poročevalec? Bom sam.</p>
               <p>Prehajamo še na <title>5.A TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O UPRAVNEM SPORU, NUJNI POSTOPEK</title>. Kolegij predsednika
               Državnega zbora je na 67. seji, dne 22. junija 2010 sklenil, da predlog zakona
               obravnavamo po nujnem postopku.</p>
               <p>Gradiva, ki jih imate: predlog zakona, v Poročevalcu 83/10, 16. junij 2010, mnenje
               Zakonodajno-pravne službe, z dne 28. junija 2010, mnenje Komisije Državnega sveta za
               državno ureditev, z dne 29. junija 2010. Do tega trenutka je k predlogu zakona vložen
               amandma k 3. členu, ki so ga vložile poslanske skupine koalicije. Kot je razvidno že
               iz sklica seje, se lahko amandmaji k predlogu zakona vlagajo do zaključka razprave o
               členih. Na sejo odbora smo povabili: Ministrstvo za pravosodje, potem
               Zakonodajno-pravno službo in Državni svet. Pričenjamo drugo obravnavo predloga
               zakona, v kateri bomo na podlagi 126. člena Poslovnika Državnega zbora opravili
               razpravo in glasovanje o posameznih členih predloga zakona. Besedo dajem državnemu
               sekretarju, gospodu Škrlecu.</p>
            </sp>
            <sp xml:id="SDT5-OZNPJUIP-Redna-020-2010-07-01.sp76">

               <speaker>BOŠTJAN ŠKRLEC:</speaker>

               <p>Hvala lepa gospod predsednik. Pred vami, spoštovane poslanke in poslanci, je predlog
               zakona o spremembah in dopolnitvah zakona o upravnem sporu. Ta predlagana novela ima
               2 cilja. En cilj je uresničitev odločbe Ustavnega sodišča iz novembra 2009, drugi
               cilj pa je zagotoviti učinkovito izvajanje že uzakonjenega instituta zastopnika
               javnega interesa v praksi.</p>
               <p>Ustavno sodišče je namreč v svoji odločbi, z dne 11. 11. 2009 ugotovilo, da je delno
               neustavna ureditev tistega dela zakona o upravnem sporu, ki je navedena v četrtem
               odstavku 25. člena in sicer v primerih, kadar je za vse primere ustavitev in zavrnjen
               oziroma zavržen tožb določeno, da vsaka stranka trpi svoje stroške postopka. Prav
               tako pa so v praksi znani primeri oziroma predvsem en primer, v katerem se, ob
               katerem se je izpostavljalo vprašanje učinkovitosti ureditve zastopanja javnega
               interesa na način, kot je danes v aktualnem zakonu urejeno, ko mora pravobranilstvo
               pridobiti poseben sklep Vlade, v katerem je ugotovljena kršitev zakona z določenim
               aktom in hkrati dano posebno pooblastilo za zastopanje v takem postopku.</p>
               <p>Ta ureditev je predvsem problematična zaradi roka, ki je bil določen oziroma, ki je
               določen za vložitev takega pravnega sredstva, to je rok tridesetih dni in v tem roku
               je iz čisto objektivno tehničnih razlogov težko zagotoviti, da se vladna procedura
               izvede in, da Vlada sprejme sklep, ki je potreben za pooblastitev državnega
               pravobranilca za vložitev takšne tožbe.</p>
               <p>Predlagano novelo torej obe ugotovljeni pomanjkljivosti zakona skuša rešiti in po
               mnenju Vlade jih rešuje na ustrezen način. V zvezi s stroški gre za to, da je v
               primerih, kadar je stranka, ki toži, s to svojo tožbo dejansko dosegla to, da je
               upravni organ, ki je prej molčal, izdal določen akt in zaradi tega kasneje seveda
               umakne tožbo, saj je s tožbo dosegla to, kar je ves čas želela, torej izdajo akta, da
               taka stranka ne trpi svojih stroškov postopka, saj je na nek način v tem postopku
               zmagala. Ureditev, ki je predlagana v noveli 25. člena, tako sedaj daje možnost, da
               sodišča v teh primerih taki stranki v pavšalnem zneski določi povzročilo njenih
               stroškov, kar je tudi logično, saj je, kot sem povedal, smiselno stranka dosegla
               tisto, kar je želela in ni nadaljevala s tožbo, ko je bil akt že izdan. Če pa
               nadaljuje s tožbo kljub temu, da je akt izdan pa seveda v nadaljevanju trpi stroške v
               razmerju s svojim uspehov v tem pravdnem postopku. Če je uspešna, dobi stroške
               povrnjene, če je pa neuspešna pa pomeni, da se je pravdala po nepotrebnem in je
               dolžna svoje stroške postopka oziroma stroške postopka na splošno kriti.</p>
               <p>Drugo vprašanje, ki je predmet urejanja te novele pa je vprašanje ureditve zastopnika
               javnega interesa v upravnem sporu, kadar je s upravnim aktom kršen javni interes.
               Obstoječa oziroma predlagana ureditev daje pooblastilo, da je zastopnik javnega
               interesa in pooblaščenec za
               vlaganje takih tožb, državno pravobranilstvo po samem zakonu. Državno pravobranilstvo
               ima torej v vseh takih primerih, kadar ugotovi kršitev javnega interesa, možnost
               vložiti tožbo na upravno sodišče. Kadar pa vlada tako zahteva, pa je državno
               pravobranilstvo dolžno tako tožbo vložiti.</p>
               <p>Predlagano ureditev rešuje tudi vprašanje revizije. Namreč vprašanje tožbe pomeni
               vprašanje uveljavljanja sredstev v okviru dokončnosti pravnih odločb. Vprašanje
               revizije se pa nanaša na vprašanje že pravnomočnih odločb upravnih organov. V tem
               primeru je predlog, ki je tudi deležen amandmaja, ki je vložen s strani koalicije,
               nekoliko drugačen. Namreč pristojnost vlade je v tem delu manjša. Vlada nima možnosti
               zahtevati od državnega pravobranilstva, da revizijo vloži. Štejemo, da je
               argumentacija Zakonodajno-pravne službe v tem delu utemeljena in bi dejansko, če bi
               vlada tako možnost zahtevati imela, vzpostavljen nek sistem kontrole pravnomočnosti
               oziroma institut pravnomočnosti je lahko zaradi tega v pomembni meri načet. Zaradi
               tega menimo, da je zadosti učinkovita rešitev ta, da državno pravobranilstvu ima
               možnost zahtevo za revizijo vložiti, kadar presodi, da so podani razlogi za vložitev
               takšne zahteve. Toliko na kratko z moje strani v zvezi s predlaganimi rešitvami
               Zakona o upravnem sporu. Hvala lepa.</p>
            </sp>
            <sp xml:id="SDT5-OZNPJUIP-Redna-020-2010-07-01.sp77">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospa Špela Maček Guštin, Zakonodajno-pravna služba.</p>
            </sp>
            <sp xml:id="SDT5-OZNPJUIP-Redna-020-2010-07-01.sp78">

               <speaker>ŠPELA MAČEK GUŠTIN:</speaker>

               <p>Hvala za besedo. Torej pripombe smo podali samo k 1. in 3. členu. Glavni očitek
               predlagani ureditvi je v bistvu to, da se dogajajo spremembe koncepta upravnega
               spora. Po ustavi imamo namreč uveljavljen subjektivni koncept upravnega spora. To
               priznava tudi predlagatelj v gradivu predloga zakona. V veljavnem zakonu pa imamo
               vzpostavljene tudi nekatere elemente objektivnega koncepta. Zdaj se torej predlaga
               širitev tega objektivnega oziroma teh elementov objektivnega koncepta, kar pomeni, da
               se v bistvu uvaja poseben varuh zakonitosti kot varuh javnega interesa, čeprav ustava
               tega ne predvideva. Ker je torej koncept ustavno določen in to je z vidika ustave
               pomembno, je polje proste presoje zakonodajalca toliko ožji in razlogi za poseg v
               ustavno določen koncept bi moralo biti toliko tehtnejši. In ravno v tem delu
               ugotavljamo, da gradivo za predlog zakona ni dovolj popolno oziroma da je
               pomanjkljivo glede obrazlaganja takšnega posega. Menimo namreč, da bi del ureditve
               konceptualne spremembe gotovo moral biti tudi odgovor oziroma določitev definicije
               opredelitve javnega interesa. Kaj to pravzaprav pomeni? Po veljavni ureditvi tega
               nimamo, ker o kršitvi javnega interesa odloča vlada, ta pa je pač po našem mnenju,
               tako mi ureditev razumemo, za tako nalogo ustrezno opremljena in sicer zlasti s
               funkcijo določanja politike na vseh upravnih področjih, potem z usmerjanjem dela
               uprave v smeri doseganja ciljev, ki jih določajo upravni predpisi, zlasti zakoni
               seveda. In je za vse te stvari tudi odgovorna, odgovarja Državnemu zboru. Ker za
               državno pravobranilstvo to ne velja, se seveda nujno zastavi vprašanje o tem, kaj je
               javni interes. Zato menimo, da bi del ureditve morala biti tudi definicija tega.
               Namreč samostojnost državnega pravobranilstva kot varuha zakonitosti v tem smislu kot
               se pravzaprav zdaj vzpostavlja, po našem mnenju nujno pomeni tudi to, da je
               pravobranilstvo prevzelo del odgovornosti in če ni jasno kaj je javni interes, se
               tudi te odgovornosti ne da vzpostaviti. Naj samo opozorim na organiziranost državnega
               pravobranilstva. Gre za organ, kjer je vzpostavljen trajni mandat. Seveda je to
               smiselno iz različnih drugih razlogov, od katerih so odvisne lastnosti tega organa.
               Ali se motim? Prosim. Potem pač lahko umaknem ta del pripombe. Se opravičujem,
               predlagateljev. Hvala za opozorilo in poduk. Vendarle lahko vseeno nadaljujem tam, ko
               imamo vprašanje odgovornosti pravobranilstva, ki s tem postaja večja  ker dobiva v bistvu novo nalogo
               in jo bo opravljal samostojno. Del predlagane ureditve v 1. členu sicer je tudi vloga
               Vlade, ki v tem delu ostaja nekako smiselno enaka kot je po veljavnem zakonu, vendar
               je problem prav v tem, da sta v bistvu za tisto nalogo pristojna dva organa, lahko
               pride celo do situacije, ko pride do prelaganja odgovornosti iz enega na drugega
               oziroma da nobeden od teh ne zagotovi ustreznega varstva javnega interesa. V ta
               kontekst pripomb spada tudi vprašanje dejanske izvedljivosti oziroma tega kako bo
               pravobranilstvo formalno seznanjeno z upravnimi akti s katerimi utegne biti kršen
               javni interes oziroma kršen zakon v škodo javnega interesa. Tega vprašanja veljavni
               zakon ne ureja, bilo je to nekako vgrajeno v prejšnjem zakonu iz leta 1997, ki je
               vseboval drugačen koncept.</p>
               <p>Glede pripombe k 3. členu naj povem, da predlagani amandma resda v veliki meri daje
               ustrezen odgovor na dane pripombe in pomeni uskladitev z njimi, pa vendar menimo, da
               je ta zadnji del besedila novega tretjega odstavka, ki naj bi se dodal in se glasi:
               "Da revizijo vlaga zaradi tega, ker je bil kršen ...javnega interesa", konec citata,
               vnaša neko nejasnost. Namreč, ta del stavka je nejasen po našem mnenju zato, ker je
               videti, da se v fazo dovoljenja revizije že vmeša en del ali pa kar cela faza
               odločanja o revizijskih razlogih. Če temu ni tako, se pravi, da ne gre za takšno
               prepletanje, pa se zastavlja drugo vprašanje in sicer čemu je ta dostavek sploh
               potreben, ker nikjer ni pojasnjeno čemu je to vprašanje sploh namenjeno, se pravi
               zakaj mora državno pravobranilstvo posebej izkazati tudi to, da je kršen zakon v
               škodo javnega interesa, v tem smislu je možno to razumeti celo kot eno dodatno
               omejevanje te revizije kadar jo vloži državno pravobranilstvo in ko ni bilo samo
               stranka v postopku, ker sicer lahko vloži revizijo že po splošnem prvem odstavku,
               mislim, da je to v 83. členu Zakona o upravnem sporu določeno. Tu pa pride do neke
               nove vsebine in v tem smislu ugotavljamo, da ta ni povsem jasna s tega vidika, ali
               gre za dovoljevanje, za fazo dovoljevanja revizije ali že morda o odločanju o
               revizijskih razlogih za katere pa vemo, da so posebej opredeljeni v Zakonu o upravnem
               sporu in so bistvene kršitve določb postopka, nekatere, posebej so tam navedene,
               katere je sklic na določene člene narejen in kršitev materialnega zakona, ne eno ne
               drugo ni kršitev zakona v škodo javnega interesa oziroma na prvi pogled bi lažje
               trdili, da gre za vprašanje kršitve materialnega zakona, se pa to vprašanje pojavi že
               pri fazi dovoljenja revizije, zaradi česar menimo, da je ta določba, kljub temu, da
               je z amandmajem predlagana in pomeni odgovor na naše pripombe, še vedno nejasna.
               Hvala.</p>
            </sp>
            <sp xml:id="SDT5-OZNPJUIP-Redna-020-2010-07-01.sp79">

               <speaker>PREDSEDNIK DR. VINKO GORENAK:</speaker>

               <p>Hvala lepa. Predstavnika Državnega sveta ne vidim. Prehajamo na razpravo. Predlagam,
               da opravimo razpravo o amandmaju in zakonu v celoti. Razpravljavcev nimam
               prijavljenih, zato imam sam vprašanje za državnega sekretarja.</p>
               <p>V čem je zdaj ta zakon toliko lepši in boljši kot je bil tisti od ljudske stranke?
               Namreč, ljudska stranka je nekaj zelo podobnega že predlagala in v zadevi Baričevič
               je to šlo, nekako smo tam videli potrebno po takšni zadevi, in je ministrstvo in
               koalicija zakon ljudske stranke zavrnila. Zdaj, ali je razlika samo v tem, da je
               predlagatelj ne prave barve ali je še kakšen okrasni dodatek zraven dan v zakonu
               drugega pa ne? Prosim.</p>
            </sp>
            <sp xml:id="SDT5-OZNPJUIP-Redna-020-2010-07-01.sp80">

               <speaker>BOŠTJAN ŠKRLEC:</speaker>

               <p>Hvala lepa. Kot ste sami povedali, je bil zakon, ki je imel podoben cilj v proceduri
               nedolgo tega nazaj in je bil vložen s strani ljudske stranke, to drži. In tudi ob predstavitvi stališča
               do tistega zakona sem povedal, da Ministrstvo za pravosodje opravlja analizo in
               študijo o tem, na kakšen način to vprašanje je ustrezno urediti. To vprašanje se je
               izkazalo, da ni tako preprosto urediti kot se nam včasih zdi. Dokaz za to je tudi
               današnje mnenje Zakonodajno-pravne službe, ki je kljub tem, da, kot sem že povedal,
               smo več mesecev z najrazličnejšimi strokovnjaki za upravni postopek iskali rešitev,
               kljub temu ima nekaj pripomb na predlagano ureditev. Je pa ta ureditev drugačna od
               tistega predloga, ki ga je podala Ljudska stranka, drugačna je v bistvenih treh
               elementih. Prvič, tisti predlog ni povedal ničesar o ugotovljeni protiustavnosti, ki
               je takrat že bila z nami in jo je bilo potrebno odpraviti. Drugič. Razlika je v tem,
               da je tisti predlog temeljil na generalnem pooblastilu, državnemu pravobranilstvu, ki
               bi ga izrekla Vlada, ta predlog zakona je pa ta, da na podlagi zakona pravobranilstvu
               ima tako pooblastilo. To je bistvena razlika.</p>
               <p>Tretja stvar, ki je razlika je ta, da tisti zakon je v svoji obrazložitvi omenjal
               problem vlaganja revizije, ker se je predlagatelj zadeval, da je tudi revizija
               oziroma vlagane revizije eden izmed načinov za zagotavljanje varovanja javnega
               interesa in te rešitve kot je predlagatelj sam priznal, tisti predlog zakona ni
               vseboval, ta predlog zakona vsebuje tudi to rešitev. To so na kratko razlogi in
               razlike med tem in tistim predlogom zakona. Hvala lepa.</p>
            </sp>
            <sp xml:id="SDT5-OZNPJUIP-Redna-020-2010-07-01.sp81">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ampak, vseeno malo polemike, dajmo povedati nekaj zelo po domače. Vlada
               bi lahko tisti predlog Ljudske stranke amandmirala, saj konec koncev bi lahko v
               celoti amandmirala tisti predlog Ljudske stranke pa bi bil zakon sprejet, pa bi
               Ljudska stranka vsaj vknjižila neki zakon, ki ga je spravila skozi parlament, ampak
               te analize so trajale točno eden mesec ali pa dva meseca več kot smo tisti zakon
               sprejemali, tako da je vendarle treba eden očitek na koalicijo in vlado nasloviti, da
               pač v celoti ignorira in vedno meni, da tisto, kar je iz opozicije je slabo, zato ker
               je iz opozicije, pa jaz mislim, da ni vedno tako. To je zgolj kot pripomba. Sicer pa
               predlagam, da opravimo, če ni nobene razprave bom prešel na glasovanje. Izvolite,
               Škrlec.</p>
            </sp>
            <sp xml:id="SDT5-OZNPJUIP-Redna-020-2010-07-01.sp82">

               <speaker>BOŠTJAN ŠKRLEC:</speaker>

               <p>Gospod predsednik, ne bi želel polemizirati, ampak povedal bi le to, da pozorni
               poslušalec je razumel v čem je razlika, med tem, kar sem povedal sam in sklepom, ki
               ste mi ga naredili. Hvala lepa.</p>
            </sp>
            <sp xml:id="SDT5-OZNPJUIP-Redna-020-2010-07-01.sp83">

               <speaker>PREDSEDNIK DR. VINKO GORENAK:</speaker>

               <p>Hvala. To je res, ampak vi bi lahko to amandmirali na stanje kakšno je danes.
               Pustiva. Bomo prešli na glasovanje.</p>
               <p>Najprej bomo glasovali o amandmaju k 3. členu koalicijskih poslanskih skupin, ki z
               Zakonodajno-pravno službo sicer ni zadovoljiv. Upam, da boste še kaj popravili v
               nadaljnjem postopku. Glasujemo. Glasovanje teče.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na glasovanje o preostalih členih zakona. Predlagam, da glasujemo o vseh
               členih predloga zakona skupaj, torej, tudi z izključujočim amandmajem. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>S tem zaključujemo drugo obravnavo predloga zakona na matičnem delovnem telesu.
               Strokovne službe bodo izdelale dopolnjen predlog zakona, ki bo vključil tudi
               amandmaje. Poročevalec, poročevalka. Bom torej nalogo opravil sam, čeprav se bom v
               bodoče kar poslužil sistema gospoda Ropa, ki določi. Hvala lepa. Končujemo sejo.</p>
               <p>
                  <title>TOČKA - RAZNO.</title>
               </p>

               <p>Nisem videl nobenega interesa, ker se že spravljajo poslanci. Hvala lepa.</p>
               <stage type="time">(Seja je bila končana dne, 1. julija 2010 ob 14.23.)</stage>
            </sp>
         </div>
      </body>
   </text>
</TEI>