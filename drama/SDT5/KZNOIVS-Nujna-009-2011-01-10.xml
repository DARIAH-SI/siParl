<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZNOIVS-Nujna-009-2011-01-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor obveščevalnih in varnostnih služb</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">B0A4C225098C6172C125780F00513C4B</idno>
               <idno type="custom" subtype="day">1B0D0DDF5BC06652C1257815005BE944</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=1B0D0DDF5BC06652C1257815005BE944</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZNOIVS-Nujna-009-2011-01-10.KZNOIVS" n="009">
               <name>Nujna</name>
               <date when="2011-01-10"/>
            </setting>
         </settingDesc>
         <particDesc>
            <listOrg>
               <org xml:id="KZNOIVS-Nujna-009-2011-01-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZNOIVS-Nujna-009-2011-01-10.KZNOIVS">
                        <orgName key="KZNOIVS">Komisija za nadzor obveščevalnih in varnostnih služb</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NADZOR OBVEŠČEVALNIH IN VARNOSTNIH SLUŽB</stage>
            <stage type="session">9. nujna seja</stage>
            <stage type="date">(10. januar 2011)</stage>
            <stage type="chairman">Sejo je vodil Zvonko Černač, predsednik komisije.</stage>
            <stage type="time">Seja se je pričela ob 13.06</stage>
            


            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Vsem lep pozdrav. Pričenjam 9. nujno sejo Komisije za nadzor obveščevalnih in
               varnostnih služb, ki sem jo sklical na podlagi zahteve treh poslanskih skupin,
               Slovenske nacionalne stranke, Slovenske ljudske stranke in Slovenske demokratske
               stranke. Zahteva je bila posredovana 6. 1. 2011 in sicer glede kršitev določb 65.
               člena Zakona o varstvu dokumentarnega in arhivskega gradiva ter arhivov z oviranjem
               dostopa do arhivskega gradiva nekdanje službe državne varnosti s strani SOVE.</p>
               <p>Na sejo sem povabil predsednika Vlade Republike Slovenije, gospoda Boruta Pahorja kot
               predsednika sveta za nacionalno varnost. Iz njegovega sekretariata je bilo
               posredovano opravičilo, da se današnje seje ne more udeležiti zaradi drugih
               obveznosti. Na sejo sem povabil tudi direktorja slovenske obveščevalne varnostne
               agencije, gospoda Sebastijana Selana, ki je prisoten in ga lepo pozdravljam in
               direktorja arhiva Republike Slovenije, dr. Dragana Matiča, ki je tudi prisoten in ga
               lepo pozdravljam.</p>
               <p>Ugotavljam, da smo sklepčni, za današnjo sejo se je opravičil samo en član komisije,
               to je gospod Dušan Kumer. V uvodu mi dovolite, da na kratko v imenu predlagateljev
               potem pa če bo želel še član komisije iz vrste Slovenske ljudske stranke in iz
               Slovenske nacionalne stranke kaj dodati, predstavim zahtevo teh treh poslanskih
               skupin, Slovenske demokratske stranke, Slovenske ljudske stranke in Slovenske
               nacionalne stranke za sklic te komisije. Javni medij je v začetku januarja, točneje
               4. januarja poročal, da SOVA onemogoča raziskovalcem in publicistom dostop do
               arhivskega gradiva nekdanje službe državne varnosti. Gre za arhivsko dokumentacijo, predvsem dokumentacijo pred
               17. 6. 1990 za katero Zakon o varstvu dokumentarnega in arhivskega gradiva v temu
               arhivu določa da postane dostopno za uporabo najkasneje štirideset let po svojem
               nastanku. Kot je bilo razvidno iz tega prispevka je SOVA tudi po preteku tega
               zakonskega obdobja oziroma po preteku tega zakonskega obdobja še vedno ni dovolila
               razkritja navedene dokumentacije in v medijih smo lahko zasledili obrazložitev, da bi
               razkritje lahko škodovalo odnosom s tujino, povzročilo zunanje politične zaplete,
               ogrozilo slovensko manjšino ali verodostojnost Republike Slovenije. Zdaj na tej točki
               zaradi razumevanja je potrebno eno krajše pojasnilo, gre v bistvu za arhive bivše
               države za arhive bivše službe državne varnosti, ki je v enem delu delovala kot neka
               tajna politična policija in za katerega je zakon določil na eni strani dostopnost
               javnosti in na drugi strani, kot veste, tudi v zakonu o SOVA iz leta 1999 rok v
               katerem je potrebno to gradivo predati Arhivu Republike Slovenije.</p>
               <p>Iz medijev smo razbrali, da naj bi o vprašanju dostopa do navedenega arhivskega
               gradiva razpravljal celo Svet za nacionalno varnost, ki ga vodi predsednik Vlade
               Republike Slovenije, gre za politično telo. Tudi ne izhaja iz nalog tega telesa, da
               bi imel kakršno koli pristojnost glede starih arhivov bivše države, ker gre za arhive
               nekdanje tajne policije, ki je delovala v okviru nekdanje SFRJ do leta 1990 na
               ozemlju sedanje Republike Slovenije in za katere, kot sem povedal, zakon določa, da
               so ti dokumenti javni. Zakon o SOVA je v 55. členu določal, da mora agencija gradivo
               nekdanje SDV izročiti Arhivu Republike Slovenije najkasneje v enem letu po
               uveljavitvi zakona, torej bi moralo biti to storjeno do leta 2000. Kot veste v celoti
               ta določba ni bila spoštovana, v okviru delovne skupine, ki jo je imenovala prejšnja
               vlada, Janševa Vlada in ki jo je vodil nekdanji pravosodni minister dr. Lovro Šturm
               je bilo v okviru številnih ostalih nepravilnosti in nezakonitosti pri delovanju SOVE,
               spomnili se boste tajni fond, nezakonito ustanovljeno podjetje, nepojasnjena
               izplačila večih vsot iz tajnega fonda, ki so bile ugotovljene predvsem v obdobju, ko
               je SOVO vodil Iztok Podbregar. Ta skupina je med drugim tudi glede arhivskega gradiva
               bivše Udbe oziroma SDV-ja ugotovila, da dokumentacija v celoti ni bila predana arhivu
               republike Slovenije.</p>
               <p>Člani te delovne skupine so bili v okviru svojih obiskov v SOVI seznanjeni s
               kronologijo procesa posredovanja gradiva nekdanje SDV s strani direktorja teh drugih
               uslužbencev agencije. Ogledali so si te stalne zbirke in se seznanili z obsegom
               gradiva, ki ga je morala potem Sova še predati Arhivu Republike Slovenije. In v
               povzetku so ta stališča tudi priloga tej zahtevi za sklic te nujne seje.</p>
               <p>Torej, če povzamemo, na podlagi vseh teh določb, na podlagi veljavne zakonodaje
               izhajam, da arhivsko gradivo, ki vsebuje tajne podatke v zvezi z javno in državno
               varnostjo oziroma obveščevalno varnostno dejavnostjo nekdanje SFRJ in s tem tudi
               nekdanje SDV, Službe državne varnosti, da je potrebno po preteku štirideset let od
               nastanka, da ti podatki postanejo javno arhivsko gradivo. Po veljavni zakonodaji
               Republike Slovenije morajo biti vse arhivsko gradivo predano Arhivu Republike
               Slovenije. Ker se predaja arhivske dokumentacije ni izvedla v zakonsko določenem roku
               je Vlada 1. februarja 2007 imenovala strokovno delovno skupino, ki je do konca leta
               2008 uredila formalno prodajo navedene dokumentacije, ki pa se fizično še vedno hrani
               v prostorih SOVE. Se pravi
               dokumentacija, ki je formalno-pravno predana Arhivu Slovenije je še vedno v teh
               prostorih, sistem dostopa je nekako sistem dveh ključev ampak to seveda ne pomeni, da
               ima zaradi tega kakršno koli jurisdikcijo nad to dokumentacijo, slovensko
               obveščevalno varnostno agencijo, tudi v skladu z določbami zakona teh pristojnosti
               nima. Ni tudi nepomembno, da so vse novo nastale države po padcu železne zavese
               arhivsko dokumentacijo nekdanjih tajnih služb predale pristojni državni instituciji,
               ki je v našem primeru Arhiv Republike Slovenije za namene proučevanja zgodovinarjev
               in publicistov in da je pri nas do predaje te dokumentacije prišlo relativno pozno, v
               letih 2007, 2008.</p>
               <p>Normalno, da je iz tega razloga bilo posameznim osebam dolgo obdobje onemogočena
               popolnoma pravica do vpogleda v arhivsko dokumentacijo in ponovno storjena krivica.
               Očitno pa na podlagi tega kar slišimo in beremo v zadnjem obdobju se ta pravica
               dostopa do tega gradiva onemogoča še danes čeprav za kaj takšnega ni formalne
               podlage.</p>
               <p>Zdaj predlagatelji zahteve za sklic te nujne seje so izpostavili tudi ravnanje
               sedanjega direktorja slovenske obveščevalno-varnostne agencije, ki je del te
               dokumentacije označil za tajno iz razloga, da bi razkritje lahko škodovalo odnosom s
               tujino, povzročilo zunanje-politične zaplete, ogrozilo slovensko manjšino ali
               verodostojnost Republike Slovenije. To, da naj bi po poročanju medijev navedeno
               zahtevo obravnaval celo svet za nacionalno varnost sem že prej omenil. Predlagateljem
               se ob tem postavlja vprašanje ali se Slovenija pospešeno vrača nazaj v čas
               totalitarnega režima, ko je tajna služba po dekretu partije izvrševala svoje naloge
               po funkciji zaščite posvečenih in eliminacije notranjih sovražnikov nacionalni
               interes in zaščita države pa sta bila sekundarnega pomena. Slovenska obveščevalna
               varnostna agencija ni pravna naslednica bivše tajne politične agencije, ne ex lege<stage>(?)</stage>
               ne dejansko. Slovenska obveščevalna varnostna agencija nima nič z arhivi bivše tajne
               politične agencije. V soju jurisdikcije v skladu z veljavno zakonodajo vrši Arhiv
               Republike Slovenije. Z načinom pristopa v temu primeru pa se je v javnosti ustavil en
               neprimeren vtis oziroma tudi povzročila škoda, tudi politična škoda, če hočete, ker
               se je dejansko vzpostavil občutek, da dostopnost do bivših arhivov, ne glede na jasne
               zakonske določbe omejuje slovenska obveščevalna varnostna agencija, edini ki bi lahko
               v skladu s četrtim odstavkom, 65. člena Zakona o arhivskem gradivu to storil je arhiv
               oziroma pristojna arhivska komisija v kolikor so za to oceno podani razlogi. SOVA teh
               pristojnosti nima.</p>
               <p>V nadaljevanju po pojasnilih direktorja SOVE in direktorja Arhiva bom podrobneje
               pojasnil zakaj menim tako. In zakaj menim, da je prav, da sledimo predlogom
               predlagateljev glede sklepa, ki naj bi ga ob zaključku te seje sprejeli. Predlagana
               sta namreč dva sklepa, prvi sklep ki je predlagan, govori, je neke deklaratorne
               narave, da arhivsko gradivo, arhivska dokumentacija bivših tajnih služb SFRJ še vedno
               ni dostopna javnosti v skladu z zakonom in drugim, ki je bolj operativne narave pa
               nalaga oziroma ocenjuje, da je neprimerno, da se ta dokumentacija še naprej hrani v
               prostorih SOVE saj s tem zbuja nek občutek, da ima neko jurisdikcijo, fizično in
               pravno SOVA nad tem gradivom in zaradi tega je predlog Vladi, da zagotovi pogoje za
               čim prejšnjo preselitev te dokumentacije Arhivu Slovenije kamor sodi, pod fizično
               jurisdikcijo ne samo pod pravno tako kot je to zdaj in do preselitve, ki naj bi se
               zgodila najkasneje v šestih mesecih pa je potrebno po našemu mnenju onemogočiti
               izvajanje kakršnega koli oviranja s strani SOVE glede dostopnosti do te
               dokumentacije.</p>
               <p>To je nekako na kratko povzet predlog s strani predlagateljev te seje.  V nadaljevanju bi dal besedo
               direktorju SOVE in direktorju Arhiva Republike Slovenije in potem bi odprl razpravo.
               Izvolite, gospod Selan, beseda je vaša.</p>
            </sp>
            <sp who="SDT5:SelanSebastijan">

               <speaker>SEBASTIJAN SELAN:</speaker>

               <p>Gospod predsednik najlepša hvala za besedo.</p>
               <p>Poglejte, seja komisije za nadzor nad varnostnim in obveščevalnimi službami so zaprte
               za javnost. Glede na to, da imam v temu trenutku možnost pojasnjevati neke zadeve za
               katere potrebujem, ne vem, pojasnila in uporabo tajnih podatkov bi prosil, da se seja
               komisije zapre za javnost. Drugače bom izredno težko kar koli pojasnjeval in vam bomo
               morali naknadno pisno poslati obvestila seveda označeno z ustrezno stopnjo tajnosti.
               Tako da prosim da resno razmislite o tem, da sejo zaprete za javnost.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Poglejte problematika, ki jo obravnavamo je javne narave, nič od tega kar
               nameravamo danes obravnavati ni takšne narave, da bi zahtevalo zapiranje te komisije
               za javnost. Verjetno nisem bil uvodoma dovolj jasen, nas ne zanimajo razlogi zakaj
               ste po mojem mnenju storili tisto kar ste 4. oktobra in označili določen sklop
               dokumentov za zaupne ali tajne kar ste po mojem mnenju storili mimo vaših pooblastil
               in po mojem mnenju tega ni mogoče storiti sploh pa ne za to dokumentacijo. Nas zanima
               ta pravni vidik, želeli bi razčistiti zakaj na vlogo, ki je bila s strani dveh
               publicistov podana 24. 8. Arhivu Republike Slovenije in na katero Arhiv Republike
               Slovenije izredno hitro odreagiral, v dveh dneh. Zakaj se je potem dogajalo to kar se
               je in vsi ti dokumenti in vsi ti dopisi, 26. 8., 30. 8., 3. 9., 15. 9. in tako naprej
               nimajo nobene oznake zaupno, so torej javne narave.</p>
               <p>V tej dokumentaciji oziroma iz te dokumentacije in iz tega dopisovanja med SOVO,
               Arhivom Republike Slovenije, Ministrstvom za kulturo, Svetom za nacionalno varnsost
               Vlade REpulbike Slovenije, izhaja da obstaja dvom o tem ali je ta dokumentacija
               sporna ali ne in da je stališče Ahirva, vsaj tako iz teh dopisov izhaja, da ne gre za
               dokumentacijo, ki jo ne bi bilo mogoče posredovati publicistom. SOVA oziroma vi ste
               pa potem 4. oktobra z ustreznimi ocenami to dokumentacijo zaprli za javnost kljub
               temu, da za to nimate neke zakonske podlage. Zakonska podlaga je v 65. členu zakona
               kjer je v četrtem odstavku tudi dana pristojnost arhivski komisiji da odredi to kar
               ste na nek način tudi vi odredili v kolikor menite, da je to potrebno narediti.</p>
               <p>Tako da mi se zdaj ne bomo spuščali v razloge zakaj ste naredili nekaj za kar po
               zakonu niste pooblaščeni. Danes bi želeli razčistiti zakaj se ne spoštuje zakon,
               predvsem 65. člen zakona, ki jasno določa kaj je javnosti dostopno in kaj ne.</p>
               <p>Če želite v tej smeri nadaljevati je beseda vaša v nasprotnem bom dal besedo
               direktorju Arhiva Republike Slovenije. Izvolite gospod Selan.</p>
            </sp>
            <sp who="SDT5:SelanSebastijan">

               <speaker>SEBASTIJAN SELAN:</speaker>

               <p>Gospod predsednik, v skladu s 7. členom Poslovnika Komisije za nadzor obveščevalnih
               in varnostnih služb prosim, da se z glasovanjem o zaprti seji odloči ali se bodo
               posamezna vprašanja oziroma področja svojega dela obravnavala in prosim, da z
               glasovanjem pravzaprav odločite ali lahko to sejo zaprete za javnost.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Poglejte, gospod Selan, to je kot veste v pristojnosti predsednika komisije,
               predsedujočega in v kolikor bom ocenil v razpravi, da je potrebno sejo zaprti za
               javnost bom to tudi storil. Zaenkrat na mizi nimamo dokumentov in ne podatkov, ki bi
               bili sporni. Besedo dajem gospodu Matiču, direktorju Arhiva Republike Slovenije.</p>
            </sp>
            <sp who="SDT5:MatičDragan">

               <speaker>DR. DRAGAN MATIČ:</speaker>

               <p>Hvala za besedo gospod predsednik.</p>
               <p>Stališče Arhiva Republike Slovenije načeloma v temu vprašanju tudi v tej konkretni
               zadevi je bilo vedno, da je zakon v tretjem odstavku 65. člena jasen in da tukaj
               pravzaprav ni dvoma glede dostopa in na ta način smo mi tudi utemeljevali to stališče kot sami ste tudi
               že ugotovili v dokumentaciji, v sami korespondenci s Sovo. Je pa res po drugi strani,
               da je tudi meni osebno znano že iz medresorskega usklajevanja glede novele zakona o
               varstvu dokumentarnega in arhivskega gradiva, ki poteka že dlje časa, da je tretji
               odstavek 65. člena na nek način problematiziran s strani slovenske obveščevalne
               varnostne agencije in Ministrstva za pravosodje. Opozorila pa so prihajala v smislu,
               da bi razkritje določenega dela gradiva nekdanje službe državne varnosti lahko
               povzročilo ogrožanje nacionalne varnosti oziroma državnih interesov ter ogrozilo
               varnost življenja posameznikov. V konkretnem slučaju, kot sem že rekel, glede vloge
               za vpogled v gradivo nekdanje SDV<stage>(?)</stage>, ki sta jo podala Igor Omerza in Urška Faler<stage>(?)</stage>,
               se torej Arhiv Republike Slovenije postavlja na stališče, da po sedaj veljavnem
               zakonu o varstvu dokumentarnega in arhivskega gradiva je dostop do gradiva nekdanje
               SDV prost v celoti. Vendar je tudi tokrat prišlo do identičnih stališč oziroma
               opozoril s strani obveščevalne službe in pa Ministrstva za pravosodje. Na podlagi
               tega je prišlo tudi do sestanka 18. oktobra 2010 v Arhivu Republike Slovenije, kjer
               je bilo s strani predstavnikov Arhiva Republike Slovenije, predstavnikom Sove,
               Ministrstva za pravosodje in Službe za zakonodaje Vlade Slovenije predočeno, da Arhiv
               Slovenije sicer razume, da v navedenem primeru morebiti prihaja do kolizije javnih
               interesov in sicer interesov do dostopa do arhivskega gradiva in pa interesa varstva
               nacionalne in državne varnosti oziroma varnosti življenja posameznikov. Da pa Arhiv
               Republike Slovenije ne more biti tisti organ, ki bi dajal zakonske pobude za
               zapiranje dostopa do gradiva, ki je z veljavnim zakonom odprto in prav tako je bilo
               poudarjeno, da Arhiv Republike Slovenije ni organ, ki bi bil sposoben oziroma
               usposobljen za presojo glede možnih škodljivih posledic razkritja gradiva s področja
               obveščevalnih in protiobveščevalnih služb.</p>
               <p>Z druge strani je bilo, s strani službe Vlade za zakonodajo opozorjeno, da je
               potrebno vendarle razmisliti o skupnem nacionalnem interesu in, da sklicevanje na
               zakonsko določilo o škodljivih posledicah razkritja nekaterih dokumentov mogoče ne bo
               dovolj. S strani Ministrstva za pravosodje pa je bilo poudarjeno, da je zakonska
               sprememba tega člena dolgoročno potrebna in je to dolgoročna rešitev. Kot kratkoročno
               rešitev pa je Ministrstvo za pravosodje predlagalo zavrnitev pogleda v gradivo službe
               državne varnosti na podlagi neposredne uporabe Ustavne Republike Slovenije, saj naj
               bi bil tretji odstavek 65. člena v nasprotju z Ustavo Republike Slovenije in kasneje
               konec decembra 2010 tudi prišlo mnenje sekretariata. Poudarjam sekretariata, ne sveta
               za nacionalno varnost, ki ni bilo v nasprotju s temi stališči, ki sem jih zdaj
               navedel.</p>
               <p>Izhajajoč iz stališč Ministrstva za pravosodje, Službe Vlade za zakonodajo in stališč
               Slovensko obveščevalno varnostne agencije predočenih na tem sestanku, je Arhiv
               Republike Slovenije naročil pravno mnenje pri ekspertu za ustavno pravo in sicer ali
               je možno zavrniti vpogled v arhivsko gradivo nekdanje SDV z neposredno uporabo
               Ustave. Odgovor, ki ga podaja pravni ekspert je, da je zakonska določba ustavno
               sporna, da pa upravni organ vpogleda v gradivo ni upravičen zavrniti z odločbo, ki bi
               se kontra <gap n="..."/><stage>/Nerazumljivo./</stage><gap n="..."/> sklicevala neposredno na Ustavo, pač pa je ekspert
               izpostavil, da je o verjetni neustavnosti dela zakona Arhiv Republike Slovenije
               dolžan opozoriti Vlado Republike Slovenije in ji predlagati, da pred Ustavnim
               sodiščem sproži postopek za presojo ustavnosti, eventualno pa tudi predlaga
               zamrznitev izvajanja tega dela zakona do odločitev Ustavnega sodišča. Skladno s tem
               pravnim  mnenjem, je Arhiv
               Republike Slovenije poslal pobudo Vladi Republike Slovenije, da predlaga postopek
               pred Ustavnim sodiščem in je s sklepom prekinil upravni postopek v zadevi zahteve za
               vpogled v gradivo nekdanje SDV do rešitve predhodnega vprašanja. To se pravi dokler
               Ustavno sodišče ne sprejme odločitve o ustavnosti, v domnevnem nasprotju z Ustavo
               Republike Slovenije, omenjenega člena.</p>
               <p>Rad bi poudaril, da Arhiv Republike Slovenije spoštuje svoj zakon, spoštuje pa tudi
               zakonodajo Republike Slovenije v celoti. Ustava Republike Slovenije je tisto iz česar
               izhaja celotna zakonodaja. Pri tem bi pa rad poudaril, da je Arhiv Republike
               Slovenije tudi državni organ, ki se skuša pri svoje poslovanju obnašati kar je le
               možno odgovorno. Ker smo bili opozorjeni na tako možne hude posledice, ne samo za
               državno ali nacionalno varnost, ampak tudi za življenje oziroma varnost posameznikov
               in ker smo bili s pravnim mnenjem informirani, da obstaja velika verjetnost, da je
               omenjeni odstavek 65. člena <gap n="..."/><stage>/Nerazumljivo./</stage><gap n="..."/> V nasprotju z Ustavo smo sprejeli
               sklep in predlagali Vladi Republike Slovenije, da razmisli o tem ali bi veljalo pred
               Ustavnim sodiščem sprožiti postopek za presojo ustavnosti. Toliko z moje strani v
               obrazložitev sedanjega stanja oziroma celotnega poteka te problematike.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Tukaj je bilo še nekaj drugačnih mnenj v celem tem postopku od avgusta
               naprej z vaše strani, s strani Arhiva Republike Slovenije. Tudi pozitivno mnenje
               Službe Vlade za zakonodajo glede dostopa do tega arhiva vmes. Očitno se je moralo
               nekaj vmes zgoditi, da so se ta mnenja spremenila in ti arhivi spremenili.</p>
               <p>Zdaj, če mi dovolite še 5 minut, da razjasnimo te okoliščine, ker bomo lažje
               razpravljali. Tretji odstavek 65. člena zakona o varstvo dokumentarnega in arhivskega
               gradiva ter arhivih določa, arhivsko gradivo nastalo pred konstituiranjem skupščine
               Republike Slovenije 17. maja 1990, ki se nanaša na nekdanje družbeno politične
               organizacije, na primer Zveza komunistov Slovenija, Socialistična zveza delovnega
               ljudstva, Zveza sindikatov Slovenija, Zveza socialistične mladine Slovenije, Zveza
               združenj borcev NBO Slovenije, Zveza rezervnih vojaških starešin Slovenije, organi
               notranjih zadev, na primer policija, pravosodne organe, na primer sodišča, tožilstva,
               zapori in obveščevalno varnostne službe, torej SDV, je dostopno brez omejitev. Razen
               arhivskega gradiva, ki vsebuje občutljive osebne podatke, ki so bili pridobljeni s
               kršenjem človekovih pravic in temeljnih svoboščin ter se nanašajo na osebe, ki niso
               bile nosilke javnih funkcij. Torej razlogi, ki jih je gospod direktor Sove Selan
               navajal, so popolnoma mimo tega kar zakon tukaj določa. Zakon določa zapiranje teh
               informacij v kolikor bi z objavo teh informacij bili prizadeti tisti, na katerih je
               poenostavljeno ta bivša tajna služba izvajala take ali drugačne aktivnosti. In četrti
               odstavek tega člana pravi. V primeru dvoma o pogojih dostopa iz prejšnjega odstavka,
               odloča arhivska komisija. Torej je zakon nedvoumen in jasen, nobene pristojnosti
               slovenske obveščevalne varnostne agencije in nobene pristojnosti kakršnega koli
               drugega organa in jasno in taksativno našteti pogoji kdaj so ti podatki dostopni brez
               omejitev javnosti in v kolikor to gradivo ne bi bilo fizično locirano v prostorih
               slovenske obveščevalno varnostne agencije, Sova sploh ne bi vedela, če Arhiv
               Republike Slovenije v te prostore gre in te podatke pridobiva in jih posreduje naprej
               za namene take ali drugačne policistične ali kakšne druge dejavnosti. Sova zdaj to ve
               zaradi tega, ker je ta sistem hranjenja pač tam. Ampak ta sistem hranjenja ne pomeni,
               da ima Sova nad tem pravno jurisdikcijo. Ima fizično zaradi tega, ker se to dogaja v
               njenih prostorih. Gotovo ni bil namen takrat, ko se je ta začasna rešitev našla v
               letu 2007 oziroma 2008, da bi se onemogočala dostopnost do tega gradiva. Prošnja za
               vpogled v to gradivo je bila posredovana s strani  teh dveh publicistov za namen pisanja knjige Gradniki
               odbora za varstvo človekovih pravic, 24. 8. 2010 in navedeni so bilteni SDV-ja,
               Službe državne varnosti iz sedemdesetih oziroma osemdesetih let.</p>
               <p>Arhiv Republike Slovenije je 26. 8. na Sovo naslovil dopis v zvezi s tem, kjer
               pravilno ugotavljate, da bo o zadevi odločali Arhiv Republike Slovenije, se pravi o
               pravici do tega dostopa, da ni nobenih zadržkov in, da takšno ravnanje, ki izhaja iz
               101. člena zakona o varstvu dokumentarnega in arhivskega gradiva ter arhivih, je
               skladno tudi z mnenjem Službe Vlade za zakonodajo, z dne 26. februarja 2009. Nakar je
               sledil 30. avgusta dopis Sove, v katerem Sova ugotavlja, da bi lahko nastale
               škodljive posledice za varnost države in za njene politične in gospodarske koristi.
               Zakon tega ne pozna v teh primerih, tudi je absurdno pričakovati, da bi nekaj, kar se
               je dogajalo v obdobju bivše države, imelo lahko take posledice, razen, če gre za
               osebe, ki so delovale že v tistem obdobju v povprek s tedanjo zakonodajo in so še
               vedno nosilci nekih funkcij. Ampak to ni razlog za zapiranje teh arhivov.</p>
               <p>Potem je sledil ponovno dopis Arhiva Republike Slovenije kabinetu predsednika Vlade
               in Sovi 3. 9. 2010, v katerem je ponovno zapisano stališče o dostopnosti teh arhivov
               v skladu z zakonom in navedeno, hkrati pripominjamo, da navedeno gradivo, torej
               gradivo bivše službe državne varnosti, uradno niti ni označeno s stopnjo tajnosti. In
               kaj se je potem zgodilo, če preskočim nekaj te korespondence vmes, politične? Zgodila
               se je ocena škodljivih posledic 4. oktobra s strani Sove in zaprtje tega gradiva z
               oznako, ki je Sova na tako gradivo ne more prilepiti. Skratka 4. oktobra je bil
               arhiv, Ministrstvo za kulturo in kabinet predsednika Vlade obveščen, da je Sova
               prilepila temu gradivu stopnjo tajnosti, tajno. In zdaj tu vmes bi človek pričakoval,
               da se bo na to dejstvo, na tako ravnanje zgodil oster odziv predsednika Vlade,
               ministrice za kulturo, se je pa zgodil predvsem odziv Arhiva Republike Slovenije, ki
               je ponovil stališče, tega ni mogoče narediti, ker za to ni nobene formalne osnove, ni
               pa bilo tega odziva, ki bi ga jaz osebno pričakoval, ker gre za občutljivo področje s
               strani predsednika Vlade in s strani pristojne ministrice, v tem smislu, da slovenska
               obveščevalna varnostna agencija tukaj nima te pristojnosti. Je nima, ker je ne
               utemeljuje v nobeni določbi nobenega zakona. Zakon o tajnih podatkih se za te arhive
               pred 15. oziroma 17. 5. 1990 ne more uporabljati. Ne more uporabljati. Tako, da je ta
               zadeva čisto mimo. In kaj se zgodi naprej? Nek sestanek, Ministrstvo za pravosodje,
               gospa Jožica Velišček iz sekretariata sveta za nacionalno varnost, domnevam, Sova,
               arhiv, kjer očitno prevlada politično stališče, da je potrebno te arhive zaprt. Ker
               pa ni formalne osnove, je treba sprožit ustavno presojo tretjega ostavka 65. člena,
               kar je čisto mimo in skregano z veljavno zakonodajo. V ozadju pa se, kot beremo v
               medijih, pripravlja sprememba tega zakona, ki bi te arhive zaprl oziroma formalno
               zaradi tega, da bi lepše zgodba v javnosti zgledala, omogočil neko komisijo, v katero
               bi  se vključilo tudi naše
               telo, torej tudi ta parlamentarno komisijo, da bi zadeva bolj demokratično zgledala,
               ki bi odločali o tem kaj se odpre in kaj se ne odpre. Tega ni naredila nobena država
               v Evropi, ki je te stvari postavila v skladu z demokratičnimi standardi in tega ne
               more narediti tudi ne Republika Slovenija, ker se bo s tem zelo čudno pozicionirala v
               družini evropskih narodov, v takem smislu kot so predlagatelji navedli, da se vzbuja
               občutek, da se vračamo v neke čudne čase. Na simbolni in praktični ravni.</p>
               <p>Tako, da jaz mislim, da tudi iz same te dokumentacije, ki je nastala v službi Sova in
               v Arhivu Republike Slovenije zelo jasno izhaja, da je bil Arhiv Republike Slovenije v
               eni neprijetni situaciji. Ko je v skladu z zakonom tej vlogi želel ugoditi in ko je
               očitno prišel nek pritisk iz ozadja, da se to ne sme zgoditi in se je zdaj ta
               nesrečna situacija skušala rešiti na ta način, da se bo ta člen dalo v ustavno
               presojo. Dokler se pa o tem ne odloči, bomo pa zadevo zaprli. Kar tudi ni formalno
               pravilno. Zakon velja in treba ga je izvrševati. K razpravi se je priglasil gospod
               Vinko Gorenak pa gospod Kres. Izvolite.</p>
            </sp>
            <sp who="SDT5:GorenakVinko">

               <speaker>DR. VINKO GORENAK:</speaker>

               <p>Hvala. Jaz moram reči, da nisem bil seznanjen s tem, da je 4. oktobra bila določena
               neka stopnja tajnosti določenemu številu dokumentov. Ampak zdaj skušaj razumeti
               direktorja Sove. Hkrati pa tudi direktorja arhiva in bom rekel tako. Zdaj tam 4. 10.,
               kaj <gap n="..."/><stage>/Nerazumljivo./</stage><gap n="..."/> je, saj smo na javni seji pa bodimo zakoniti in korektni.
               Ampak vseeno. Emigracija in zdomstvo, vohun iz 1979 leta, za katerega se še spomnim
               iz tistega časa, to za mene ni tajno. Jaz bi dopuščal možnost, dopuščal neko možnost,
               ki bi se ji reklo približno tako. Da bi lahko bilo kje kaj podatkov, ki bi dejansko
               lahko nekomu v tujini škodilo. Pa si bom povsem izmislil en imaginarni primer, ki
               nima nobene podlage v kakšnih dokumentih. Če je recimo nek zamejski Slovenec
               sodeloval z nekdanjo službo državne varnosti in je to bilo v korist nekim meddržavnim
               pogajanjem med tedanjo Jugoslavijo in neko tujo državo, bi si jaz upal celo reči, da
               bi ne kazalo tako osebo z imenom in priimkom razkriti, ker bi lahko po današnji te
               tuje države to pomenilo eventualno, da ga ta tuja država postavi pred sodišče.</p>
               <p>Ampak kljub temu, ko pa berem te papirje pa si ne morem znebiti enega zelo slabega
               vtisa. <gap n="..."/><stage>/Nerazumljivo./</stage><gap n="..."/> neka poročila službe državne varnosti leta 1967, po sto
               strani tajnih vmes, to pa po mojem ni to, to in bojim se, da glede na to, da sem zdaj
               prvič seznanjen s tem drugim delom, kakšni pogovori potekajo in, da prvič slišim, da
               je ta stopnja tajnosti zdaj dana gor, ker za mene je do danes bila situacija jasna.
               Zadeva je na Sovi, gospodar je pa direktor arhiva. Vsaj tako sem jaz do danes dojemal
               to situacijo. Ampak zdaj očitno ni tako. To, da minister Zalar odloča o tem, da je
               nekaj v nasprotju z Ustavo, to je pa spet nekaj popolnoma pričakovanega s strani
               ministra Zalarja. To je jasno. Ni pa zakonito. Minister Zalar ni Ustavno sodišče in
               minister Zalar nima nobene pravice govorit o tem kaj je v nasprotju z Ustavo in kaj
               ni v nasprotju z Ustavo. Za to imamo Ustavno sodišče.  Tudi tista skupina ekspertov o kateri ste govorili<gap n="..."/>
               ja no ja, bom rekel. To so tisti eksperti, ki so mogoče tam notri in bodo seveda
               pripravljeni dati se spet pod tajno, to pa ni to! Za mene in pa zdaj to da boste
               Ustavno sodišče nekaj vprašali, ja minister Zalar je tudi vprašal Ustavno sodišče
               kako pa naj razreši Brezigarjevo. Ustavno sodišče mu je pa odgovorilo na zakonit
               način, če pa ne boš naredil na zakonit način bomo pa presodili kaj je zakonito. Isti
               odgovor bo tukaj, jaz predvidevam, da Ustavno sodišče ne more reči drugega kot to da
               reče zakon morate spoštovati, če ga pa ne boste spoštovali bomo pa reagirali. In to
               da je zdaj dana gor stopnja tajnosti, zaupno je po mojem nezakonito, absolutno
               nezakonito. Čeprav hkrati skušam razumeti tiste situacije, ki sem jih v uvodu omenil
               ampak če je kje rešitev potem je rešitev pri tistih, ki jih zdaj tukaj ni po mojem
               mnenju, to je pa gospa Širca, ki se bolj ukvarja z RTV Zakonom pa z novinarji kot pa
               da bi se ukvarjala tistim kar sodi tudi v njen resor, mislim da sem prav povedal,
               arhiv. Pa recimo dr. Lubi, ki ima menda kar solidno plačo, takšno kot sem jaz nekoč
               imel pa ne vem kaj počne v kabinetu predsednika vlade, če ni zadolžen za te
               zadeve.</p>
               <p>Ti ljudje so tisti, ki bi morali in jaz še vedno trdim nekaj, jaz bi bil pripravljen
               zelo kooperativno, bom rekel, razmisliti o situaciji da se reče, da se neki osebni
               podatki tujih državljanov ki so delovali ali pa sodelovali z nekdanjo službo državne
               varnosti pa to ni bilo in ni v nasprotju z današnjimi zakoni republike Slovenije,
               tudi z današnjimi zakoni republike Slovenije, da se takšni podatki vendarle zadržijo.
               Mi ne smemo poslati v zapor nekoga v neki tuji državi, ki je pa pravzaprav delal
               nekaj koristnega za našo državo, bivšo, sedanjo. tako da to je ampak jaz se bojim,
               žal mi je ker tako rečem ampak bojim se te leve nomenklature po celi črti, ki bo
               naredila tajno vse tisto kar je v njenem interesu, da je tajno. Zato bi verjetno
               kazalo prej preden bi se o kakšni takšni rešitvi pogovarjali zelo neodvisno in zelo
               selektivno, bom rekel, iz vseh teh dokumentov ali pa takšnih dokumentov potegniti
               nekaj imen, ki so še živi in bi jim lahko škodovali in jih zadržati kot tajne. Vse
               ostalo pa, ne vem, mislim ali je migracija, zdomstvo. Tukaj pa ne vem, ne vidim res
               nobenih razlogov da bi te zadeve ostale tajne. Približno v temu okviru gre moje
               razmišljanje, bojim se pa direktor, da ste v temu trenutku čez mejo zakona. Čeprav
               skušam razumeti ampak vendarle določiti nekaj kot tajno kar po zakonu ne sme biti
               tajno in jaz mislim da je to čez mejo zakona. Toliko za moje uvodno razmišljanje.
               Hvala.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Gvido Kres.</p>
            </sp>
            <sp who="SDT5:KresGvido">

               <speaker>GVIDO KRES:</speaker>

               <p>Hvala za besedo.</p>
               <p>Res je, jaz se bojim, da ne bi prišlo do tega, da bi se dokumente označevalo tajno
               enostavno po nekem interesu. In v Slovenski ljudski stranki nas res zanima kdo se
               boji razkritja in zakaj in sicer tega ne vemo. Če pa zakon zahteva predajo dokumentov
               Arhivu bi mi bilo pa najbolj prav, da se tisto kar zakon zahteva tudi stori. Zdaj, če
               zakon omogoča takšno ravnanje kot ste ga v temu primeru zavzeli, v redu ampak bi rad
               vedel kje je ta zakon objavljen in kdo ga je sprejel. Zdaj, če zakon obstaja in mi
               zanj ne vemo se lahko celo vprašaš če ne obstaja kje še kakšen tajen uraden list kar
               bi nas vozilo nazaj v ene temne čase. Jaz mislim da tega ni. Ker pa tega ni ste pa,
               moram reči, speljali en res dober pravni slalom, ste uspeli, da se zadeva zapre,
               najbolj verjetno da tako kot to počnete, da se zadeva  formalno, pravno-formalno da speljati. Me pa res
               zanima se bojim, da ne bi prišli do tega da bi se potem z razkritjem kakšnih
               dokumentov čakalo spet kakšno naslednjo vlado in da bi se to enostavno obnašalo v
               skladu z vlado, ki bo v tistem trenutku aktualna.</p>
               <p>Zaradi tega bi vprašal samo to, koliko časa pa potem lahko ta zadeva lahko ostane še
               zaprta, o kateri so ljudje spraševali. Še naslednjih štirideset let ali kako bo s tem
               v bodoče? Hvala lepa.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Silven Majhenič.</p>
            </sp>
            <sp who="SDT5:MajheničSilven">

               <speaker>SILVEN MAJHENIČ:</speaker>

               <p>Hvala lepa za besedo gospod predsednik. </p>
               <p>Poglejte, tudi časopisi so se kar dosti razpisali okoli tega tako da tudi naša
               komisija čisto opravičeno to obravnava. Kar se tiče same razlage mislim da je
               predsednik pojasnil zadeve kar v detajle tako da kaj dosti temu ni za dodati in se
               jaz v celoti z njim strinjam. Seveda pa ne morem mimo tega, da gre tukaj za arhive
               nekdanje tajne policije, ki je delovala v okviru nekdanje SFRJ do leta 1990 na
               ozemlju, tudi na ozemlju Slovenije. In sedaj, če pogledamo recimo Zakon o slovenski
               obveščevalni varnostni agenciji v 55. členu določa, da mora agencija v gradivu
               nekdanje službe državne varnosti izločiti Arhivu Republike Slovenije najkasneje v
               enem letu po uveljavitvi zakona. SOVA seveda tega ni naredila in če pogledamo recimo
               še naprej, Zakon ki je bil sprejet 8. 4. 1999, ker se predaja arhivov ni izvedla v
               zakonsko določenem roku je Vlada 1. 2. 2007 imenovala strokovno komisijo, ki je do
               konca leta 2008 uredila formalno predajo. Poglejte, zdaj se jaz tukaj vprašam,
               zakonsko osnovo imamo ampak nič se ni zgodilo, zakaj se zakon ne spoštuje? In če
               pogledamo ta 65. člen v vseh treh členih, mislim v odstavku prvi, drugi, tretji so
               vsi zelo jasni, še posebej v 3. členu, ko govori recimo koga se tukaj zajame, koga se
               ne in zakaj. Tako da ga ne bi bral<gap n="..."/> Mislim, da je tukaj dovolj jasno, ne vem zakaj
               se sedaj ugotavlja, da bi naj bil ta 65. člen v nasprotju z ustavo. Zdaj kdo to
               ugotavlja šele danes, če pa ta zakon ni od včeraj. To me malo seveda preseneča.</p>
               <p>Bi se pa strinjal tudi s tistim kar je kolega Gorenak povedal, recimo ko je tudi s
               strani SOVE prišlo kot nek pomislek, da je prav, da bi se recimo mogoče več
               pozornosti dalo na eni zaprti seji okoli tistega. Kdo pa so ti ljudje, da pa le ne bi
               bilo prav, da bi nekatere izpostavil recimo, kot so včasih za nas dosti naredili.
               hvala lepa.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Havla lepa. Gospod Selan.</p>
            </sp>
            <sp who="SDT5:SelanSebastijan">

               <speaker>SEBASTIJAN SELAN:</speaker>

               <p>Hvala lepa za besedo.</p>
               <p>Poglejte, jaz bi želel pojasniti, da SOVA ne blokira predajo arhivov ali pa ne
               onemogoča predajo arhivov Arhivu Republike Slovenije, to mislim, da je tudi z
               gospodom direktorjem zelo jasno dogovorjeno. Ko bo Arhiv Republike Slovenije imel
               tehnične zmožnosti da hrani te arhive ni nobene težave in nobene ovire, da SOVA
               preda, fizično preda, hranjenje teh arhivov v njihove prostore. To je ena zadeva.</p>
               <p>Druga zadeva; zelo jasno bi želel pojasniti, da sem kot predstojnik agencije
               odgovoren da spoštujem Ustavo Republike Slovenije, zakone, da delam učinkovito in
               zakonito in predvsem, da ščitim dva področja; nacionalni interes Republike Slovenije.
               In v temu primeru je bila moja ocena, da bom s tem dejanjem zaščitil nacionalni
               interes Republike Slovenije v odnosu do bilateralnih, multilateralnih problemov, do
               drugih držav, zaščitil, v temu kontekstu sem zaščitil Republiko Slovenijo. In v
               drugem kontekstu, ki je prav tako pomemben pa pravzaprav ocenjujemo, v Slovenski
               obveščevalni varnostni agenciji, da je ZVD v 65. členu, neustaven. To je naša ocena
               in da krši človekove pravice v skladu s 17. in 34. členom Ustave. Zato smo tudi
               mnenje oziroma našo oceno, naše mnenje, naše vprašanje poslali varuhu človekovih
               pravic in pooblaščenki. In mislim, da bo to prvo mnenje, ki bo prišlo iz strani neodvisnih inštitucij,
               pravzaprav pojasnilo da slovenska obveščevalna agencija se je v temu primeru odločila
               prav. In prav veseli me da je prej gospod Gorenak pa gospod Majhenič sta izrazila
               interes, da moramo govoriti o ljudeh, ki so v preteklosti, ki so v preteklosti,
               ponavljam, delali za slovenske nacionalne interese, na obveščevalnem in proti
               obveščevalnem področju. Ne govorimo o notranji problematiki ampak govorimo o
               obveščevalnem in proti obveščevalnem področju. To je področje po katerem agencija še
               vedno dela, bo delala tudi vnaprej. To je nacionalni interes vsake države, da tajna
               služba skrbi za informacije iz obveščevalnega in protiobveščevalnega področja.</p>
               <p>In, da ne bo nejasnosti SOVA ne ščiti, ne prikriva nikakršnih informacij, nikakršnih
               dokumentov s področja notranje, tako imenovane notranje problematike. Ne, ščiti
               nacionalni interes na obveščevalnem in proti obveščevalnem področju in jaz mislim, da
               na tej komisiji bi se morali pogovarjati o tej problematiki, o tem kaj kot vi
               predstavniki ljudstva, kot poslanci, naredite za zaščito slovenskih nacionalnih
               interesov. In, ko sem poslušal ta vprašanja je razprava nekje povsem drugje, vi kot
               predstavniki ljudstva ste prav tako kot jaz, kot predstojnik organizacije agencije
               slovenske obveščevalne varnostne agencije, odgovorni za primerno, za zakonito
               delovanje in zaščito slovenskih nacionalnih interesov. In tukaj jaz mislim, da je
               agencija na razpolago in kot predstojnik agencije sem na razpolago, da vam omogočim,
               da si ogledate stvari, da boste sami videli kaj v sklopu teh dokumentov je sporno in
               da se boste potem racionalno lahko odločili kaj pravzaprav je tista prava odločitev.
               In še enkrat zelo jasno povem, z vsemi mojimi dejanji sem zgolj ščitil slovenske
               nacionalne interese in človekove pravice posameznikom, ki so v preteklosti delali z
               agencijo. Hvala.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Poglejte, mislim da smo vsi v prvi vrsti odgovorni Ustavi in zakonu. Mi seveda tudi
               ljudstvu, neposredno ljudem, ki so nas izvolili, vi gospod direktor pa predvsem
               vladi, ker je SOVA vladna služba in predsedniku Vlade. Danes je bilo že omenjeno, da
               z ukrepom, ki ste naredili 4. oktobra ste šel preko določbe zakona in to odgovornost
               glede na to, da ni bilo ustreznega odziva in če ga ne bo prevzema predsednik vlade,
               ker ste njemu in vladi odgovorni. Danes je bilo že nekajkrat povedano, da je
               zakonodaja jasna, nedvoumna. In jaz sem prej namenoma prebral 65. člen Zakona o
               varstvu dokumentarnega in arhivskega gradiva in ga bom še enkrat prebral, ker mislim
               da govorimo o popolnoma različnih stvareh. Govorimo o arhivskem gradivu, nastalim
               pred konstituiranjem skupščine Republike Slovenije 17. maja 1997, ki se nanaša na
               nekdanje družbeno politične organizacije da jih ne berem vemo katere so bile; organe
               notranjih zadev, pravosodne organe, obveščevalno-varnostne službe, ki je dostopno
               brez omejitev razen arhivskega gradiva, ki vsebujejo občutljive osebne podatke, ki so
               bili pridobljeni s kršenjem človekovih pravic. Očitno se tukaj ne razumemo katero
               gradivo je mogoče zapirati, ki so bili pridobljeni s kršenjem človekovih pravic in
               temeljnih svoboščin ter se nanašajo na osebe, ki niso bile nosilke javnih funkcij.
               Samo v temu delu je dopustna pristojnost ne SOVI ampak arhivski komisij, da o tem
               odloča in Arhiv Republike Slovenije, kot smo slišali da ne s strani Republike
               Slovenije, se je postavil jasno na stališče, dokler ni prišlo do političnega
               pritiska, da ni nič takšnega kar bi bilo potrebno zapirati.</p>
               <p>Potem se je pa zgodila najprej vaša ocena škodljivih posledic za arhivsko gradivo za
               katero ne morete v skladu z veljavno zakonodajo takšne ocene predpisati in določitev
               stopnje tajno kar ne morete narediti za to gradivo in ste tukaj šli mimo vaših
               pooblastil in se niste postavili v funkcijo varuha zakonitosti ampak ste bili prvi,
               ki ste kršili temeljna pravila zakonitosti. In po tistem  ko ste to naredili, odziv Arhiva Republike Slovenije
               tri dni kasneje, 7. oktobra v katerem je napisano: <q>"V Arhivu Republike Slovenije
               vztrajamo pri mnenju, da je zagotovitev dostopa zainteresiranih uporabnikov do
               arhivskega gradiva nekdanje službe državne varnosti, ki je nastalo pred 17. majem
               1990 naša zakonska dolžnost."</q> Tri dni kasneje za tistim, ko ste to storili je bilo to
               napisano: "In izražamo pomislek glede te vaše ocene škodljivih posledic in tako
               naprej. In še enkrat poudarjamo, da v Arhivu Republike Slovenije kljub razumevanju
               vaših zadržkov glede dostopa do dela arhivskega gradiva nekdanji SDV zainteresiranim
               uporabnikom na podlagi obstoječe zakonodaje ne moremo zavrniti dostopa do arhivskega
               gradiva nekdanje SDV, nastalega pred 17. 5. 1990. Takšno ravnanje, ki bi izhajalo le
               iz dejstva, da dostopa do arhivskega gradiva ne vršimo samostojno bi pomenilo kršitev
               veljavnega zakona. Prav tako ponavljamo stališče, da se izjeme dostopnosti gradiva
               bivše SDV, nastalega pred 17. 5. 1990 skladno s tretjim odstavkom 65. člena, ki sem
               ga prej prebral, nanašajo na gradivo z nekaterimi občutljivimi osebnimi ne pa tudi
               tajnimi podatki.</p>
               <p>Tako da, formalno-pravno so stvari zelo jasne in ne drži to kar ste povedali uvodoma,
               da SOVA ne blokira predajo arhivov Republike Slovenije Arhivu Republike Slovenije.
               Saj je blokirana predaja s tem, ko se ne omogoča suvereno razpolaganje, ki ga ima
               Arhiv Republike Slovenije. In naj še tukaj javno povem kar sem prej rekel, SOVA ni
               pravni naslednik SDV in vi, spoštovani gospod direktor, ste danes delovali kot da ste
               direktor SDV-ja in ne direktor SOVE, oprostite. S temi ravnanji, ki ste jih storili
               4. oktobra pa ste to tudi de facto naredili <gap n="..."/><stage>/Nerazumljivo./</stage><gap n="..."/> Jaz se ne želim.
               Jaz se ne želim v funkciji predsednika te komisije spuščati v to ali ste za to
               odgovorni ali ne in kakšne bodo posledice. O tem naj se odloči tisti, kateremu ste
               prvemu odgovorni, to je Vlada Republike Slovenije oziroma predsednik Vlade. Ampak če
               ne bo glede tega nič dejal in nič storil in tri mesece je že od tega, potem je ta del
               odgovornosti prevzel nase, mi je žal. Del odgovornosti, ki je zelo velika, da se v
               nasprotju z veljavnimi določili zakona zapirajo arhivi bivše tajne politične
               policije, bivše službe državne varnosti, obstajajo poglejte resni indici, da bi en
               del tega gradiva lahko bremenil nekega iz visokih političnih predstavnikov te države
               in da je to resničen namen zapiranja tega gradiva.</p>
               <p>In s to telovadbo, ki se dogaja v temu konkretnemu primeru se ta sum vedno bolj
               potrjuje. In jaz se bojim, da ne boste uspeli z zapiranjem preprečiti, da bi se ta
               sum tudi potrdil kar je slabo. Ker če se bo potrdil, ne glede na to vašo telovadbo je
               ta država padla na celi črti oziroma sedanja Vlada.</p>
               <p>Rekli ste tudi, da SOVA ocenjuje, da je tretji odstavek 65. člena neustaven. Lepo vas
               prosim, kar je preveč je pa preveč. Pa ni slovenska obveščevalno-varnostna agencija
               tista, ki bi ocenjevala ali je en člen zakona o varstvu dokumentarnega in arhivskega
               gradiva proti ustaven ali ni. Tudi če bo ta postopek sprožen, ker namera je, da se
               sproži postopek samo zato, da se dostop do teh arhivov omeji. In da je to nek razlog
               zaradi tega seje ta pritisk zgodil in zaradi tega ta skupni sestanek 18. oktobra kjer
               se je pod političnim pritiskom je moral arhiv poklekniti, po domače povedano. Je
               moral arhiv poklekniti, po domače povedano. Tudi, če se bo to ugotovilo je vse kar je
               sledilo tej vlogi 24. avgusta bilo s strani slovenske obveščevalno-varnostne agencije
               storjeno v nasprotju z veljavnim zakonom. In s strani Arhiva Republike Slovenije v
               skladu z veljavnim zakonom, očitno pa je bil nek pritisk, ki mu je preprečil, da bi
               lahko deloval v skladu z zakonom. In tudi zaradi tega se je ta zgodba odvijala toliko
               časa, tri mesece približno.</p>
               <p>Je želel še kdo besedo od članov komisije? Silven Majhenič potem  pa gospod direktor Arhiva Republike
               Slovenije.</p>
            </sp>
            <sp who="SDT5:MajheničSilven">

               <speaker>SILVEN MAJHENIČ:</speaker>

               <p>Samo eno vprašanje bi jaz imel.</p>
               <p>Glede na to, da je izgleda da res aktualna zadeva<gap n="..."/> Ali gre, bi jaz vprašal, ali gre
               za arhiv, ki je aktualen za SOVO še danes? Samo to.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Gospod Selan.</p>
            </sp>
            <sp who="SDT5:SelanSebastijan">

               <speaker>SEBASTIJAN SELAN:</speaker>

               <p>Hvala za besedo.</p>
               <p>Poglejte, z letom 1990 se pravzaprav delo agencije po obveščevalnem in proti
               obveščevalnem delu oziroma delo države po temu področju, obveščevalnem in proti
               obveščevalnem delu ni končalo. V preteklosti je obstajala služba SDV, potem je
               obstajala služba VIS zdaj obstaja SOVA - Slovenska obveščevalno-varnostna agencija.
               In del vsebin vsekakor so še vedno v povezavi s preteklostjo. Del problemov ostajajo
               enaki, nekateri problemi ostajajo enaki kot so ostali v preteklosti zato nekaj
               povezav s tem je ampak ne z SDV-jem kot policijo ampak s takratnim SDV-jem kot
               obveščevalnim delom. Zato se je potrebno zavedati, da se z letom 1990 težave, ki jih
               je imela takratna Jugoslavija ali pa Slovenija s sosednjimi drugimi državami,
               vsebinami niso spremenile. In da je en del zadeve ostal in to je pravzaprav
               obveščevalni in proti obveščevalni del. Delajo ga vse demokratične države in ga bo
               delala tudi agencija SOVA. Hvala lepa.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Silven Majhenič.</p>
            </sp>
            <sp who="SDT5:MajheničSilven">

               <speaker>SILVEN MAJHENIČ:</speaker>

               <p>Poglejte, nekaj me skrbi. Recimo prejšnja državna varnost ali pa Udba recimo prej je
               imela zelo močan vpliv na odločanje pri nameščanju vodilnega kadra povsod v državi,
               je imela odločilni vpliv pri načrtnem uničevanju klientalizma v državi, nadzoru nad
               državljani. Udba je imela odprte račune po kar nekaj bankah v Evropi, je imela
               podjetja zunaj, dobivala je devize, kupovala, odločala o tem kaj se bo s temi
               devizami delalo. Uvozne dejavnosti so bile striktno pod okriljem Udbe. Skratka, vpliv
               Udbe je bil brezmejen tako da je težko reči, da je zadeva takoj po osamosvojitvi
               usahnila in to bi verjel jaz direktorju, da je to tako in da korenine, ki so bile
               razpredene povsod nimajo vpliva še danes kajti časovni odmiki hkrati jim tega ni
               mogoče ustaviti čez noč. Kdo bi pa na nek način, da je interes nekaterih za določene
               dokumente, da se ne razkrijejo. Jaz malo verjamem v to, da se zadeva malo vleče tudi
               današnji čas iz prejšnjih časov. Tako da kaj dosti se ni spremenilo recimo Udba,
               državna varnost in tako naprej. Hvala.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Direktor Arhiva Republike Slovenije, gospod Matič.</p>
            </sp>
            <sp who="SDT5:MatičDragan">

               <speaker>DR. DRAGAN MATIČ:</speaker>

               <p>Hvala za besedo gospod predsednik.</p>
               <p>Kakor se jaz seveda lahko strinjam z vašim povzetkom našega stališča do 18. oktobra
               oziroma do dneva, ko smo prejeli mnenje neodvisnega pravnega eksperta s področja
               ustavnega prava, bom moral odločno protestirati proti izjavam, da je Arhiv Republike
               Slovenije podlegel političnemu pritisku še prav posebej iz razloga, da pokleka proti
               komer koli. Arhiv Republike Slovenije je bil opozorjen, da so ogroženi nacionalni in
               državni interesi in pa varnost posameznikov in je zaradi tega pridobil strokovno
               pravno mnenje. In če dovolite bi prebral nekaj odlokov iz tega strokovnega pravnega
               mnenja, ki bi mogoče razjasnil zakaj se je Arhiv Republike Slovenije odločil tako kot
               se je odločil v nadaljevanju, izdal tudi sklep o prekinitvi upravnega postopka do
               rešitve predhodnega vprašanja.</p>
               <p>Iz pravnega mnenja citiram izhaja naslednje: <q>"Zakonodajalec je v prvem odstavku, 65.
               člena, ZVD predvidel, da lahko predčasno razkritje določenih podatkov škodljivo za
               državno in javno varnost, obrambo, zunanje zadeve ali obveščevalno in varnostno
               dejavnost države in je tukaj štirideset let zapora."</q> Podobne varovalke tretji
               odstavek ne vsebuje in ne določa nikakršnih omejitev, če gre za gradivo nekdanjih,
               družbeno političnih organizacij, organov notranjih zadev, pravosodnih organov ter
               obveščevalno varnostnih služb. V temu pogledu je zakonska ureditev sporna z vidika
               ustavnega načela sorazmernosti. Predčasno razkritje določenih podatkov lahko ogrozi
               ne samo pomembne interese države temveč neposredno izpostavi kazenskemu pregonu ali
               drugačnim pritiskom tudi tiste posameznike slovenske ali tuje državljane, ki so v
               interesu države na primer sodelovali pri izbiranju obveščevalnih podatkov o tujini.
               Zakonodajalec je tako te 
               osebe z opisano zakonsko ureditvijo neutemeljeno postavil v drugačen oziroma slabši
               položaj kot tiste osebe, ki so povsem enako dejavnost opravljale po 17. maju 1990 ter
               prezrl ustavno zahtevo, ki dopušča le takšne posege v pravice in pravni položaj
               posameznikov, ki ustrezajo ustavnemu načelu sorazmernosti. Prav tako piše v temu
               pravnemu mnenju. Zakonski ureditvi, mislim na tretji odstavek, 65. člena, je v celoti
               onemogočeno tehtanje ali lahko dostop do konkretnega gradiva ali celo do konkretnega
               dela gradiva ogrozi pomembne državne interese ali varstvo pravic posameznikov. V temu
               pogledu je zakonska ureditev, ki državnemu organu ne dopušča tehtanja škodljivosti
               posledic temveč ga brezpogojno sili k ravnanju, ki lahko povzroči nesorazmerno težke
               posledice, zagotovo ustavno vprašljiva.</p>
               <p>In dalje, veljavna ureditev izhaja iz neutemeljene predpostavke, da je celotno
               delovanje slovenskih oblastnih organov pred 17. 5. 1990 pravno gledano sporno in si
               zato ne zasluži razumne pravne zaščite, ki bi bila enaka tisti, ki so deležni
               arhivirani podatki po omenjenem datumu. Določa tretjega odstavka, 65. člena
               <gap n="..."/><stage>/Nerazumljivo./</stage><gap n="..."/> spregleduje dejstvo, da je bilo ob osamosvojitvi uveljavljeno
               načelo pravne kontinuitete kar pomeni, da je slovenski pravni red v pomembni meri
               izpeljan in izgrajen tudi na pravni podlagi, ki je nastala pred osamosvojitvijo ter
               da je bila nova ustava sprejeta s strani organa in v postopku, ki ga je določala
               republiška ustava iz leta 1974, ki je na ta način postala posredni formalni temelj
               novi slovenski ustavni ureditvi. Torej, če povzamem tukaj še en citat, ki bi ga rad
               prebral: "Zakonska ureditev, ki jo uvaja tretji odstavek, 65. člena ZVD-ja<stage>(?)</stage>
               takšnega razlikovanja torej ne dopušča. Celotno delovanje državnih organov in drugih
               družbeno političnih organizacij šteje za nevredno režima, ki bi dopuščal<q>", v oklepaju
               "</q>morda tudi sodno tehtanje pomembnosti zasledovanega cilja z morebitnimi posledicami
               v pravice posameznikov in širši javni interes. Tudi v temu pogledu je mogoče zakonsko
               ureditev oceniti kot ustavno sporno." Samo na podlagi takšnih utemeljitev se je Arhiv
               Republike Slovenije odložil za ta korak ki ga je naredil, nikakor ne gre za to, da bi
               mi podlegali političnim pritiskom ker smo odgovorni in strokovno zavezani pri kodeksu
               arhivske etike. Tukaj bi rad to posebej poudaril, da mi se ne bomo in tukaj ne bi
               smelo nikoli klanjati političnim pritiskom. Hvala.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Kdo je avtor tega mnenja? Če bi dobil še dva doktorja bi verjetno dobili še dve
               kontradiktorni mnenji, o tem se verjetno vsi strinjamo. Ampak to ni toliko pomembno,
               bolj pomembno je gospod Matič, da je imel Arhiv Republike Slovenije vse do tistega
               famoznega sestanka, ki se je zgodil s predstavniki Ministrstva za pravosodje SOVE
               Vlade čisto drugačno mnenje. Ste imeli do 7. oktobra mnenje, da je zakon jasen, da so
               ti arhivi dostopni potem ste pa to mnenje po tistem sestanku 18. oktobra korigirali
               do te mere, da je potrebno to proučiti in sprožiti ustavno presojo oziroma, da je
               verjetno pametno, da se v teh razmerah sproži ustavna presoja. Jaz sem vam to vse
               citiral in ne bom zdaj še enkrat tega bral kar ste v temu mnenju zapisali.</p>
               <p>Zakon je jasen, ni jasno zakaj ne ravnate v skladu z njim, tudi vi. Če ste bili v
               dvomih bi morala o pogojih dostopa odločati arhivska komisija ne pa SOVA. Še enkrat
               povem, Zakon o tajnih podatkih, ki je bil uveljavljen šele leta 2001 ne more biti
               nobena pravna osnova za to kar je naredil direktor SOVE, da je določila ta gradiva
               stara štirideset in več let, kajti med njimi so tudi gradiva iz let '70 kar pomeni
               tudi že več kot štirideset let, da je določil z oznako tajnost in da je določil neke
               škodljive posledice na podlagi zakona, ki za to materijo ne velja oziroma direktor za
               kaj takšnega, direktor SOVE ni pristojen.</p>
               <p>Tako da se dejansko, ne da se ne moremo izogniti temu občutku ampak dokumenti
               govorijo o tem da se je to stališče spremenilo po tistem ko se je želelo na nek način
               rešiti nastalo situacijo in nastali zaplet, ko je bilo strokovno  stališče arhiva Republike Slovenije do 7.
               oktobra jasno in nedvoumno, da ni nobenih omejitev za dostop do tega gradiva in, ko
               so bili očitno pritiski Sove, ker vidimo, da so se dogajali, če 3 mesece po tistem,
               ko je vloga prišla, direktor označil nekaj za zaupno. To gradivo sploh ni bilo
               zaupno. To gradivo izvorno ni bilo zaupne narave, lepo vas prosim in zdaj leta 2011
               določamo kot zaupnega 40 let staro gradivo. Takrat pa ni bilo zaupno. Tako, da
               poglejte, zadeva je iz vseh vidikov problematična in moram reči, da mene vedno bolj,
               tudi ostali indici napotujejo na to, da gre za neko drugo ozadje. Gospod Gorenak.</p>
            </sp>
            <sp who="SDT5:GorenakVinko">

               <speaker>DR. VINKO GORENAK:</speaker>

               <p><gap n="..."/><stage>/Izključen mikrofon./</stage><gap n="..."/> Čisto na kratko. Bolj kot to sejo vlečemo, jaz sem še
               vedno na tistem stališču kot sem bil, nimam kakšnih pomislekov. Čeprav me je zdaj ene
               par ljudi opozorilo, da imam čudna stališča do teh arhivov. Še vedno pa menim, da
               tisti posamezniki, ki in tako dalje <gap n="..."/><stage>/Izključen mikrofon./</stage><gap n="..."/> Ampak poglejte,
               gospod direktor arhiva poglejte, vi ste naročil pravno mnenje. To je popolnoma isto
               in zdaj ravnate po pravnem mnenju, ne po zakonu. Vi zdaj ravnate po pravnem mnenju
               nekega pravnika in ne po zakonu. Ker je domnevno zakon v nasprotju z Ustavo. To je
               ustavno sporno. Je ali ni sporen, odloča Ustavno sodišče in nihče drug v tej državi.
               Ravnati po pravnem mnenju, ne vem kakšno primerjavo vam bi dal, ampak to je isto,
               veste, kot, da sem jaz nek referent tam nekje na upravni enoti za izdajanje gradbenih
               dovoljenj in imam pred seboj predpise, ki govorijo o izdajanju gradbenih dovoljenj in
               se meni zdijo ti predpisi malo čudni pa rečem, hudiča, dajmo naročit eno pravno
               mnenje in bom dobil eno pravno mnenje, v katerem bo pisalo, da je ta zakon verjetno
               ustavno sporen in jaz začnem gradbena dovoljenja izdajati tam, kjer se ne sme
               graditi. To ni, da se razumemo. Jaz sem globoko prepričan, da ne morete ravnati po
               pravnih mnenjih, ampak, da morate ravnati po zakonu. Ampak pravno mnenje <gap n="..."/> Pa ne,
               da vas napadam, nimam tega namena, da bi vas napadal. Ampak še vedno trdim, da je to
               v nasprotju z zakonom, kot je tudi v nasprotju z zakonom tisto, da je direktor Sove
               dal gor oznako zaupno. To je v nasprotju z zakonom in, če imamo mi na seznamu neke
               dokumente iz leta 1967, gospe in gospodje, 1967, za tako obdobje nazaj, zdaj
               <gap n="..."/><stage>/Izključen mikrofon./</stage><gap n="..."/> arhive. Mi pa ne in tudi ta zadeva čisto sigurno ne more
               biti normalna in čisto sigurno ne more biti. Jaz sem prepričan tudi v to, da v
               kolikor Vlada ne bo na hitro reagirala v tistem smislu kot sem tudi prej nakazal, da
               bi komisija morala sprožit kazenske postopke, oprostite. Ker se ne spoštuje zakon, ki
               je danes v tej državi veljaven.</p>
               <p>Pa še tisto, kar so me prej opozorili, o mojih čudnih stališčih, da bi nekatere še
               vedno zakrivil. Zdaj ne vem direktorica ali drži ali ne drži, ne vem zakaj pa gospod
               Jamnik nima dostopa, ki raziskuje povojne poboje. Ne vem ali je bil v vašem času ali
               ni bil v vašem času, to ne vem, ampak vsekakor pa imam zanesljiv podatek, da gospodu
               Jamniku, ki raziskuje povojne poboje, ni dovoljen dostop. Vidite, če je pa to res in
               če to drži, podatek je pa dosti zanesljiv, potem gospoda predsednik na hitro v skladu
               z zakonom in čisto nič drugače. Hvala lepa. Se opravičujem, jaz pa mislim, da nisem
               bil priklopljen.</p>
               <p>Če lahko ponovim to zadnje samo v dveh stavkih. Skratka ekspertno mnenje ne more biti
               podlaga. Ekspertno mnenje ne more biti podlaga za ravnanje ne ene, ne druge
               institucije, ampak je podlaga zakon. In druga zadeva. Niti slučajno ni normalno in
               prav, da iz leta 1967, 1969 in tako dalje, neke dokumente skrivamo in tisto, kar sem
               rekel v zaključku. Če gospodu Jamniku resnično je zavrnjen dostop do teh dokumentov,
               ne vem točno v katerem času mu je zavrnjen, ampak zanesljiv podatek pa je, da mu je
               zavrnjeno, potem gospe in gospodje in gospod  predsednik, na delo v skladu z zakonom. Če je to res, mi moramo
               reagirati z ovadbami in čisto nič drugače. Hvala lepa.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Gospod Gvido Kres.</p>
            </sp>
            <sp who="SDT5:KresGvido">

               <speaker>GVIDO KRES:</speaker>

               <p>Hvala za besedo. Vse skozi govorimo, da zakon je jasen in po drugi strani pa, če
               govorimo o zaščiti ugleda države Slovenije in pa tudi ljudi, ki so pomagali in tukaj
               notri celo se govori, da bi lahko ogrozili slovensko mašino, jaz moram povedati, da
               sem bil pred cirka pol leta na Koroškem pri koroških Slovencih in mi je eden izmed
               teh gospodov rekel, da bodimo resnično previdni z razkrivanjem zadev, ki so se
               dogajale v preteklosti, tako v zvezi z manjšino, kot z nekaterimi stvarmi. Potem mi
               je bilo nekje jasno na kaj to leti, ker enkrat so bili eni dokumenti objavljeni, ki
               so nekaterim ljudem na Koroškem škodovali.</p>
               <p>Jaz mislim, da smo z današnjim sklicem seje zadeli srž. Mi se predvsem pogovarjamo
               tudi o tem, da se ne bi to preveč razširilo in, da se ne bi preveč šli po taki poti
               kakor se je šlo zdaj v tem trenutku. Ampak moram reči, da ste danes tudi potrkali na
               našo vest, tudi na mojo vest kot poslanca, da naj bom odgovoren pri zaščiti
               slovenskega interesa in slovenskega ugleda, tako kot ste odgovorni tudi vi. Do tukaj
               vse lepo in prav in dobro, sprejemam ta način razlage.</p>
               <p>Bi pa vendarle opozoril še na nekaj. Poglejte. Tudi pri nas doma se pogovarjamo, na
               Koroškem in ne odprejo arhivov, tistih arhivov ko se je odvijal plebiscit in na
               podlagi katerega smo Slovenci izgubili južno Koroško. Predvsem bi rad dosegel eno
               zadevo s tem sklicem današnje seje. Da se ne bi ta zadeva, takšen način dela preveč
               razširil. Ker tudi Korošci, če ne odprejo, najverjetneje vedo zakaj ne odprejo in je
               že devetdeset let po tistem. Zato sem tudi vprašal, koliko časa pa lahko še ostanejo
               ti dokumenti pod takšno tajnostjo? 40 let je minilo. Koliko časa to lahko še traja?
               To me pa res zanima, tega odgovora še nisem dobil. Hvala lepa.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Jaz bi prosil, če bi gospod Selan odgovoril na to vprašanje gospoda
               Gorenaka, ali je bil omejen dostop gospodu Jamniku, ki raziskuje povojne poboje in v
               katerem delu. Izvolite.</p>
            </sp>
            <sp who="SDT5:SelanSebastijan">

               <speaker>SEBASTIJAN SELAN:</speaker>

               <p>Hvala gospod predsednik za besedo. Agencija podatkov o tem nima. Hvala.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Še gospod Matič.</p>
            </sp>
            <sp who="SDT5:MatičDragan">

               <speaker>DR. DRAGAN MATIČ:</speaker>

               <p>Hvala za besedo gospod predsednik. Ravno tako moram povedati, da o gospodu Jamniku
               tudi jaz prvič slišim. Bi pa rad še enkrat poudaril, da upravni organ, če pri svojem
               delu ugotovi, da obstaja velika verjetnost, da je del zakona, na podlagi katerega
               dela v nasprotju z Ustavo, da je o tem dolžen obvestiti Vlado Republike Slovenije in
               ji predlagati, da naj razmišlja o morebitnih ukrepih. Tako, da kar se tega tiče,
               moram tiste primerjave o nekem referentu, ki je izdajal gradbena dovoljenja <gap n="..."/> Ni
               povsem enaka primerjava, vseeno. Ne gre za čisto enako zadevo. Ta zadeva je veliko
               bolj občutljiva, ima lahko veliko težje, dolgoročne posledice. Saj glede tega se vsi
               strinjamo in mislim, da moramo z vso resnostjo to zadevo obravnavati in, da bo
               verjetno tudi srž tega problema oziroma, da bo problem sam rešen z novelo zakona o
               varstvu dokumentarnega in arhivskega gradiva, ko bo šla v proceduro, vladno in
               kasneje tudi parlamentarno in jaz verjamem, da se bo tam našlo ustrezno rešitev, da
               pa sedanja ni povsem taka, da bi lahko zaščitila interese države Slovenije oziroma
               predvsem varnost posameznikov, ki so delali iz nacionalnih interesov, ne ideoloških,
               to poudarjam, iz nacionalnih interesov za Slovenijo, za slovenski narod. Je pa tudi
               velika verjetnost, da je ta zakonska rešitev v tem smislu potrebna dopolnitve. Toliko
               sem hotel povedati. Hvala.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Želi še kdo? Če ne, bi še enkrat povedal kakšno je bilo stališče Arhiva Republike
               Slovenije še 7. oktobra, ker sem ga prej že večkrat omenil. Stališče je bilo, da je zakon jasen, nedvoumen
               in, da ne morete zavrnit dostopa do tega gradiva. To izhaja iz vašega dopisa, 7. 10.,
               Arhiv Republike Slovenije vztraja pri mnenju, da je zagotovitev dostopa
               zainteresiranim uporabnikom do arhivskega gradiva nekdanje SDV, ki je nastalo pred
               17. 5., naša zakonska dolžnost in ocenjujete, da aktivnosti, ki jih je Sova peljala
               oziroma direktor Sove v tej zadevi, niso ustrezne. Potem so se pa stvari v desetih
               dneh spremenile. To je bistvo. Potem se je pa kar naenkrat ugotovilo, da je ta
               določba sporna. Vmes je pa še Sova ugotovila v nekem dopisu, da je v pripravi
               sprememba zakona, ki bo ta 65. člen na ustrezen način uredil. Pazite, Sova je to
               ugotovila, ne Arhiv Republike Slovenije, ne Ministrstvo za kulturo in ne Vlada
               Republike Slovenije. Ampak Sova je ugotovila, da je v pripravi zakon, ki bo te arhive
               zaprl. Lepo prosim, pa to je huje kot leta 1991 pa 1992, da ne rečem 1988. To so
               izredno občutljiva, moram pa reči, da tudi izredno nevarna vprašanja. Kajti za katere
               podatke gre? Za več kot štirideset let stare podatke, nekateri so ravno na meji,
               ampak to niti ni pomembno, ker tretji odstavek ne govori o tem. Spomnimo se, ni dolgo
               tega nazaj, ko smo razpravljali o tem kaj vse je počela bivša SDV, da je bila to,
               tudi po sodbi nekega judikata Vrhovnega sodišča, teroristična organizacija, ki je
               počela še vse kaj drugega, tudi v nasprotju s takratno regulativo in izpostavljen je
               bil primer bombnega napada v Velikovcu, na avstrijskem-koroškem in to obdobje se
               nanaša na obdobje, ki se zapira in obstajajo resni indici, da bi to arhivsko gradivo,
               ki se ga po 7. 10. in ne govorit, da tukaj ni bilo nekega pritiska. Seveda je bil. Ta
               sestanek tistih, ki nimajo nič s tem v skladu z veljavno zakonodajo govorijo o tem,
               da se je iskalo neko rešitev, ki bi vsaj do neke mere formalno pravno vzdržala in
               zaprlo za vsako ceno dostopnost do teh arhivov. Ta okoliščina in številne druge,
               številni drugi podatki vzbujajo resne indice, da se pred javnostjo zapira en del
               arhivskega gradiva bivše SDV in to v nasprotju z zakonom, katerega razkritje bi lahko
               postavilo pod vprašaj izjavo predsednika države dr. Danila Türka glede tega atentata,
               ki ga je izvršila bivša SDV v Velikovcu, njegovo izjavo o tem, da je za ta atentat
               izvedel iz medijev. To so resna vprašanja in kronologija teh dogodkov tako kot se je
               odvijala, stališča Arhiva Republike Slovenije, ki se je do 7. oktobra nesporno
               postavilo na stran zakona in stališče Slovenske obveščevalne varnostne agencije, ki
               je našlo nek preskok formalno pravno mimo zakona in potem nek usklajevalni sestanek
               govori o tem, da je izključen namen vse te telovadbe, zapreti arhive bivše SDV in če
               ne bo šlo z ustavno presojo, s spremembo zakona in simptomatično je, da na to
               spremembo zakona opozori Slovenska obveščevalna varnostna agencija, zakona o varstvu
               dokumentarnega in arhivskega gradiva.</p>
               <p>Ni pristojnost te komisije, da bi šla to dokumentacijo nazaj gledati in grebsti po
               njej. Mi moramo ravno tako vprašat Arhiv Republike Slovenije, če nas kaj od tega
               zanima. Ni naša pristojnost. Naša pristojnost je, da bdimo nad zakonitostjo delovanja
               Sove in seveda vse ostalo. Vendar v tem primeru pa mislim, da je na potezi predsednik
               Vlade prvi, ki bi moral javnosti pojasnit vse to, kar se je tukaj dogajalo. Zaradi
               tega smo ga danes sem tudi povabili. Kajti on je prvi odgovoren zato, da Sova deluje
               v okviru normativne ureditve zakonito in, da v primeru takih aktivnosti kot so se
               tukaj dogajale, očitno z njegovo vednostjo, da podvzame ustrezne konsekvence. Ker, če
               jih ne bo, potem pomeni, da to ravnanje, gospoda direktor vaše, podpira in odobrava
               in jaz si upam špekulirati, 
               da je z vsem detajlno seznanjen in, da dejansko ve za to, kar ste naredili in, da
               imate tudi njegov pristanek, kar je zelo slabo, ker se je potem po tej logiki
               postavil na drugo stran zakona. Tisto, kar je najhuje in škoda, ki pa nastaja na
               dolgi rok je pa ta, da bo javnost začela izgubljati vero v te neke demokratične
               pravne standarde v tej državi. Ker, če se bo lahko v skladu s tem ali bo nekaj v tej
               dokumentaciji arhivski za nekoga sporno, zaprlo arhive, potem ta družba, oprostite,
               gre daleč od demokracije in v kolikor bi bilo res v tem arhivu kaj takega, kar pa ne
               podleže pod tretji odstavek, ampak pod druge v tem členu, bi obstajala možnost
               ustrezne komisije pri Arhivu Republike Slovenije, da bi to stvar sanirala. Vendar pa
               je zakon jasen in nedvoumen in ga je treba spoštovati. Mnenja strokovnjakov, presoja
               ne preprečujejo izvrševanja veljavnih zakonskih določb.</p>
               <p>Jaz bom počasi moral zaključit zaradi tega, ker imamo v nadaljevanju sklicano sejo
               Državnega zbora. Jaz bi se omejil na te sklepe, ki sta bila predlagana. Moje mnenje
               pa je, da bi se moral do te problematike jasno in nedvoumno opredelit tudi predsednik
               Vlade in potegnit ustrezne poteze. Tako, da bi prebral še enkrat ta dva predloga
               sklepov, ki so jih predlagali predlagatelji. Prvi sklep je. Komisija za nadzor
               obveščevalnih in varnostnih služb ugotavlja, da kljub jasnim zakonskim določbam,
               arhivska dokumentacija tajnih služb nekdanje skupne države SFRJ, še vedno ni dostopna
               javnosti v skladu z zakonom.</p>
               <p>In drugi sklep. Komisija ocenjuje, da je neprimerno, da se ta dokumentacija hrani v
               prostorih Sove, zato predlaga Vladi Republike Slovenije, da zagotovi pogoje za njeno
               čim prejšnjo preselitev pod fizično jurisdikcijo Arhiva Republike Slovenije. Do
               preselitve, ki naj se izvrši najkasneje v šestih mesecih pa je potrebno onemogočiti
               izvajanje kakršnega koli oviranja s strani Sove, glede dostopa do te dokumentacije.
               Če si smem dovoliti predlagati vseeno tretji sklep, jaz vseeno na tej točki bi dal
               nek apel oziroma predlog direktorju Sove, da sanira tisto, kar je naredil 4. oktobra
               in, da oznake zaupnosti iz teh gradiv umakne, ker za to ni pristojen. Odpiram
               razpravo o teh treh predlogih sklepov. Želi kdo od članov komisije razpravljati? Ne
               želi. Zaključujem razpravo. Lahko preidemo na glasovanje? Lahko kar z roko? Lahko.
               Lahko kar o vseh treh sklepih skupaj glasujemo? Potem pa bomo o vsakem posebej.</p>
               <p>Kdo je za 1. sklep? <stage>(5 članov.)</stage> Proti? <stage>(Nihče.)</stage></p>
               <p>Pet nas je tudi pristopnih, ker nas je predčasno zapustil gospod Urh. Prvi sklep je
               bil sprejet soglasno.</p>
               <p>Kdo je za 2. sklep? <stage>(5 članov.)</stage></p>
               <p>Dajem na glasovanje še 3. sklep.</p>
               <p>Kdo je proti? <stage>(3 člani.)</stage> Proti? <stage>(Nihče.)</stage></p>
               <p>Ugotavljam, da je tudi 3. sklep sprejet. S tem bi zaključil današnjo nujno sejo
               komisije, bi se vam vsem zahvalil za sodelovanje in zaključujem 9. nujno sejo
               komisije in želim vsem lep dan še naprej. Hvala lepa in nasvidenje.</p>
               <stage type="time">(Seja se je zaključila 10. januarja 2011 ob 14.32.)</stage>
            </sp>
         </div>
      </body>
   </text>
</TEI>