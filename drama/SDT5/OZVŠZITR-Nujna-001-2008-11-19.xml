<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZVŠZITR-Nujna-001-2008-11-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za visoko šolstvo znanost in tehnološki razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">49343F9A72321679C12575010035DC69</idno>
               <idno type="custom" subtype="day">160106355CDE6A86C1257507002EE06F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=160106355CDE6A86C1257507002EE06F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZVŠZITR-Nujna-001-2008-11-19.OZVŠZITR" n="001">
               <name>Nujna</name>
               <date when="2008-11-19"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZVŠZITR-Nujna-001-2008-11-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZVŠZITR-Nujna-001-2008-11-19.OZVŠZITR">
                        <orgName key="OZVŠZITR">Odbor za visoko šolstvo znanost in tehnološki razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA VISOKO ŠOLSTVO, ZNANOST IN TEHNOLOŠKI RAZVOJ</stage>
            <stage type="session">1. nujna seja</stage>
            <stage type="date">(19. november 2008)</stage>
            <stage type="chairman">Sejo je vodil mag. Branko Grims, predsednik odbora.</stage>
            <stage type="time">Seja se je pričela ob 9.02. </stage>


            <sp xml:id="SDT5-OZVŠZITR-Nujna-001-2008-11-19.sp1">

               <speaker>PREDSEDNIK MAG. BRANKO GRIMS:</speaker>

               <p>Spoštovani začenjamo 1. nujno sejo našega odbora. Tudi prvič se srečamo tukaj, zato
               danes še posebej lep pozdrav vsem prisotnim. Med nami tudi posebej pozdravljam
               kandidata za ministra za visoko šolstvo, znanost in tehnologijo gospoda Golobiča.
               Prav tako lep pozdrav vsem, ki spremljajo to sejo tako v vlogi sedme sile, kot seveda
               tudi vseh ostalih, ki s svojim delom omogočate izvedbo naših sej.</p>
               <p>Začenjamo s samo sejo. Glede na to, da včeraj do 12. ure nisem prejel predlogov za
               spremembo dnevnega reda ugotavljam, da je dnevni red tak kot je bil predlagam s
               sklicem seje.</p>
               <p>Zato prehajamo na <title>1. TOČKO DNEVNEGA REDA - PREDSTAVITEV KANDIDATA MINISTRA ZA
                  VISOKO ŠOLSTVO, ZNANOST IN TEHNOLOGIJO.</title> Preden pa dam besedo kandidatu pa
               naj vas še seznanim, da je poslanec dr. Franc Križanič za nadomeščanje pooblastil
               gospo Andrejo Rihter, gospa Majda Širca je pooblastila dr. Pavla Gantarja in dr. Igor
               Lukšič gospoda Dejana Levaniča. Tudi njih lepo pozdravljam ne seji.</p>
               <p>Sedaj pa dajem besedo za uvodno predstavitev kandidatu za ministra, glede na to, da
               so bile včeraj nekatere predstavitve izjemno dolge bi ga prosil, da se omeji na eno
               razumno, recimo, šolsko uro. Hvala.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp2">

               <speaker>GREGOR GOLOBIČ:</speaker>

               <p>Hvala lepa. Tudi sam sem spremljal nekaj teh predstavitev in sem se tega že v
               pripravah namenil držati.</p>
               <p>Spoštovane poslanke in poslanci! Vabilo na to poslušanje ali prisluh, zaslišanje,
               kakorkoli se že to prevede mi nalaga, da se vam predstavim. Zato želim na začetku
               nekaj, morda bolj osebno, povedati dejstev v zvezi z odločitvijo za predlagano
               kandidaturo, ki po naravi stvari ni bila enostavna. Odločite za to, da prevzameš tako
               odgovorno javno funkcijo kot je ministrska funkcija nikoli in pri nikomer, verjamem,
               ni enostavna. Po drugi strani ko govorimo o konkretnem resorju pa vsaj zame skoraj
               samoumevno oziroma meni osebno bolj logična od drugih, še posebej vseh tistih mnogih
               drugih, ki so se pred tedni tako nesrečno ugibale naokoli.</p>
               <p>Zakaj torej kandidiram na to mesto visoko šolstvo, znanost, tehnologija? Odločitev je
               v veliki meri posledica nekega paradoksa. Na eni strani imamo opravka že nekaj let z
               neko prevladujočo retoriko. Govori se o družbi znanja, o lizbonski strategiji, o
               barcelonskih ciljih, o učeči se družbi, na znanju temelječi ekonomiji in podobno. Po
               drugi strani pa vsak mandat, ko pride do razprave o tem kdo naj zasede to mesto, v
               vseh koalicijah, ki so se v Sloveniji po osamosvojitvi dogajale ta resor ni nikoli
               funkcioniral tako izpostavljeno. Vedno prej, če smem reči, kot neka majhna utež s
               katero se na koncu uravnoteži neko koalicijsko tehtanje, izravnajo neka razmerja.
               Zakaj je tako sem se tudi sam pogosto spraševal in mislim, da gre za vrsto razlogov.
               Na eni strani je seveda to resor, ki je zelo zahteven, ker pokriva področja, kjer ima
               vsakokratni minister, tudi vsakokratna vlada, tudi Državni zbor opravka s kar najbolj
               zahtevnimi, najbolj kvalificiranimi sogovorniki. Po drugi strani je to resor, kjer
               pravzaprav ne moremo govoriti o realnih pričakovanjih kadarkoli že, v kateremkoli
               časovnem obdobju, da bi lahko bili doseženi neki kratkoročni ali zelo  oprijemljivi učinki. In to je
               sfera, ki je pogosto in pravzarapva tudi zaradi definicije same ni zadovoljna tudi z
               najboljšim. Ni prestižen resor in praktično v celoti vnaprej in s strani drugih
               institucij razdeljeni sredstvi. Nemcu mu rečejo Tietel ohne mitel - titula brez
               sredstev. Jaz sem želel dati s to odločitvijo tudi temu resorju, ne da bi si kaj
               posebnega domišljal, ampak vendarle nek drugačen poudarek. Želel sem iti preko teh
               stereotipov, ki so pogosto povezani z njim kot z nekim, bi rekel, izoliranim getom,
               loviščem, rezervatom za specifične ljudi. Predvsem v časih kot so današnji, ko se bo
               marsikdaj in v marsikaterem podjetju, tudi pri marsikaterem kreatorju javnih politik
               ali proračunskih proporcev ...<stage>/Nerazumljivo./</stage> krčenje naložb v tej sferi kot
               bližnjica mimo aktualnih težav in v časih, ko bodo podjetja v resnici sama zmogla
               manj, kot so v preteklosti vlagati v to področje, to se mi je zdelo zelo pomembno
               dejstev, ki je vplivalo na to, da poskušam po svojih močeh preprečiti hojo po takšnih
               bližnjicah za to področje, kot sem na začetku izpostavil, citiral izjemno visoko
               cenjeno na ravni deklaracije resolucij in drugih dokumentov. Seveda imam tudi neko
               izkušnjo, imam neko znanje, imam neko izobrazbo. Bil sem tudi zaposlen v podjetju, ki
               se ukvarja na zahtevnih trgih z visoko tehnološkimi rešitvami še vedno in to uspešno,
               ampak tud sem predvsem in samo kot predsednik politične parlamentarne stranke, kot
               politik. Predsedniki strank, kot veste, in v volilni kampanji smo imeli vsi moč ali
               priložnost to videti, doživeti, pravzaprav eksperti za splošne zadeve. In so v
               posebni situaciji, ko se odločajo o tem kateri resor v vladi bi pokrili. Jaz torej tu
               nastopam ne kot ekspert, ne kot znanstvenik, ne kot profesor, ne kot akademik, ampak
               kot politik. Tudi ne nastopam kot nek posestnik nekih izgotovljenih rešitev in
               odgovorov. Tak je bil na nek način predprejšnji minister, bil je insajder, bil je
               poznavalec brez vsakega najmanjšega dvoma vsega priznanja in spoštovanja vreden
               mednarodno uveljavljen znanstvenik. Imel je izrazito dobro predstavitev. V njej je
               napovedal povezovanje in koordinacijo, to je bilo vodilo njegovega uvodnega nastopa,
               vendar temu je žal sledil v večji meri diktat od zgoraj navzdol, spor s sfero, s
               praktično vsemi vpletenimi javnostmi, z odhodom, s kaosom v sferi, precej nesrečno in
               verjetno v veliki meri nezasluženo, vsaj glede na namene, ki so bili deklarirani.
                   Nisem torej univerzitetnik
               ali znanstvenik, tudi za to ugotoviti ni potrebno imeti takšnih kvalifikacij. Ali v
               tem smislu obstajajo bolj primerni kandidati od mene v tej predlagani Vladi, v tem
               parlamentu, moji stranki, poslanski skupini celo v tem odboru, o tem ni nobenega
               dvoma. Takšni kandidati, takšni ljudje obstajajo. Moje kandidature torej ne
               kvalificirajo znanstvene akademske reference, ampak politične kvalifikacije, kot se
               za politično funkcijo ministra verjetno do neke mere tudi pritiče. Poleg tega, da
               prihajam od zunaj glede na sfero in področje dela in da tja najverjetneje ne bom niti
               odšel po koncu tega mandata oziroma moje politične poti, je v nekem oziru gotovo
               lahko razlog manj obremenjenega pristopa in moj angažma ima v tem smislu
               ...<stage>/Nerazumljivo./</stage>... neko prednost, morda, gotovo pa v tem, da prihajam od zunaj, ni
               mogoče najti samo slabosti. Teh drugih kvalifikacij mi pravzaprav nihče ni oporekal.
               To bi lahko štel tudi kot neko pripoznanje in priznanje. Morda tudi zaradi
               vzporednega, morda nekoliko bolj agresivnega, včasih na robu žaljivega zatekanja k
               siceršnjim diskvalifikacijam. Ker jih razumem kot neposrečeno, vendarle posredno
               priznanje prvega, jih za naprej ne nameravam komentirati. A o tej temi le to.</p>
               <p>Pet let sem vse skupaj užival status študenta. Pet let zato, ker sem se po odprtju
               novem, takrat je bila to novost, samostojne smeri filozofije, tja prepisal
               slavistike. Brez dneva absolventskega statusa za potrebe te predstavitve sem tudi
               prvič izračunal svojo povprečno oceno, 9,4 in dobil sem oceno 6, moram priznati, pri
               vašem bivšem kolegu, gospodu Brejcu iz splošne ljudske obrambe in družbene
               samozaščite. Nobene ponovitve izpita. Zelo ponosen sem na študijska in študentska
               leta. Bila so mi v velik užitek. Ne le zaradi vsebine študija filozofije, ampak tudi
               zaradi časa v katerem se je ta študij odvijal, ki je bil prelomen in zelo živ tudi v
               filozofskem smislu. Tisti čas, v drugi polovici osemdesetih je dal pečat mojemu
               študiju in obratno. To je redek zgodovinski privilegij. Ta inkoincidenca me je
               odnesla v angažirano publicistiko, novinarsko urednikovanje in takrat neneobičajno, v
               politiko. S tem je bila možnost neke morebitne znanstvene kariere končana. V trenutku
               profesionalnega angažmaja sem se odrekel že odobreni štipendiji. Sledila je redna
               zaposlitev, družina in vse tisto, kar sodi zraven. O tem kaj se je dogajalo v
               devetdesetih in kaj sem počel mi tu mislim, da ni potrebno posebej pripovedovati. Če
               odmislimo predznake, bi se morda lahko o marsičem celo strinjali. Diplomsko delo mi
               je ostalo kot dolg sebi in svoji opuščeni poti, ne samo kot iskanje formalnega
               potrdila. Po dvanajstletni prekinitvi sem zmogel, na kar sem ponosen, najprej stopiti
               iz politike, opraviti serijo dodatnih izpitov po spremenjenih programih in napisati
               vredno diplomsko nalogo na temo, ki me je prevzela že v prvem letniku. Če koga zanima
               si jo lahko tudi prebere. Ni potrebno iti brat v knjižnico na Filozofsko fakulteto.
               Pred šestimi leti je izšla v reviji Problemi in kdor misli, da me tu lahko zadene, se
               moti. Tu sem najmočnejši. Zato o tem tudi ne bom izgubljal več besed ne zdaj, ne v
               nadaljevanju.</p>
               <p>Kot rečeno na začetku, minister za visoko šolstvo, znanost in tehnologijo je v
               posebnem položaju. Opravka ima z najbolj izobraženimi ljudmi. Takšni še slabše od
               drugih prenašajo neprimerno obravnavo njih, njihovih idej, neupoštevanje argumentov
                   ali uveljavljanje gole
               moči. Minister kot politična figura ne skrbi neposredno pa tudi posredno zelo v
               skrajni obliki za pedagoški ali znanstveni vidik njihovega početja. Ampak skrbi za
               uveljavljanje javnega interesa na teh, sicer v načelu zelo svobodnih, avtonomnih in
               neodvisnih področjih. Skrbi za optimalno organiziranost, zadostno finančno podprtost,
               pozitivno vključenost v družbo. Zelo pomembna v sodobni družbi je promocija znanosti,
               promocija znanja, znanstvenih dosežkov, relevantnih tehnoloških prebojev. Temu
               posvečamo premajhno pozornost in sam želim temu posvetiti neko ustrezno in dolžno
               pozornost, kakršno je to področje deležno v marsikateri tuji državi. Vodstvu
               Državnega zbora nameravam predlagati in tu računam na podporo tudi tega odbora, da bi
               po zgledu prakse kanadskega parlamenta in kanadske vlade pred vsako redno sejo
               Državnega zbora, tudi v pristnosti Vlade po možnosti - na prvi seji, ki se je Vlada
               udeleži zaradi poslanskih vprašanj je to možno - predstaviti po izboru znanstvene
               sfere neke zelo relevantne v ustreznem jeziku znanstvene dosežke na posamezne teme,
               ki so aktualne in ki v bistvenem opredeljujejo tisto zaradi česar je že na začetku
               omenjeno, znanost, znanje, postavljeno tako visoko v vseh deklaracijah. V Kanadi se
               to imenuje zelo posrečeno, ker so te znanstvene prezentacije in ta oblika
               popularizacije znanosti, ki bo v Sloveniji lahko še posebej zaživela zaradi
               neposrednih prenosov teh sej in bo imela bistveno večji domet, kot bi imela katera
               koli druga oblika znanstvene popularizacije. V Kanadi jo imenujejo, ker se dogaja v
               jutranjih ...<stage>/Nerazumljivo./</stage>... kot <q>"ham and egg heads"</q>.</p>
               <p>Promocija znanja, kreativno, inovativnosti kot vrednote in vrednosti na vseh ravneh,
               to pomeni paradigmatski zasuk. Slovenija ima tu kaj pokazati. Nedavno je skupina
               študentov pod vodstvom, na primer prof. Irale<stage>(?)</stage> iz kemijskega inštituta že drugič na
               ugledni ameriški AMT dosegla prvo mesto na tekmovanju na področju biologije, na
               področju sintetične biologije, kjer so prikazali nove metode proizvajanja določenih
               farmacevtskih sredstev. To je vsekakor vredno širše družbene pozornosti in brez
               takšnih spodbud bo takšnih dosežkov v Sloveniji gotovo manj kot si vsi želimo. Želim
               biti sogovornik sferam, želim biti nekdo, ki je znal poslušati in moderirati razpravo
               v najboljših rešitvah z vsemi javnostmi, ki jih to področje zadeva. V Vladi in širše
               želim biti zagovornik vrednotam znanja in potrebe po investiranju vanj. V uvodu
               študije z naslovom <q>"Ustvarjanje inovativne Evrope"</q>, ki jo je za potrebe evropske
               komisije pred parimi leti naredila skupina najuglednejših evropskih poznavalcev z
               nekdanjim finskim predsednikom Vlade Eskom Mahom na čelu, je poudarjeno, da je za
               doseganje tega cilja, torej inovativne Evrope, ki jo opredeljuje temeljni izziv
                   Evrope prihodnosti, tudi v
               teh kriznih časih, to ostaja prioriteta, nujno potreben nek, kot pravijo tam, "huge
               act of ...<stage>/Nerazumljivo./</stage>... and commitment", mogočno dejanje volje in privrženosti
               tako s strani politike, gospodarstva in družbe.</p>
               <p>Svojo odločitev podpora stranke Zares, predvsem pa nedvoumno potrditev in angažirano
               odobravanje predsednika Vlade Boruta Pahorja gre v temu smislu razumeti kot delček
               takšne nujne in docela ne retorične geste. V času, ko se je o zavedanju o nujni
               razvojni in tehnološki preobrazbi zaradi globalnih podnebnih sprememb in prekomernega
               izčrpanja in izčrpavanja mnogih naravnih resursov pridružilo tudi dramatično majanje
               samih temeljev, gospodarske in socialne ureditve Sveta in Evrope je to še toliko bolj
               sporočilno in pomembno. Oboje je potrebno misliti skupaj in ko gre za mišljenje je
               znanost neovirana ustvarjalna zmožnost tudi tista od katere se največ pričakuje. Ali
               je skoraj stoletne vode velike gospodarske recesije mogoče v 21. stoletju reševati na
               enak način kot se je to zgodilo skoraj pred osemdesetimi leti. Z velikimi javni deli,
               gradnjo mega infrastrukturnih objektov, od intervencije in vloge države so tudi danes
               vsi, tudi po svetu veliko nadejamo. Ne le da bo napolnila finančno ožilje ampak tudi,
               da bo investirala premišljeno in ne prekratkoročno. Z manjšo, ne tako globalno a
               podobno dilemo se je na začetku 90. soočil ta isti Esko Aho, kot takratni predsednik
               Finske Vlade. Iz velike krize zastarelega nacionalnega gospodarstva so se sorazmerno
               hitro prebili na vrh preko pogumne odločitve, odločili so se in vztrajali so pri tej
               odločitvi, ki ni dala rezultatov že po enem mandatu za radikalno povečanje vlaganj v
               izobraževanje in raziskave. Zadnja leta je zgled na temu področju nam sosednja
               Avstrija. V Sloveniji pa lahko v nekem veliko blažjem pa vendarle edinem večjem
               preskoku v temu smislu govorimo že v davnih letih, leta 1986, ko je bil narejen nek
               pomemben preboj za investiranje v infrastrukturno opremo in z startanjem projekta
               mladih raziskovalcev.</p>
               <p>Gre torej za ključne strateške odločitve v nelahkih časih. Čim večji konsenz se zdi
               dosegljiv, vsaj glede na deklarirane cilje in vrednote iz vseh dolgoročnih razvojnih
               dokumentov zadnjih vlad pa tudi političnih strank. In čeprav v siromašnejših časih se
               država tem prioritetam ne bi smela odreči oziroma prav zato jim mora slediti ker
               gospodarstvo samo, ki je doslej nosilo levji delež rasti vlaganj v raziskave in
               razvoj tega ne bo več zmoglo v enaki meri kot doslej. Zato me bodo osebno kot
               ministra, če bom izvoljen, preokopirali samo ključni problemi in cilji in se bom
               skušal upreti skušnjavi, da bi me premotila množica malih težav in relacij, ki so
               vedno prisotne v tako kompleksnem sistemu.</p>
               <p>Tudi danes za to od mene ni za pričakovati preveliko detajlov, kot je rekel
               predsednik Vlade v svojem govoru ob volitvah, ob svoji izvolitvi, imam več vprašanj
               kot odgovorov. Zato, da si pridobiš možnost približevanja dejanskim odgovorom, še
               posebej na tako občutljivem področju je nujna predpostavka, da se zavedaš omejitve
               lastne vednosti.  Da poznaš in
               prepoznaš ključna vprašanja kot takšna. Danes torej želim reči še nekaj o tem. Seveda
               so vsa vprašanja dobrodošla, z veseljem si jih bom pribeležil in nanje odgovoril
               bodisi danes ali pa še z večjo zagretostjo takrat ko in če bo to mogoče. Danes pa bi
               z vsako improvizacijo sprožil nek občutek nespodobnosti in nespoštovanja temeljnih
               pravil igre in njenih poglavitnih udeležencev. Sfera je bila v preteklosti zaradi
               takšnega obnašanja že prikrajšana, ne le za napredek in nujne razvojne ali celo malo
               eksistenčne rešitve ampak je bil tudi poškodovan ugled najvišjih znanstvenih in
               izobraževalnih ustanov nacije ter njihovih tvorcev in ustvarjalcev. Ogorčeni, včasih
               celo obupani časopisni zapisi uglednih in strankarsko oziroma politično popolnoma
               izvzetih znanstvenih in pedagoških avtoritet, na primer akademiko Ustanovnika in
               Forstneriča v zadnjih tednih to potrjujejo in kažejo na zelo slabo demotivirajoče
               notranje stanje v sferi. Zato je ena prvih nalog, ki se jih nameravam z vsem
               angažmajem lotiti, vrniti in spodbuditi odprt in argumentiran dialog z vsemi
               javnostmi ki jih področja ministrstva zadevajo pri čemer resorja ne razumem kot
               skupek različnih direktoratov in agencij ampak kot celoto. In tudi ne kot izolirano
               ministrstvo ampak kot del vladnega mehanizma kjer bomo skupaj s pomembnimi resorji,
               ki bodo naletavali na podobna vprašanja, razvojna vprašanja, poskušali najti
               najboljše odgovore.</p>
               <p>Ključni cilji, ki so povečini zapisani tudi v koalicijskem sporazumu, ki vam je znan
               in ga zato ne bom povzemal sledijo namenu uresničevati opredelitvi Lizbonske
               strategije s povečanjem vlaganja v raziskave v razvoj in visoko šolstvo kar omogoča
               dejavnosti, ki jim znanja zagotavlja visoko dodano vrednost in krepi inovacijski
               potencial gospodarstva. Zato je v koalicijskem sporazumu natančno kvantificirano in
               to je ena od redkih točk kjer je bilo o tem mogoče doseči dogovor že v fazi priprave
               koalicijskega sporazuma, da smo odločeni povečati vlaganja v znanost in tehnološki
               razvoj za najmanj 0,1 do 0,3 odstotne točke bruto domačega proizvoda letno glede na
               odhodke v letu 2008 torej v letošnjem letu srednjeročnim, to je barcelonskim lahko
               rečemo, ciljem doseči 1% bruto domačega proizvoda javnih sredstev in 3% bruto
               domačega proizvoda skupnih javno-zasebniih sredstev za namen  na znanost in tehnološkega razvoja v
               proračunskem letu 2012. Ta cilj, o tem lahko odkrito govorimo, bo težko dosegljiv,
               cilj 3%. Predvsem zaradi razmer v gospodarstvu bi bilo nerealno pričakovati da bodo
               svoja vlaganja, ki so bila že do zdaj velika in so precej presegala javne vire,
               povečali na 2% v teh štirih letih.</p>
               <p>Dejstvo pa je, da je ta koalicija odločena in jaz bom pri temu vztrajal, da bo
               državni delež, delež javnih sredstev dosegel ta zastavljeni cilj s čimer se bomo
               približali državam v Evropski uniji, ki vedo kaj pomeni danes ustvarjalnost,
               inovativnost in družba znanja.</p>
               <p>V sodelovanju z raziskovalci, razvojniki in gospodarstveniki bomo opredelili
               prioritetna raziskovalna področja. Nekaj se je tega že lotil ni pa še prišel do konca
               svet za konkurenčnost oblikovan v zadnjem mandatu. Ta prioritetna raziskovalna
               področja morajo biti niše na katerih imamo ustrezne kapacitete v znanosti in
               gospodarstvu in tja bomo fokusirali dodatna sredstva. Poleg tega, če navedem le nekaj
               najbolj izpostavljenih nalog bomo pričeli s prenovo dolgoročnih razvojnih dokumentov
               obeh resolucij s področja raziskovanja in visokega šolstva v smislu upoštevanja novih
               okoliščin a z nezmanjšanimi ambicijami in dolgoročnejšo vizijo, ki mora presegati
               mandat ene vlade saj ni mogoče saj ni mogoče tako resnih projektov na tako
               kompleksnem področju kot je, bom rekel rast zavedanja o pomenu znanja v družbi in
               tudi prevajanja učinkov znanosti v tehnologiji in v gospodarstvu doseči v tako
               kratkem roku.</p>
               <p>Na podlagi analize učinkov uredbe o financiranju visokošolskih zavodov za obdobje
               2004-2008, uredba ki je bila zdaj prolongirana za eno leto, želimo prenoviti shemo
               financiranja s ciljem krepiti stabilnost financiranja javnih, raziskovalnih in
               izobraževalnih ustanov. Zdaj, kot vidimo bomo avtonomno delovanje javnih agencij.
               Javne agencije za raziskovalno dejavnost Republike Slovenije in javne agencije za
               tehnološki razvoj Republike Slovenije pa tudi inštitutov oziroma javnih raziskovalnih
               zavodov.</p>
               <p>Povečali bomo učinkovitost črpanja sredstev EU za raziskovanje in izobraževanje
               predvsem z večjim angažmajem ministrstva pri poenostavljanju postopkov in pri
               neposredni pomoči raziskovalcem, ustanovi in podjetjem, ki se prijavljajo na te
               razpise. Krepili bomo mrežo, ki preko svojih točk, bodisi tehnoloških parkov,
               inkubatorjev, podjetniških delavnic, izobraževanja tehnikov za podjetništvo in
               drugega ustvarja pogoje za uspešen prenos znanja, ki je zelo redko neposredno
               linearen ampak je kompleksen in so takšne mreže nujne za njegovo učinkovito
               izvajanje.</p>
               <p>Izboljšanje pogojev predvsem v smislu opreme za okrepitev raziskovalne dejavnosti na
               univerzah. Pripravili Zakon o univerzi, v sodelovanju seveda z rektorsko konferenco
               in spremembo Zakona o visokem šolstvu ter raziskovalne dejavnosti. Ustanovili,
               nenazadnje bomo agencijo, to je trdna koalicijska zaveza, za zagotavljanje kakovosti
               visokošolskega izobraževanja, ki bo imela kreditacijske in valvacijske pristojnosti
               in bo delovala na podlagi mednarodnih standardov ter bo vključena v evropsko mrežo
               takšnih ustanov.</p>
               <p>Dovolite mi še zaključno osebno poanto. Pri kandidaturi na mestu o katerem govorimo
               danes me vodijo izključno tu navedeni motivi. Po svojih močeh si bom prizadeval, da
               bi zastavljene naloge izpolnil in predstavljene cilje dosegel. Po naravi sem skeptik
               in raje dvomim kot pa sem preveč prepričan. Kljub temu ali pa morda prav zato mi je
               doslej uspelo, neredko, če sem lahko za hip skoraj neskromen, vsaj na političnem področju solidno
               opraviti naloženo delo in zastavljene projekte. Morda tudi zato, ker v svojem javnem
               početju ne iščem samopotrditve in tudi dojemam politične funkcije izključno
               funkcionalno.</p>
               <p>Zato vam in javnosti lahko mirno zagotovim, da se bom v trenutku, ko bi mi zmanjkalo
               imeti smisla, ki bi povezoval moj angažma s skrbjo za javni interes na temu področju,
               brez hrupa poslovil. Znam priti in oditi in to v obe smeri. Za to besedo me vsakdo
               lahko vedno drži.</p>
               <p>Na temu mestu bi sklenil to kratko uvodno predstavitev. Zdi se mi prav in v skladu s
               tem kar sem povedal, da imamo dovolj časa tudi za slišanje različnih pogledov in
               seveda za vprašanja. Upam, da nam bo uspelo to priložnost, ki je ne glede na motiv
               deležna tako velike medijske pozornosti in javne pozornosti, izkoristiti vsaj v enem
               delu tudi za promocijo nadvse važnih področjih dela tako Ministrstvo za visoko
               šolstvo, znanost in tehnološki razvoj kot vašega pomembnega parlamentarnega odbora.
               Hvala za vašo pozornost.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp3">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam za torej zgoščeno uvodno predstavitev. Zdaj glede na povsem začeten
               uvod bi vendarle opozoril, da vloge mandatarja po zakonu je povezovalna
               koordinativna, medtem ko vloga ministra pa je, da vodi svoj resor in da seveda tudi
               odgovarja za stanje na sovjem resorju in da je namen teh zaslišanj, <q>"hearingov"</q>, prav
               v tem, da se lahko oceni tudi kandidatovo poznavanje resorja. Zato bi vas vendarle
               prosil, da na vsa postavljena vprašanja skladno s Poslovnikom Državnega zbora tudi
               odgovorite pač po najboljših močeh, saj bo na tem konec koncev temeljila tudi
               odločitev in pa seveda sama razprava, ki je morda še bolj bistvena kot pa glasovanje
               za katero vsi, ki smo dalj časa v politiki vemo, da je povsem formalna stvar.</p>
               <p>Toliko, zdaj pa odpiram razpravo in dovolite, jaz bi vas prosil, če zapišete po vrsti
               vse tako kot so se prijavili da ne bo potem nesporazumov. Dovolite pa mi, da prvih
               nekaj vprašanj postavim sam.</p>
               <p>In sicer bi šel samo po vrsti in bi se omejil na tista ključna vprašanja, ostale pa
               res prosim, da se prijavite ta čas vsi, ki želite, da bomo potem tudi razporedili v
               več krogov lahko to. Najprej, tukaj govorite, da boste okrepili opešan in podhranjen
               znanstveno inovativni in razvojni naboj. Zdaj, temeljna napaka te koalicijske
               pogodbe, ki sem jo že nekajkrat poudaril je, da je pravzaprav v njej odsotnost
               merljivih delov, merljivih nalog, merljivih ciljev in bi vas lepo prosil, če lahko
               opredelite nek rok in pa vsaj približno cilje tako da bomo potem lahko tudi sledili
               uresničevanju teh ciljev. To se pravi za koliko se bo povečalo recimo število
               znanstvenih del, za koliko se bo povečalo število inovacij, v katerem roku in ker
               govorite tudi o razvojnem naboju zdaj v zadnjem mandatu je bil dosežen tudi daleč
               največji razvoj v zgodovini Slovenije, bi rad vedel za koliko se bo povečal, ker
               govorite, da je bil opešan in podhranjen pa bi rad to v številki izvedel, tako da bo
               potem tudi primerljivo in merljivo.</p>
               <p>Drugo. Ko govorite o celotnem tekstu te koalicijske pogodbe pravzaprav govorite o
               nekem kršenju avtonomnosti. O tem, da je potrebna krepitev avtonomnosti. Zdaj pa
               glede  na to, da v tem mandatu
               pravzaprav tukaj sploh ni bilo neke posebne zakonodajne spremembe in da to ureja
               zakonodaja, ki z minulih obdobij me zanima ali ocenjujete da je bila s takratno
               zakonodajo vgrajena sistemska kršitev avtonomnosti univerze in je zato potrebno sedaj
               napovedati spremembo zakonodaje v smeri njene okrepitve.</p>
               <p>Tretjo kar bi vprašal je kako pravzaprav razumete mobilnost? Veliko besed je v zvezi
               z mobilnostjo in bi vas prosil samo za obrazložitev kaj točno po vašem mnenju to
               je.</p>
               <p>Potem bi vas pa še vprašal kakšna bo vloga slovenske akademije znanosti in umetnosti
               pri oblikovanju vladne politike. To je zelo zanimivo zlasti v luči tega, da naj bi
               tudi prof. Žekš bil izvoljen v to isto vlado vendar na neko povsem drugo področje,
               znano pa je, da je on pravzaprav dve desetletji krojil prav znanstveno politiko
               Slovenije. In kje vidite vlogo IAS<stage>(?)</stage>?</p>
               <p>Potem pa bi vas čisto za konec še prosil samo za en kratek komentar dejstva, govorite
               tudi o stanju v različnih zavodih, napovedujte nekatere spremembe. Tudi v drugih
               poglavjih so napovedane krepitve strokovnosti, ko gre za ključne funkcije v zavodih
               vendar bi vas prosil za komentar dejstva, da je pred nekaj leti gospa Lucija Čok, kot
               takratna ministrica zavrnila amandma, ki ga je takrat vložila SDS s katerimi smo
               hoteli uveljaviti višje kriterije pri Zakonu o raziskovalni dejavnosti, ko gre za te
               vodilne funkcije in sicer, da bi pravzaprav za direktorsko mesto moral biti to
               človek, ki je kvaliteten znanstvenik z mednarodnimi referencami. To se pravi, da bi
               moral izpolnjevati tudi ta pogoj poleg samo ozkega, menedžerskega.</p>
               <p>Toliko z moje strani zdaj bi pa prosil, če mi lahko poveste koliko je prijavljenih?
               Se pravi po vrsti bom prebral kot so zapisani: gospod Bevk, gospa Potrata, gospod
               Zoran, potem gospod Grill, gospod Gorenak, gospod Frangež... Kdo še ni zabeležen?
               ...<stage>/Medsebojno pogovarjanje./</stage>... To se pravi zdaj zaenkrat je prijavljenih skupaj
               trinajst. To se pravi, predlagam da naredimo tri kroge in sicer bi v prvem krogu
               povabil k besedi še štiri tako da bi jih bilo skupaj pet potem pa ostale še
               enakomerno porazdelimo. Torej dajem besedo gospodu Bevku.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp4">

               <speaker>SAMO BEVK:</speaker>

               <p>Hvala za besedo gospod predsednik. Lep pozdrav vsem prisotnim, še posebej kandidatu
               za ministra, gospodu Gregorju Golobiču. Moje vprašanje prvo je, namreč glede na to, da smo v veliki finančni
               krizi, ki se odraža tudi že v gospodarstvu se nekako vsiljuje primerjava z obdobjem
               pred letom 90 in po letu 1990. Ko smo leta 2000 v tem Državnem zboru sprejeli tako
               imenovan zakon o tehnološkem tolarju je bilo v obrazložitvi zakona rečeno, da smo v
               našem gospodarstvu pred letom 1990 imeli več kot 4.000 razvojnih inženirjev oziroma
               raziskovalcev. Proti koncu 90 let pa je bilo takih razvojnih inženirjev v naši državi
               komaj 1.400 še v komaj 160 razvojnih oddelkih. Se pravi, da je ta tranzicijski čas
               zelo negativno vplival na gospodarstvo, razpadla je večina nekdanjih razvojnih
               oddelkov v podjetjih, zato se tukaj kaže neka mogoče primerjava, ali se nam ne obeta
               nekaj podobnega tudi v teh hudih kriznih časih, ki nas čakajo. Zato me zanima, kako
               boste na ministrstvu ukrepali, da se to ne bi zgodilo? Kako boste podprli gospodarske
               družbe pri teh njihovih razvojnih projektih, ki jih imajo oziroma jih načrtujejo?
               Kakšne ukrepe boste naredili, da jih ne bodo ukinjali? To je ena zadeva.</p>
               <p>Druga zadeva je pa Botanični vrt, ki spada prav v vaš resor, čeprav je nekako otrok
               štirih staršev kot je bilo rečeno v preteklosti. Leta 2010 bo poteklo natanko 200 let
               od ustanovitve Botaničnega vrta v Ljubljani. In to je poleg NUK-a najstarejša
               neprekinjeno delujoča visokošolska in raziskovalna ustanova pri nas. In ravno dve
               leti pred tem častitljivim jubilejem je grozilo, da bodo Botanični vrt letos tudi
               dokončno zaprli. Država je reagirala, je zagotovila potem, ko je od sofinanciranja
               odstopila Mestna občina Ljubljana, ki pa je v preteklosti edina podpirala praktično
               investicijo v tem vrtu je država le vseeno nekaj denarja zagotovila za letošnje
               preživetje, vendar perspektiva ni najboljša, za to me zanima, ker vem, da ste v času
               pred volitvami Botanični vrt tudi obiskali, kakšni bodo ukrepi vlade, kajti ne gre
               samo izključno za vaše ministrstvo, in ukrepi ministrstva, da se ta Botanični vrt
               kadrovsko okrepi, da se zagotovijo sredstva, da se uredi status in da se ustrezno
               obeleži 200 letnico ustanovitve te ustanove. Hvala lepa.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp5">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Potrata.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp6">

               <speaker>MAG. MAJDA POTRATA:</speaker>

               <p>Hvala za besedo. Spoštovani gospod kandidat! Zelo me veseli, da je po svoji osnovni
               izobrazbi kandidat za ministra za znanost filozof. In ker sva imela med študijem tudi
               nekatere skupne profesorje naj z veseljem ugotovim, da se je neka, meni zelo ljuba,
               profesorica  veselila vaše
               pronicljivosti, prodornosti, govorim o dr. Bredi Pogorelec.</p>
               <p>Sedaj pa, ker sem se že sklicevala na študijsko pot, potem naj vendarle omenim, da se
               točka dnevnega reda imenuje predstavitev kandidata. In ker so nekateri zelo
               občutljivi za natančnost izražanja, čeprav sami potem te natančnosti ne izpeljejo do
               kraja, naj rečem, da gre za predstavitev ne za zaslišanje in tako mislim tudi to
               svoje vprašanje izpeljati.</p>
               <p>V preteklem mandatu je bilo tipično za dogajanje v visokošolski sferi, dogajanje kot
               da bi živeli v gluhi lozi. Akademska sfera se je sicer poenotila. Mislim tako na
               študente, profesorje, raziskovalce. Mislim tudi na dobršen del politične sfere, ki je
               spremljala dogajanje. Ampak to vendarle ni vplivalo na način in sprejemanja in na
               vsebino resolucije o visokem šolstvu. Veseli me, da ste opozorili na prenovo
               resolucije. Ste pa v svoji uvodni predstavitvi tudi omenili zakon o univerzi. Ker je
               v dobršni meri razklal sfero v prejšnjem mandatu napovedani zakon o visokem šolstvu
               bi vas rada vprašala kakšen je vaš pogled na ustanavljanje novih univerz, ob tem, da
               se ve, da je v teku že postopek za ustanovitev nove univerze, ki ga pa spremlja vrsta
               pomislekov povezanih ravno z zagotavljanjem kakovosti v visokem šolstvu. Sami ste
               citirali prof. akademika Stanovnika, ki je opozarjal ravno na to, da si narod takim
               duhovnim kapitalom, kot ga imamo, v naši državi ne more privoščiti povprečnih in
               slabih univerz.</p>
               <p>Ko ste govorili o avtonomiji, seveda razumem, da je vloga univerze pri določanju
               smeri razvoja bistvenega pomena. Pa vendarle dovolite, da vas vprašam kako gledate na
               rast novih programov ali celo novih študijskih smeri v okviru slovenskega prostora,
               mislim pa seveda na Akademijo za umetnosti v Mariboru, ki se trudi z ustanovitvijo,
               ob tem, seveda, da se zavedam, da niso rešene prostorskega zagate umetniški akademiji
               v Ljubljani, ampak mislim eno je program, drugo je prostor.</p>
               <p>Še eno vprašanje bi vam rada zastavila, glede na to, da je moj kolega Samo Bevk že
               vprašal nekaj kar je vezano s financiranjem, to pa je vprašanje zagotavljanja
               kakovosti v visokem šolstvu. Veliko energije smo v prejšnjem mandatu usmerili v to,
               da bi vendarle prepričali, da je treba izpolniti zavezo o avtonomnem neodvisnem
               organu za zagotavljanje kakovosti v visokem šolstvu.</p>
               <p>To je torej tisto, kar bi vas vprašala. Hvala lepa.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp7">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Zorn.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp8">

               <speaker>ALEKSANDER ZORN:</speaker>

               <p>Hvala lepa. Lepo pozdravljeni vsi, posebej gospod Gregor Golobič in predsednik!
               Zastavil bi nekaj vprašanj tako, da bi dobil vaše mnenje  in ne točne podatke za katere mislim, da si jih boste
               v času ministrovanja pridobili. Ker se morda strinjam s tem kar vam je napisalo Delo,
               da sposoben politik lahko kot minister vodi vsako področje. Se strijam. Mislim, da
               ste sposoben politik in zato bodo moja vprašanja načelna, vsa se bodo vrtela okoli
               zasebnega visokega šolstva, tudi zato, ker je koalicijska podoba kar nekajkrat
               omenila stvari, ki so za to področje bistvene, naglasila na to, da ne bo nikakršne
               šolnine, kar se veže na številne polemike v preteklosti, naglasila posebno
               avtonomijo, naglasila spremembe Zakona o univerzi in hkrati, kar je morda celo
               najpomembnejše, naglasila, da bo nadomestila naloge sedanjega Sveta Republike
               Slovenije za visoko šolstvo v nekakšnem razumevanju, da bo agencija, ki naj bi s tem
               v zvezi nastala, bolj avtonomna. Zato vam bom s tem v zvezi postavil štiri vprašanja.
               Ker pa to ni pogovor, kjer bi midva imela lahko replike na repliko bom ta vprašanja
               tudi opisal zakaj so takšna.</p>
               <p>Prvič. V Sloveniji je v zraku leto in pol trditev, ne samo v zraku napisana, napadena
               v parlamentu, v strankah, povsod, da v Sloveniji prihaja do privatizacije visokega
               šolstva. Kaj menite o tem, glede na to, da je dejstvo, da v Sloveniji ni
               privatizacije visokega šolstva, saj se ni še nobena državna ali javna visokošolska
               institucija spremenila tako, da je postala zasebna? Vse zasebne institucije so
               nastale kot dopolnilo in nikakor ne kot nadomestilo javnim in državnim visokošolskim
               institucijam.</p>
               <p>Drugo vprašanje, ki je ravno tako burilo duhove. Ali je visoko šolstvo manj dostopno
               za študente pri številnih zasebnih fakultetah in univerzah? Resnica je namreč
               nasprotna. Politika podeljevanja koncesij in zmanjševanja izrednega študija je
               povečalo obseg razpoložljivega rednega študija, torej študija brez šolnin. V
               koalicijski pogodbi posebej poudarjate, da boste pazili, da ne bo šolnin. Šolnin ni.
               Po drugi strani se število izrednih študentov, kar je pa nekaj povsem drugega, ki
               morajo za študij plačevati šolnino, zmanjšuje, se v zadnjih letih relativno zares
               zmanjšuje. Razen tega je za študij izven Ljubljane zaradi stroškov bivanja relativno
               cenejše življenje, kar pomeni, da če delamo regionalne univerze po celi Sloveniji,
               prispevamo k večji dostopnosti šolstva. Kaj menite o tem?</p>
               <p>Tretje vprašanje. Ali koncesije v visokem šolstvu omogočajo prelivanje državnega
               denarja v zasebne žepe? Velikokrat se je slišalo, da  gre za velikanske zaslužke, ki si jih skušajo zasebne
               fakultete ali pa tudi univerze prilastiti. Dejstvo je morda drugačno, koncesija je
               namreč ukrep namenjen zagotavljanju študija brez šolnine. Nesporno je del politike
               zagotavljanja enakih možnosti za študente. Koncesija ne pokriva stroškov delovanja
               zasebnega visokošolskega zavoda, temveč izključno stroške izvajanja študijskega
               programa po posamičnem študentu. Za pokrivanje vseh ostalih stroškov, to se pravi
               stavba, oprema, vzdrževanje in tako naprej, se morajo ustanovitelji za razliko od
               državni univerz, ki jim vse to plačuje država, znajti popolnoma sami. To pa tudi
               pomeni, da je študent, ki študira preko koncesije na zasebni visokošolski ustanovi za
               davkoplačevalce celo cenejši od študenta, ki študira na kateri od državni univerz.
               Poraba koncesije je strogo namenska in stroko nadzorovana kot so nadzorovani tudi
               drugi proračunski porabniki. Če koncesij ne bi bilo bi bil marsikateri predvsem
               socialno šibkejši študent prikrajšan za študij, ki si ga želi.</p>
               <p>In zadnje, morda celo najpomembnejše vprašanje. V koalicijski pogodbi omenjate
               agencijo. Naj vprašanje najprej postavim. Slovensko visoko šolstvo nima, to je
               trditev, ki je bila kar naprej očitana vsaj leto in pol, neodvisnega organa za
               evalvacijo, ker ni bila ustanovljena ustrezna agencija v ta namen. V okviru Sveta
               Republike Slovenije za visoko šolstvo deluje senat za evalvacijo, ki je tako kot svet
               v celoti neodvisen od vlade. Ustavno sodišče je ugotovilo, da je Svet za visoko
               šolstvo neodvisen organ, da kot tak povsem veljavno odloča in kot neodvisen organ
               opravlja tudi evalvacijsko vlogo. Zahtevalo je le, da se dopolni še z lastno
               strokovno službo, kar se je zgodilo. Zahteva po zamenjavi sedanjega Sveta za visoko
               šolstvo z agencijo bi bila v smislu neodvisnosti tega organa celo korak nazaj, saj so
               agencije po slovenski zakonodaji veliko manj samostojne v odnosu do vlade kot pa to
               velja za sedanji svet. In s tem v zvezi podvprašanje. Kateri del sveta bi agencija
               nadomestila, se pravi tisti evalvacijski, habilitacijski ali akreditacijski<stage>(?)</stage> ? Vi
               ste danes že povedal, da akreditacijske<stage>(?)</stage> in evalvacijske pristojnosti naj bi prešle
               na agencijo. Ali boste potem svet dobesedno ukinili? In vprašanje kam bodo potem šla
               sredstva za visoko šolstvo in od kod bodo potem prihajala nazaj na šolstvo, se pravi
               ali bo ta šla na ministrstvo ali bodo šla na novo agencijo? Hvala lepa. Toliko.
                  
               </p>
            </sp>
            <sp xml:id="SDT5-OZVŠZITR-Nujna-001-2008-11-19.sp9">

               <speaker>PREDSEDNIK MAG. BRANKO GRIMS:</speaker>

               <p>Hvala tudi gospodu Zornu.</p>
               <p>Na vrsti je še gospod Grill, potem pa bo imel priložnost kandidat, da odgovori na ta
               prvi sklop vprašanj.</p>
               <p>Prosim, gospod Grill, beseda je vaša.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp10">

               <speaker>IVAN GRILL:</speaker>

               <p>Najlepša hvala za besedo, gospod predsednik. Spoštovane poslanke in poslanci in
               seveda kandidat za ministra.</p>
               <p>V vaši uvodni predstavitvi ste navedli, da konkretnih odgovorov verjetno ne boste
               uspeli posredovati. Verjamem, da na določena vprašanja jih zagotovo ne boste imeli,
               ampak jaz bi vseeno na podlagi tega koalicijskega sporazuma postavil nekaj konkretnih
               vprašanj, za katere mislim, da boste lahko posredovali odgovor ali s številkami
               oziroma vsaj okvirno, predvsem pa z vašim osebnim stališčem, ki ga boste kot minister
               zagotovo morali zastopati.</p>
               <p>Velik poudarek v tem sporazumu, na tem področju dajete, da se bo v tem mandatu
               povečevalo sredstva za vlaganje v znanost in tehnološki razvoj. Seveda, tudi sam
               mislim, da je to potrebno in takšno stališče, pa tudi izvajanje je bilo preteklem
               mandatu. Če primerjamo, da je bilo iz leta 2003 do 2006 povečanje v znanost in
               tehnološki razvoj za cirka 50%, še zdaleč ni to tisti cilj, da bomo prišli v okvir 1%
               BDP-ja, ampak ta cilj ste si tudi zdaj zadali, me pa vseeno zanima konkretno: Kakšen
               je vaš realen cilj? Koliko pričakujete, da se bo to povečalo v procentih, glede na
               leto 2006 ali 2008, kakorkoli? Oziroma koliko bo to lahko, tudi v evrih? Za
               prispodobo, v letu 2006 je bilo teh sredstev 486 milijonov evrov.</p>
               <p>Potem ste tudi, v tem vašem sporazumu, navedli, da želite povečati potencial znanja
               prebivalstva, predvsem tistega, ki bo imelo izobrazbo višjo od srednje šole. Pomeni,
               da prebivalstvo, ki bo imelo višjo oziroma visoko šolo. Cilj, ki ste ga tukaj
               postavili je, da bi se v 5-ih do 8-ih letih povečal oziroma približal 30%. Ampak
               glede na to, da je mandat štiri leta bi pa vseeno nekako želel oceno cilja, ki ga
               boste uspeli v tem mandatu, če ga boste pač opravljali štiri leta. Koliko bo to,
               recimo konec vašega mandata? Kakšen bo ta cilj oziroma v kakšnih številkah se
               gibljemo danes? Če vam je ta podatek znan, da bomo imeli nekje neko referenco.</p>
               <p>Potem bi konkretno želel odgovor na vašo zapisano, ne ugotovitev, ampak tezo, da
               boste izbrali nekaj interdisciplinarnih raziskovalnih programov, ki bodo sposobni
               enakopravno sodelovati z novimi infrastrukturnimi centri v Evropski uniji. Če bi
               tukaj lahko konkretno neko bolj natančno opredelitev, kajti tukaj je stvar precej na
               splošno. Ali bodo to predvsem na področju nekih naravoslovnih, tehniških ved ali bo
               to kakšno drugo področje?
               Potem je v tem sporazumu zapisana podpora ali poskus uvajanja tujega jezika na
               predavanja na fakultetah oziroma visokošolskih zavodih. Jaz sam takšno pobudo seveda
               pozdravljam, tudi naša stranka, tudi prejšnja koalicija je takšne rešitve podpirala.
               Celo več, želela jih je takrat uvesti, pa je bilo samo tej pobudi v prejšnjem
               mandatu, ravno s strani Socialnih demokratov največ nasprotovanja temu, da je
               potrebno na visokih šolah oziroma fakultetah absolutno imeti predavanja v slovenskem
               jeziku. Kljub temu, da je bila podpora s strani visokošolskih profesorjev in vseh
               tistih, ki se na to področje spoznajo, podpora, da bi se tudi predavanja izvajala v
               tujem jeziku, se pač te rešitve takrat ni. Konkretno bi tukaj želel vaše mnenje: Ali
               boste takšno rešitev skušali uvesti ali ne?</p>
               <p>In še zadnje vprašanje. Zapisali ste, da boste spodbujali raziskovalna in
               izobraževalna središča v regijah in gospodarskih organizacijah. Kaj konkretno to
               pomeni? In v navezavi s tem vprašanjem, tudi konkretno, vaše osebno mnenje, stališče:
               Ali boste podprli v Novem mestu oziroma na Dolenjskem ustanovitev vsaj še dveh, želim
               poudariti, državnih fakultete, katerih programi so v postopku akreditacije, glede na
               to, da smo v prejšnjem imeli podporo vlade in smo tudi ustanovili prvo državno
               fakultetno v Novem mestu, kajti cilj gospodarstva v tej regiji je priti do državne
               univerze. To ni političen cilj, to je dejansko cilj, ki ga narekuje gospodarstvo in
               seveda tudi potreba po izobraženih ljudeh v tem delu Slovenije. Tako da me zanima:
               Ali boste podprli te pobude, ki bodo prihajale iz tega dela Slovenije in pa seveda
               tudi če bo moč pričakovati finančna sredstva, ne samo za izvajanje teh programov, če
               se bo ustanovila, ampak tudi za izgradnjo infrastrukture, kjer so že neki idejni
               načrti, pa tudi zemljišča zagotovljena, in je seveda v sodelovanju z gospodarstvom in
               lokalnih skupnosti želja, da bomo ob podpori države do teh cilje tudi prišli.</p>
               <p>Hvala lepa.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp11">

               <speaker>PREDSEDNIK MAG. BRANKO GRIMS:</speaker>

               <p>Hvala gospodu Grillu.</p>
               <p>Zdaj pa je na vrsti, da kandidat po najboljših močeh odgovori na vsa postavljena
               vprašanja. Glede na to, da ste bili v uvodnem delu res racionalni, si zdaj vzemite
               toliko časa, kolikor je potrebno.</p>
               <p>Prosim.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp12">

               <speaker>GREGOR GOLOBIČ:</speaker>

               <p>Prvo vašo vprašanje se je nanašalo na to dikcijo iz drugega odstavka koalicijske
               pogodbe, ki govori o tem, da je treba, preprosto povedano, povečati vlaganja v
               znanost, v razvoj, v inovativni potencial gospodarstva preko instrumentov,
               institucij, ki jih ima država na voljo že ta trenutek. In, glede tega sem omenil,
               imamo na tej točki, v tej koalicijski zelo eksaktno zapisano, mislim, da je gospod
               Grill tudi vprašal po tem za koliko odstotkov se bo to vlaganje v raziskave in razvoj
               povečalo, glede na sedanje stanje. Glede na sedanje stanje, težko odgovorim v
               odstotku, če lahko povežem ta odgovor, ker so različni podatki. Podatek Evrostata,
               podatek, ki ga objavlja Ministrstvo za finance in podatek, ki je dostopen na spletnih
               straneh Ministrstva za visoko šolstvo, znanost in tehnologijo, se ne ujemajo
                  povsem. Tako da, glede na to,
               da mi govorimo o povečevanju 0,1 do 0,3% bruto domačega proizvoda, najmanj letno,
               glede na realizacijo 2008, ki pa še ni dokončana. Realizacija 2008 je še v teku, ta
               hip se dogaja, vlada je še v tem tednu sprejemala pomembne odločitve v zvezi s porabo
               proračunskega denarja, tudi na tem resorju, kar je tudi z vidika cilja te koalicijske
               pogodbe povsem hvalevredno in koristno, je težko reči natančno za koliko odstotkov.
               Vendar cilj 1% v proračunu za leto 2012, skupno sredstva za raziskave, razvoj je
               nedvoumno zapisan. Kako se bo po letih to, zato je ta razpon do 0,1 do 0,3, to
               realizirali je pa odvisno tudi od drugih okoliščin, od proračunskih pogajanj, od
               sposobnosti, tudi absorpcije na strani znanstvenoraziskovalnih institucij, ustanov,
               da sprejmejo in racionalno porabijo ta denar. Ker, bom rekel, denar odrediti v
               proračunu je en del problema, nič manjši del ni, če ta denar na koncu ni porabljen
               ali še huje, da je porabljen slabo. Tako, da tu avtomatizma ne more biti. Biti morajo
               dobri projekti, domišljeni, utemeljeni, nadzorovani in da projektov v zvezi s tem ne
               manjka, tole je knjižica, ki jo je nedavno izdala Agencija za raziskave in razvoj v
               Sloveniji, ki jo vodi dr. Demšar in je napovedala kar nekaj smeri tovrstnih raziskav.
               In skozi te natančne elemente, tu imajo, mislim da, 7 ali 8 naštetih področij ni
               težav, da ne bi ta sfera znala denarja smotrno porabiti, v tem smislu povečati,
               okrepiti ta znanstveno inovativni in razvojni naboj, in tudi narediti pomemben korak
               naprej v prihodnjih letih k približevanjem ciljem te razvpite Lizbonske strategije,
               ki je bila po letu 2005 prenovljena, cilji premaknjeni v leto 2010. Kot vidite, mi
               smo v tej koalicijski pogodbi preskočili tudi cilj, ki je tam definiran 1% javnih
               sredstev za to področje do leta 2006 smo postavili v leto 2012, ker smo ocenili, da
               ni realno, da bi ta sredstva zagotovili in predvsem, da tudi ni realno pričakovati,
               da bi lahko zagotovili tudi korektno in najbolj smotrno porabo takšnega povečanja v
               tako kratkem času. Je pa dejstvo, tu Slovenija ni izjema, ti cilji Lizbonske
               strategije se odmikajo večini držav Evropske unije. Še najbližje jim je oziroma
               edina, ki pravzaprav sledi neki dinamiki je prej omenjena sosednja Avstrija. Avtonomnost. Večkrat omenjena.
               Zakon o univerzi - trenutno ga nimamo. Področje univerze ureja zdaj Zakon o visokem
               šolstvu, to bo seveda, avtonomnost univerze, ki je zagotovljena z Ustavo bo
               opredelil, vendar, ko sem govoril o avtonomnosti nisem imel v mislih univerze. Tukaj
               se je, žal, v zadnjem mandatu dogajalo zelo veliko, odvijalo se je veliko debat v
               zvezi z dogajanji na inštitutih. Vemo kakšna dogajanja, beremo lahko o njih, kaj vse
               se dogaja že nekaj let na Inštitutu za narodnostna vprašanja. Bili so zapleti na
               Pedagoškem inštitutu. Bile so menjave v upravnem odboru Agencije za raziskave in
               razvoj Republike Slovenije, prej omenjene. Vlada razpolaga z večinskim paketom glasov
               v upravnih odborih inštitutov. Tu želimo to spremeniti, s tem v smislu povečati
               avtonomnost teh ustanov, kajti upravni odbori inštitutov, na primer Upravni odbor
               Kemijskega inštituta ima pristojnosti tudi določanje kdo na primer je vodja nekega
               laboratorija ali podobna izrazito strokovna vprašanja. In nobenega razloga ni, da bi
               imeli neki predstavniki ustanovitelja, ki po definiciji niso nujno kvalificirani za
               takšne odločitev, tu odločilno besedo. Sistem, ki je bil že v preteklosti ne bi
               napovedoval vrnitve v enako modaliteto, to je stvar debate tudi z vso javnostjo, ki
               je v to vključena, kjer so bili noter tudi predstavnik Gospodarske zbornice in
               podobnih institucij, poleg ustanovitelja in zaposlenih, na tej ravni ni predstavljal
               težav. Ampak, kot sem rekel, smer večje avtonomizacije javnih zavodov in podobnih
               institucij je v tej koalicijski pogodbi, kot ste pravilno opazili, dosledno izpeljan
               skozi praktično vsa poglavja.</p>
               <p>Mobilnost je kategorija, ki jo izrazito vpeljuje bolonjska reforma. Na eni strani s
               kreditnim sistemom, ki omogoča prehajanje študentov, bistveno večje in v enotnem, če
               naj tako rečem, ali pa v skupnem visokošolskem evropskem prostoru, in na drugi strani
               mobilnost razumem tudi kot prehodnost univerzitetnega osebja, učiteljskega osebja. Tu
               imamo v Sloveniji trenutno, seznanjen sem z omejitvami pri prehajanju na primer
               profesorjev z ene univerze na drugo univerzo predavati, oziroma je to povezano z
               nekimi dodatnimi stroški. Moje mnenje je da bi to mobilnost veljalo spodbujati in da
               bi vsaj med javnimi univerzami to prehajanje moralo bili urejeno, vendar ne finančno
               sankcionirano. Ker gre vendarle za univerze znotraj nesporno enakega sistema. To je
               nek drug vidik te mobilnosti. 
               Slovenska akademija znanosti in umetnosti. Jaz se zelo veselim in sem zadovoljen, da
               bo ugleden akademik in dolgoletni predsednik Slovenske akademije znanosti in
               umetnosti član te vlade, v primeru, da bo vlada izvoljena, in še posebej tega, kar je
               napovedal, da bo s svojimi izkušnjami, s svojim znanjem, s svojim poznavanjem tega
               področja želel pri sprejemanju vladnih odločitev in tudi pri sprejemanju odločitev na
               ravneh, ki niso neposredno vladne, že na delovnih telesih vlade in drugje imeti svojo
               besedo, imeti svoje mnenje in kar nekaj je ljudi z bogatimi izkušnjami na
               kandidatskih mestih za to vladno posadko. Če omenim samo dr. Svetlika, dr. Lukšiča,
               ki sta oba redna profesorja, ki bosta zanesljivo obogatila to razpravo in verjamem,
               da boste močna zaveznika tega resorja tudi v znotraj vladnih debatah.</p>
               <p>Kar zadeva Slovenske akademije znanosti in umetnosti ima poseben položaj. Vsekakor ni
               vladi v nobenem smislu podrejena, celo bi težko rekel, da ji je prirejena kot tako
               rekoč najvišja akademska ustanova, katere beseda ima posebno težo v družbi bi si
               želel njene aktivne vloge. Ne kot dela nekega vladnega načrta, ampak kot iniciatorja
               pomembnih razprav. Nekaj teh razprav je nov predsednik akademije napovedal. Povezana
               so predvsem z željo, da bi se akademija in s tem posredno v nadaljevanju celotna
               javnost osredotočila na pomembna etična vprašanja s katerimi se sodobna družba in
               tudi sodobna znanost srečuje. To se mi zdi zelo pomemben vidik, kjer, če bo sledila
               akademija napovedim in načrtom njenega predsednika, bomo vsi od tega lahko veliko
               imeli in še posebej tudi znanstvena sfera.</p>
               <p>Glede Lucije Čok, njenega stališča do neke poslanske pobude nisem seznanjen s tem
               dogajanjem v Državnem zboru v tistem času in težko komentiram o čem je tekla
               razprava. Tako, da nimam natančnejših podatkov, ki bi omogočali, da bi se opredelil
               do te dileme.</p>
               <p>Gospod Bevk, razvojni oddelki so bili posebnost in velika prednost slovenskega
               gospodarstva v času pred osamosvojitvijo, že pred tem so pravzaprav ti nekateri
               veliki sistemi prišli v težave in so ti razvojni oddelki pravzaprav bili prve žrtve,
               ki so tako ali drugače bile prepuščene lastnemu iznajdevanju, razpadle, spomnimo se
               samo kaj se je zgodilo z gigantom na tem področju, to je bila Iskra. Med tem se je ta
               struktura obnovila. Na primer, v marsikaterem podjetju, sploh razvojno naravnanem
               podjetju Gorenje na primer, Krka. Krka je po vlaganjih v raziskave lastne raziskave
               mislim, da edino slovensko podjetje, ki je na lestvici 500 največjih vlagateljev v
               Evropski uniji med podjetji in ima izjemno močno svojo razvojno komponento. Tu
               sodeluje tesno  z javnimi
               raziskovalnimi zavodi, z inštituti. Ne glede na to, da je to področje zelo občutjivo
               z vidika patentnih pravic, intelektualne lastnine in vsega tistega kar danes
               pravzaprav zaznamuje v veliki meri znanstveno produkcijo. Jaz si ne bi mislil, da
               bodo podjetja, ki so svojo rast in moč in tržne deleže utemeljile ravno na tej
               razvojni komponentni. In samo ta podjetja imajo te razdelke danes še močne, svojo
               komparativno prednost v kriznih časih žrtvovale. Mislim, da ne. Da bodo stavile še
               bolj na to, ker bodo v tem videle tisto priložnost in tisto dodano vrednost s katero
               bodo lahko še naprej ostale konkurenčne na trgih, ker značilnost teh podjetij je, da
               delujejo na tujih trgih. Slovenski trg je za vsako domačo razvojno komponento
               premajhen. In ta podjetja, če so obstala so v tem smislu uveljavljena podjetja.
               Mislim, da ni tu pričakovati razpustitev, sploh ne v takem obsegu kot se je to
               dogajalo pred 20 leti in več in da je država dolžna, seveda tudi z davčnimi
               olajšavami, ki so napovedane in so tudi del koalicijske pogodbe, nekaj je tega
               nakazala že vlada v odhajanju, da bo s tem dano neko dodatno sporočilo ali spodbuda
               tem podjetjem, da tudi v teh kriznih časih ne razmišljajo o varčevanju tam kjer je
               pravzaprav tudi njihova prihodnost. To je tudi TIA, agencija, ki bo s povečanimi
               sredstvi omogočala sodelovanje teh podjetij v pomembnih tehnoloških razvojnih
               projektih. Zdi se mi, da so odgovori tako v teh podjetjih, kot na strani države, za
               to situacijo vendarle pripravljeni.</p>
               <p>Botanični vrt. Res v času kampanje je pač bila tam posneta oddaja. Tudi sicer je ta
               vrt po mojih informacijah edina, najdlje delujoča samostojno, neprekinjeno delujoča
               institucija v Republiki Sloveniji iz časa Ilirskih provinc z živečo, stoječo lipo, ki
               je bila posajena ob ustanovitvi vrta pred skoraj 200 leti. Zadovoljen sem tudi, da je
               tudi zaradi pritiska javnosti in tudi zaposlenih prišlo po precej kritičnih
               opozorilih do neke rešitve, ki je to premostila. Nisem seznanjen ali je šlo samo za
               ad hoc rešitev, ali je dosežen kakšen dogovor več. Kakšna je vloga tu Mesta
               Ljubljane, ali se je mesto povsem umaknilo, ali je pripravljeno svoj delež tu vzeti
               nazaj. Verjetno gre tukaj pri tem zapletu tudi za neko delno ali stransko posledico
               težav, ki smo jih imeli priložnost srečati v komunikacijo med ...<stage>/Nerazumljivo./</stage> med
               glavnim mestom in vlado in verjamem, da so z nadaljevanjem razgovorov, ki so bili
               začeti mogoče tudi tu zagotoviti nadaljnji obstoj te pomembne institucije.</p>
               <p>Zakon o univerzi. Tudi jaz, tako kot vi, vem pravzaprav iz medijskih zapisov, z
               njegovo vsebino nisem seznanjen, večkrat je bilo v medijih, pripravlja rektorska
               univerza....<stage>/Oglašanje iz klopi./</stage> Se opravičujem. Pardon rektorska konferenca.
               Pričenja se javna razprava znotraj fakultet, znotraj univerz. Mislim, da je prav, da
               tak dokument nastane na tak način, da ne pride na univerze, kot se je v preteklosti
               zgodilo in se je stvar pravzaprav končala z nepotrebno napetostjo, da pride na tak
               način na mizo, da se ga temeljito prouči. Rešitve nekatere o katerih se je sedaj
               bralo posegajo tudi na področja prej omenjene agencije, tudi na področje razprave o
               tem, ali se univerze izloči iz statusa javnih zavodov oziroma ali se jih definira kot
               ustanove in s tem tudi tam zaposlene iz sistema javnih uslužbencev. To je zelo
               kompleksna debata, ki vključuje vrsto resorjev, debata, ki bo na dnevnem redu. O tem
               so bila razmišljanja  tudi
               javno najavljena in videli bomo kaj bo univerza tu predlagala. Je pa očitno želja
               univerz, da se njihov status v skladu z ustavno dikcijo, kot si jo razlagajo, ureja v
               posebnem Zakonu o univerzi in ne več v Zakonu o visokem šolstvu.</p>
               <p>Nove univerze. Načeloma je težko nasprotovati temu, da bi na področju univerz
               zavračali apriori pobude za ustanavljanje novih tovrstnih ustanov izobraževalnih in
               tudi raziskovalnih ustanov. Ključno vprašanje je tu vprašanje kvalitete in
               spremljanje te kvalitete in tu se vračamo ali ponovno srečujemo z vprašanjem
               akreditacije in evalvacije. France Bučar je nedavno opozoril precej dramatično kot to
               zna, da se mu zdi ob problemu sicerjšnje inflacije in finančne krize tudi enako velik
               potencialni problem inflacije nazivov in visokošolskih spričeval, ki po njegovem
               utegnejo ne imeti prave teže, prave vrednosti. In jaz se ne bi mogel v naprej nikakor
               podpisati pod takšno izjavo, je pa to opozorilo, ki prihaja iz ust uglednega človeka,
               ki ima tudi dolgoletno univerzitetno izkušnjo. In če opozarjajo na ta vidik tudi
               drugi, jaz sem prej omejil dva akademika, ki sta ne samo verodostojna znanstvenika,
               ampak tudi sicer zaskrbljena nad dogajanjem v zvezi z nekaterimi akreditacijami,
               potem velja o tem resno razmisliti.</p>
               <p>Za agencijo, ki bi morala po našem prepričanju, to je tudi v koalicijski pogodbi
               zapisano, izpolnjevati vse pogoje in kriterije, ki jih terjajo normativi Evropske
               zveze tovrstnih agencij in so predpogoj za vpis v register tovrstnih agencij v
               Evropski uniji, v tej luči se ustanovitev takšne agencije kaže kot še bolj nujna in
               neizbežna. Očitno je, da sedanji, če lahko tukaj navežem, ker se vprašanje pokriva,
               da sedanji Svet za visoko šolstvo teh kriterijev in norm ne izpolnjuje ali vsaj meni
               ni znano, da bi kakorkoli bil sprožen kakršenkoli postopek za njihov vpis v ta
               register oziroma v to združenje. Skozi to bi se verjetno ugotovilo ali je ali ni
               formalno z vidika neodvisnosti korektno  sestavljen in formiran. To velja preučiti. V vsakem primeru pa je tu
               nesporno, da mora biti situacija popolnoma čista in da je nujno zagotoviti za kolikor
               Slovenija pretendira in pretendira na svoj status oziroma na ustrezno vključenost v
               skupni evropski visokošolski prostor, da tudi naše visoko šolske ustanove s svojimi
               spričevali, s svojimi programi, z vsem drugim funkcionirajo v tem evropskem prostoru
               enakopravno vključeno in popolnoma nesporno. Tako, da vidim veliko argumentov zato,
               da do oblikovanja takšne ustanove pride. Kar se tiče konkretnega primera o katerem
               teče spor, kolikor vem, je tu postopek predpisan in verjamem, da bodo institucije, ki
               so pooblaščene, da ga razrešijo svoje delo korektno opravile.</p>
               <p>Akademija za umetnost v Mariboru. Seznanjen sem z mislijo ne pa s konkretnimi
               težavami, ki so s tem povezane. Vsekakor je mariborska univerza univerza, ki raste,
               ki se širi, ki dobiva zmeraj bolj polno univerzitetno zasedbo in umetniške akademije
               so zanesljivo del tega, ampak spet tudi za te institucije velja isto. Agencija, ko bo
               ustanovljena oziroma do takrat druga pristojna institucija, mora tak projekt
               evalvirati, akreditirati in v kolikor se to zgodi, enako velja za novomeški primer,
               potem je država dolžna pomagati tudi pri izgradnji infrastrukture tako kot se to
               dogaja v primeru reševanja prostorskih težav v primeru koprske univerze, v primeru
               medicinske fakultete v Mariboru bo to veljalo tudi za novo kemijsko fakulteto v
               Ljubljani, umetniških akademij v Ljubljani in tako naprej. To je logično, to je
               naloga države in ministrstva. Predpostavka vsega tega pa je, da ima ustanova, ki je
               načrtovana, da izpolnjuje vse pogoje kakovosti.</p>
               <p>Privatizacija visokega šolstva. Moja informacija oziroma po mojem vedenju ima v
               formalnem smislu novogoriška univerza status zasebne univerze, kar ne pomeni, da je v
               lasti parih zasebnikov, fizičnih oseb, ampak ima formalen status zasebne univerze
               poleg treh, ki imajo status javne in pete, ki je prej omenjena bila in je v tem
               postopku.</p>
               <p>Jaz pri vsej tej debati o privatizaciji in o drugem vašem vprašanju, ki se mi zdi, da
               se na to navezuje, ali je šolanje na visokih šolah manj dostopno zaradi obstoja teh
                  zasebnih fakultet in
               zaenkrat še zunaj univerze? Ali se preko koncesij preliva denar v zasebne žepe? Ali
               je držaje ali cenejši? Tu se vračamo na to osnovno dilemo, ali je znanje, ki ga
               podajajo te šole in spričevala, ki na koncu sledijo takšne kvalitete, da upravičuje
               ta vložek, kakršenkoli že je, nizek ali velik, karkoli je država skozi koncesijo to
               dala. Verjetno je najdražji študent tisti, ki pride po končanem študiju z neko
               diplomo, z nekim spričevalom na trg dela in mu delodajalec odreka neko kompetneco, ki
               bi jo moral z izobrazbo dobiti. Zdi se, da bi moralo biti res v interesu vseh
               vpletenih institucij, ustanov, visokošolskih, univerz, da se tu odstrani vsako senco
               dvoma in da se res naredi vse, da agencija, ki je očitno zelo vroča tema, pridobi
               status in tiste kvalifikacije, ki vsako senco dvoma tudi odstranjujejo. To mora biti
               v interesu vseh, kajti odgovornost do študentov je tu, se mi zdi, še večja kot do
               porabe davkoplačevalskega denarja, pa tudi ta ni majhna. Denar je denar, bom rekel,
               študijska kariera je pa pravzaprav na nek način nepovratna.</p>
               <p>Kar se tiče agencije, svet za visoko šolstvo. Nekaj sem že povedal. Seveda ideja je,
               da bi ta nova agencija za kakovost visokega šolstva privzela evalvacijske in
               akreditacijske naloge sveta za visoko šolstvo, ki ima danes tudi habilitacijske
               pristojnosti. Ali bi ohranil habilitacijske pristojnosti, ali se habilitacijske
               pristojnosti prenesejo na agencijo, ali pa se jih omeji na univerze, o tem bo
               verjetno tekla debata v času obravnave urejanja tega področja, verjetno skozi novelo
               zakona o visokem šolstvu, kjer vidim jaz osebno prostor za debato o umestitvi te in
               takšne agencije. Ne bi se hotel izrekati o tem. Mislim, da je tu potrebno slišati vse
               vključene prizadete, tako ali drugače javnosti, tako univerze, visokošolske ustanove,
               študentsko organizacijo in potem sprejeti neko odločitev, ki bo nedvoumna. So pa
               habilitacijski postopki pomembni in že pri njih je v dosedanji ureditvi precej debate
               o tem, ali  je na primer
               pedagoška komponenta nekega učitelja dovolj upoštevana pri habilitaciji, ali je tu
               preveč poudarka dano na objavah, znanstvenih objavah, na raziskovalnem delu. Tukaj
               pričakujem, da bo debata dovolj pestra, še posebej zato, ker se tukaj, kot na mnogih
               drugih področjih, srečujemo s sorazmerno majhnim prostorom, majhnim številom
               udeležencev in težavo, ki smo ji priča na področju vsakršnih evalvacij, tudi na
               primer raziskovalnih programov in projektov na agencijah, ki financirajo to
               dejavnost. In tu se deloma to rešuje z angažiranjem tujih strokovnjakov, tujih
               ekspertov. Rešitev je več. Debata resna pa še predstoji.</p>
               <p>Za koliko odstotkov, gospod Grill, ste imeli vprašanje, se bo v štirih letih poveča
               vpis populacije. O številkah bi težko govoril. Smo sredi uvajanja bolonjskega
               procesa. Na nekaterih fakultetah se je prvo triletje že končalo, nekatere šele
               vstopajo vanj. Prihodnje leto s prihodnjim šolskim leto bo to obvezno in tukaj se bo
               marsikaj spremenilo in marsikaj zgodilo še v toku dogodkov. Dejstvo je, da sam ta
               bolonjski proces ni perfekten in da je potreben neke ocene, tako glede števila
               programov, obremenjenosti učiteljev.</p>
               <p>Vprašanja absolventskega statusa, vprašanja velikega finančnega kaj bo v letu mislim,
               da 2010-2011, ko bo prvič dodatno peto leto se realiziralo v večjem obsegu brez tega,
               da bi bila zagotovljena dodatna finančna sredstva. To bo verjetno nemogoče, ampak to
               je velika debata. Mislim, da bo do tega pravzaprav tudi odvisen natančen odgovor na
               to vprašanje.</p>
               <p>Kako opredeliti te omenjene interdisciplinarne raziskovalne programe. Jaz sem na
               začetku poskušal deloma že na to dikcijo iz koalicijske pogodbo specificirati.
               Dejstvo je, da Slovenija ne more zaradi tako finančnih kot drugih omejitev pokrivati
               enako intenzivno vseh področij znanstvenega raziskovanja, da je potrebno pri
               določanju teh prioritet upoštevati kje imamo prisotno neko raziskovalno odličnost,
               kje imamo močan podjetniški potencial, gospodarsko zaledje. Kar se tiče rezultatov v
               raziskovalnem smislu sodi Slovenija glede na odmevnost raziskav ob upoštevanju
               vlaganja deleža družbeno domačega proizvoda v to na nekaj področij med zelo odmevne,
               med prvih pet celo in to je področje materialov, fizike, inženirstva, matematike. In
               to so verjetno področja kjer se lahko pričakuje, da bi debata, ki bi morala potekati
               seveda ne na vladni ravni, ampak znotraj te sfere in med vsemi zainteresiranimi
               subjekti, tako na znanstveni, raziskovalni kot na  gospodarski strani, kjer se bo verjetno iskalo te
               niše. Nekaj poskusov pa je že bilo v svetu za konkurenčnost, ki je bil na pobudo
               formiran pred kakšnim letom dni s strani ministra za razvoj Turka, ni prišel še do
               konca, vendar so ravno poskušali definirati takšna prioritetna področja, nekaj pa je
               tudi tega razmisleka že bilo opravljeno v posameznih študijah po naročilu
               ARLS-ja<stage>(?)</stage>.</p>
               <p>Glede jezika. To spada deloma k vprašanju mobilnosti, k vprašanju mobilnosti, ki
               spremlja bolonjski proces. Tema, ki ni enostavna, ki zaznamuje tudi bolonjsko debato
               na primer v Franciji, ki je zelo občutljiva glede tega. Dikcija v koalicijski pogodbi
               je, govori o vzporednem, zagotavljanju vzporednosti, to je zelo blaga oblika,
               verjetno, ker predpostavlja precejšen zalogaj logistični je tudi finančni za
               znanstvene ustanove oziroma izobraževalne in raziskovalne visokošolske ustanove, ki
               si pa želijo večje fleksibilnosti in možnost izvajanja pouka tudi opravljanje
               nekaterih obveznosti na omenjeni univerzi v Novi Gorici, mislim, da je magistrski
               študij, magistrsko delo obvezno celo, da imajo obveznost, da je napisana v angleškem
               jeziku po informaciji, ki jo imam. Ampak, skratka stvari se tu dogajajo, biti moramo
               pozorni in videti kako kombinirati ta dva cilja na eni strani skrb za jezik, ki mora
               zaznamovati tudi univerzitetni prostor, na drugi strani zagotavljanje neke dodatne
               kvalitete, ki je pravzaprav ena od pomembnih komponent bolonjskega procesa.</p>
               <p>Regionalna središča. Nekaj sem prej odgovoril kar se tiče infrastrukture, kar se tiče
               akreditacije oziroma evalvacije novih fakultet. Tukaj se mi zdi res pomembno
               prisluhniti interesom gospodarstva. Zato, ker ustanovitev v nekem okolju univerze
               lahko vsaj kratkoročno pripelje po mojem mnenju tudi do tega, da bi prej omenjene
               razvojne oddelke tega gospodarstva znal zapustiti kakšen od kvalificiranih
               strokovnjakov in ni nujno, da v vseh primerih bi bilo gospodarstvo tako enoznačno
               zainteresirano za to, še posebej, če ima z obstoječimi univerzami dobro sodelovanje,
               ampak to je stvar definicije kateri programi, v Novem mestu ni naključje, da na
               primer programa za kemijo ali farmacijo ni, ker ima Krka razvito to komponento in
               tudi sodeluje z obstoječimi univerzami, verjetno ne samo tu v Sloveniji. To se mi zdi
               vredno upoštevati, sicer pa spet nobenega apriornega preprečevanja te
               regionalizacije, ampak striktno zasledovanje kakovosti študija in listin, ki iz
               študija sledijo.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp13">

               <speaker>PREDSEDNIK MAG. BRANKO GRIMS:</speaker>

               <p>Hvala. Prehajamo na drugi krog v katerem bomo šli po vrsti kot so bile zabeležene
               prijave. Gospod Gorenak, gospod Frangež, gospod Zanoškar, gospod Germič in gospa
               Rihter. Prvi ima besedo gospod Gorenak.  Germič in gospa Rihtar.</p>
               <p>Prvi ima torej besedo gospod Gorenak. Prosim.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp14">

               <speaker>DR. VINKO GORENAK:</speaker>

               <p>Hvala lepa.</p>
               <p>Jaz bom šel od splošnega, bom rekel, h konkretnemu in bom vmes tudi povedal kdaj bi
               želel kakšen odgovor.</p>
               <p>Bi pa najprej komentiral nekaj stvari. Poglejte, včeraj smo imeli v tej dvorani tri
               predstavitve treh ministrskih kandidatov. Sam sem zadevo vodil in več ali manj vsi
               kandidati, kot tudi večina poslancev govorite o koalicijski pogodbi, gre pa za
               koalicijski sporazum. To omenjam, to je lahko tudi pomota, nič hudega ne štejem,
               čeprav je sporazum zame nekaj manj obvezujočega, kot pa pogodba, ampak to zgolj kot
               komentar.</p>
               <p>Nekoliko me moti, že zadnjič je predsednik vlade rekel: <q>"Imam več vprašanj, kot
               odgovorov."</q>, nekaj takšnega ste ponovili. To mene moti. Čas, ki prihaja, ni čas
               iskanja odgovorov, ampak je čas potez, rešitev - to kar ljudje pričakujejo, namreč to
               ste jim <q>"prodali"</q> na volitvah, ljudje so to <q>"kupili"</q> in prav je, da so se tako
               odločili in danes od vas terjajo odgovore. Tudi mi jih bomo terjali, tudi mi vas bomo
               kontrolirali. To je pač naša vloga.</p>
               <p>Koalicijski sporazum v tistem delu, ki govori o vašem bodočem resorju, na 23-ih
               mestih uporablja izraze <q>"okrepili bomo"</q>, <q>"podpirali bomo"</q>, <q>"zavezujemo se"</q>,
               <q>"pospešili bomo"</q>, <q>"spodbujali bomo"</q> in podobne. Brez vsake konkretnosti, brez vsakega
               merljivega cilja. Meni so zelo všeč tudi <q>"zavezujemo se"</q> - 7-krat je to uporabljeno v
               tem dokumentu za ta resor, ampak problem nastopi potem, ko bereš naprej <q>"zavezujemo
               se, da bomo analizirali"</q>, <q>"zavezujemo se, da bomo pospešili"</q> - kaj, kdaj, kako, kje?
               Natančno! Jaz to pogrešam. Seveda je ta koalicijski sporazum na več delih, tudi na
               segmentu vašega resorja <q>"povečali bomo sredstva za"</q>, <q>"povečali bomo sredstva za"</q>. Jaz
               bom do seje parlamenta v petek preštel vsa ta povečanja sredstev in jih tam tudi
               povedal. Povsem logično je, da ne moremo postaviti, niti na tem področju merljivih
               ciljev, ker imamo vse prevečkrat <q>"povečali bomo sredstva za"</q>, hkrati pa vemo:
               recesija, brezposelni, davčne olajšave. To se preprosto ne izide. Tako, kot se ne
               izide tistih 500 evrov ali koliko že, veččlanski družini iz meseca v mesec, to se
               tudi vam ne bo izšlo. Res pa je, da je tudi za to, takšni odgovori, kot jih dobivamo,
               kot smo jih včeraj dobivali, kot ste jih danes vi dali: <q>"Ne morem točno opredeliti"</q> -
               saj tudi jaz ne bi mogel točno opredeliti, če bi sedel na vašem stolu, ker se ne
               izide. Ampak, to je nekaj o splošnem.</p>
               <p>Naprej prehajam na avtonomnost univerz. Tu vas bom vprašal dve konkretni vprašanji.
               Glejte, v tej državi govorimo, včeraj smo v tej dvorani govorili o neodvisnem
               sodstvu, danes govorimo o avtonomnih univerzah. Zame tako, kot sem včeraj rekel,
               neodvisno sodstvo - sploh ni nobenega vprašanja. Sploh ni nobenega vprašanja, in tudi
               za opozicijo mislim, da v bodoče ne bo nobenega vprašanja, ampak pri sojenju, pri
               odločitvah ne pa pri tem ali hodimo v službo ali kaj delamo ali hodimo po tržnici ali
               zlagamo stvari v omaro in čez pet let ven padajo. Tam pa ne.  Nekaj podobnega razmišljam tukaj pri univerzah.
               Poglejte avtonomnost univerz da, jaz sem sam visokošolski učitelj, govoril bom tudi o
               habilitacijah, mimogrede nimam nobenih problemov, ker so javno dostopni podatki s
               kakšnimi habilitacijami pa vendarle se jih bom dotaknil. Odgovornost univerz da, pri
               programih, poučevanju, postavljanju standardov in tako dalje. Tu zame ni problem in
               to mora biti vedno zagotovljeno. Toda ne avtonomnost univerz v takšnem stilu kakor
               smo v tej državi priča, da avtonomno porabimo tri milijone evrov preko dovoljenih
               standardov in potem jih avtonomno država poravna. To pa ne! Enako velja za
               habilitacije, velikost univerz in tako dalje.</p>
               <p>Razmišljali ste o tem, da bi habilitacije pustili na univerzah in da ne bi bilo možno
               nikjer ...<stage>/Nerazumljivo./</stage>... Poglejte, to je popolnoma enako kot na področju
               notarjev; dokler je notarska zbornica odločala o tem koliko novih notarjev bomo imeli
               je vse jasno. Zakaj bi mi odločili, da boste vi postali notar, če ste potem naša
               konkurenca. Tu morate poseči vi kot minister in tudi za področje habilitacij,
               poglejte, zapiranje univerz s tega področja. Kaj to pomeni v praksi? Jaz bom zelo
               poenostavil... Če deset profesorjev odloča o tem kdo bo in kdo ne bo habilitiran
               potem je jasno, da ne bo enajstega, dvanajstega, petnajstega, ker s tem bomo sebi
               zagotovili to, da bomo lahko predavali na treh štirih univerzah. In to je
               problematična zadeva, to je hudo problematična zadeva. Zato prihajamo tudi v stanje,
               ko imamo, ne vem devetdeset in toliko let starega profesorja, ki je upokojil že tri
               asistente, dva ali tri asistente. In s tem mladi ljudje ne pridejo zraven in tu je
               problem.</p>
               <p>Poglejte, konkretno tisto kar vas pa sprašujem je pa naslednje seveda, kako gledate
               na velikost, bom rekel ljubljanske univerze z vidika programov, ne z vidika
               študentov. Kako gledate... Konkretno vprašanje tudi ali se strinjate z menoj ali se
               ne seveda, kako je s temi habilitacijami in zapiranjem univerzitetnega prostora.
               Ampak to zapiranje zame pomeni neustvarjanje konkurence. Tudi nenazadnje, vaša
               kolegica Pečanova je pred časom govorila o letečih profesorjih, verjamem da jaz vem
               kaj je mislila, ni se dobro izrazila vem pa kaj je mislila in je prav mislila in jaz
               jo zelo podpiram. Ko je govorila o tem, da imamo danes vrsto nekih profesorjev, ki
               predavajo na treh, štirih, petih, šestih fakultetah kar zame ni v redu. Na matični
               fakulteti pa seveda imajo štiri, šest ur predavanj in zato dobijo plačo. Potem pa
               sklenejo pet pogodb, saj imajo pet plač. Ali mislite vi na temu področju kaj poseči?
               Hvala lepa.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp15">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. Besedo ima zdaj gospod Frangež. Prosim.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp16">

               <speaker>MATEVŽ FRANGEŽ:</speaker>

               <p>Spoštovane in spoštovani. Spoštovani gospod Golobič.</p>
               <p>Zdaj, mnogi vam pripisujejo naravnost fantomske lastnosti. Jaz mislim, da ste dober
               analitik, da imate zelo ustvarjalen filozofski pogled, da ste izjemno dober
               operativec in tako kot mislim, da ni potrebno biti dober zdravnik da si vrhunski
               zdravstveni menedžer verjamem, da ni potrebno biti znanstvenik za to, da si promotor
               in moderator znanstvenega in tehnološkega razvoja. Zato pozdravljam vašo odločitev,
               vam k tej odločitvi čestitam in mislim, da je ustrezna za spoprijem Slovenije s
               tistimi izzivi, ki nas čakajo v tem težkem obdobju, še posebej zato, ker smo se
               skupaj opredelili, da na finančno krizo in posledično krizo realnega sektorja ne bomo
               odgovarjali s socialno ampak razvojno politiko in tukaj je prav znotraj vašega
               področja največje težišče tega razvoja.</p>
               <p>Meni je zelo žal, da opozicija vse te dni, ko imamo <q>"hearinge"</q>  ministrskih kandidatov secira koalicijski
               sporazum in išče resnico v njegovih vejicah. Želel bi si, da bi potem, ko so njeni
               predstavniki še dva meseca nazaj zatrjevali o odlični kondiciji slovenskega
               gospodarstva sposobnost, da seveda razumejo, da je čas prinesel nenadne spremembe in
               da ni mogoče več pritrditi tri četrt letnim podatkom o stanju slovenskega
               gospodarstva s katerimi so se kitili v času volilne kampanje ampak da je politična in
               gospodarska realnost te države v temu trenutku povsem drugačna. Želel bi si, da bi v
               enem ustvarjalnem dialogu, z enim pozitivnim tokom, ki ga Slovenija danes potrebuje
               zato, da se ljudje in gospodarstvo ne ukalupijo v objem strahu ampak da v stvareh, ki
               nas čakajo vidijo, bom rekel izzive in o tem želim govoriti.</p>
               <p>Predsednik Vlade je že dejal in to ob promociji akademika Žekša, za ministra za
               Slovence v zamejstvu in po svetu, da ga ne vidi samo kot resornega ministra pač pa
               kot člana Vlade, ki bo lahko tvorno premišljeval o izzivih Slovenije. V tem pogledu
               seveda velja enako za vse člane Vlade in tudi za vas.</p>
               <p>Tehnološke transformacije in izjemen preboj, ki je bil dosežen v recimo zadnjih
               desetletjih ali pa zadnjih dveh stoletjih pravzaprav temu preboju ni sledila miselna
               sprememba. Mislimo še vedno, da je samo enako kot ob iznajdbi parnega stroja ampak
               praktično dva tisoč let. Četudi povsem znanstvena dognanja kažejo, da imamo na temu
               področju prav v zahodni civilizaciji velike izzive. Finančna kriza namreč po mojem
               trdnem prepričanju ni vzrok vseh ostalih problemov ampak je ravno obratno; finančna
               kriza je posledica nakopičenih problemov, ki jih imamo v zahodni družbi. Tukaj se
               želim navezati na eno vlogo, skoraj da rečem popkulture v promociji znanosti. Vi
               poznate filme kot so The Seceret, Down to the rabbit hole, ki so na izjemno posrečen
               način promovirali pravzaprav zelo zapletene fizikalne procese, zakonitosti kvantne
               mehanike in učinke te kvantne mehanike na procesu človekovega razmišljanja. Govorim
               seveda o preučevanju možganov, ko sem jaz hodil v osnovno in srednjo šolo, moj
               profesor Germič bo to potrdil, so nam o možganih rekli, veste o tem pa še ne vemo
               veliko, ta stran služi temu, ta stran služi temu, mali, veliki možgani in tu se je
               stvar bolj ali manj končala. Danes vemo o možganih seveda bistveno več. In ko govorimo o pozitivnem toku
               in ga preslikavamo na politični prostor mislim, da je ta pozitiven tok tudi gonilo
               pozitivnih sprememb v individualnem življenju. Ne samo zato, ker lahko s pozitivnem
               načinom razmišljanja vplivamo na posledice v svojem življenju, ampak ker
               ...<stage>/Nerazumljivo./</stage> mehanika celo dokazuje, da lahko s pozitivnim načinom razmišljanja
               in pozitivno energijo, ki jo s tem sproščamo, vplivamo tudi na zunanje dejavnike.
               Zanima me, če vidite v tem en izziv za, ne samo tehnološko, ampak tudi miselno
               trasformacijo slovenske in zahodne družbe, kot izziv, ki nam ga predstavlja
               pravazaprav pričujoča finančna kriza.</p>
               <p>Ko govorimo o tej promotivni vlogi, in tukaj mislim da je prav, da mesto ministra za
               visoko šolstvo, znanost in tehnologijo zasede človek iz prve kategorije slovenske
               politike, govorim tudi o tem, da mislim, da je potrebno na povsem laične ravni
               prenesti več vedenja o tem kakšna je vloga novih materialov. Vi ste človek, ki je v
               slovenski politiki, mislim da, prvi začel govoriti o nizko oblični<stage>(?)</stage> ali celo brez
               oblični <stage>(?)</stage> družbi. Kje so potenciali tega, ne samo v znanstvenem pogledu, ampak tudi
               povsem podjetniškem? Jaz sem prepričan, da te stvari predstavljajo izjemen potencial
               za to, da nabijamo gospodarsko rast, gospodarski razvoj in posledično tudi socialni
               razvoj, nanotehnologija, biomedicina, pri tem želim še posebej opozoriti na izvorne
               celice kot način, ki lahko, ne samo v znanstvenem pogledu in gospodarskem pogledu
               predstavlja izjemen potencial, ampak tudi v kakovosti posameznikovega življenja,
               možnosti učinkovitega zdravljenja in podobno.</p>
               <p>Če se ustavim malo pri financiranju. Mislim, da je pravilna koalicijska usmeritev v
               povečanje deleža za raziskave in razvoj. Mislim, da so sredstva vložena na to
               področje sredstva, ki imajo največji multiplikacijski učinek. Zdi pa se mi prav tako
               pomembno, da zasnujemo primeren operativni operacijski okvir za ustrezen transfer
               znanja, ki ga na univerzah imamo. In resnici na ljubo, kot sami ugotavljate,
               inovacije in patenti, ki nastajajo znotraj slovenskega znanstvenega prostora niso
               slabi, so pogosto predstavljajo prodorno jedro tudi v svetovnem pogledu. Ampak tisto,
               kar nam nedvomno manjka, pa bi sam želel strniti v tri alineje. Prvič, ustrezen
               sistem transferja, znanja in tehnologij. Drugič, pravzaprav in to mi govorijo
               pravzaprav ljudje, znanstveniki znotraj mariborske univerze, da pravzaprav ni dovolj
               jasno kakšna je vloga danes univerzitetnega učitelja, da so pogosto nekako
               nesproščeni pri tem, da inovacije, ki jih bom rekel, v znanstvenem delu razvijajo
               ustrezno tudi izpeljejo v lastne, recimo, podjetniške projekte. Tukaj imamo dve
               smeri. prepričan sem, da jih dobro poznate, podjetniški inkubator kot način, da sam
               samostojno razvijaš neko svojo inovacijo ali podjetniško idejo in na drugi strani
               pisarne za transfer tehnologij in znanstvene parke, ki poskrbijo ob ustrezni
               patentizaciji in tako dalje, da se neka inovacija ustrezno proda na trgu in iz tega
               posledično razvije nek podjem.  Zato me tukaj znotraj tudi zanima, na kakšen način sprostiti to
               inovativnost in zagotoviti svobodo komercializacije inovativnih dosežkov. Znotraj
               tega seveda tudi poseben poudarek, ki mislim, da je tudi v Sloveniji in evropskem
               prostoru precej konzervativno urejen in se vprašanje varstva intelektualne lastnine
               in patentizacije. Predhodniki so že govorili o rehabilitacijskih procesih. Vem, da o
               tem kako hudičevo seme sedaj vleči v sredo te naše debate, moram reči, da sem precej
               nezadovoljen, tudi s povsem praktičnimi primeri, recimo prof. Fištrovca, na
               mariborski univerzi kot izjemno priljubljenega profesorja, ki zaradi zelo
               formalistično zastavljenih kriterijev, letel iz univerze.</p>
               <p>Najpromenentnejše svetovne univerze si postavljajo tri merila za sprejem
               univerzitetnega učitelja. Prvo je, ali je zanimiv za študente, drugič ali je zanimiv
               za to, da privabi kapital, finančna sredstva za to, da lahko univerza razvija svoje
               znanstvene programe in tretje je ali ima kapaciteto za to, da univerzi prinese te
               znanstvene presežke. Zanima me ali boste znotraj tega pripravljeni razmišljati tudi o
               nekoliko manj formalističnih pristopih k habilitacijam zato, da dosežemo nedvomno
               naše skupne cilje?</p>
               <p>Še enkrat, jaz vam čestitam. Podpiram vas ne samo kot koalicijski poslanec, ampak
               zato, ker mislim, da ste pravi človek za izide, ki jih na tem področju Slovenija ima
               in kot rečeno, bom vašo kandidaturo z veseljem podprl.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp17">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Zanoškar. Prosim.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp18">

               <speaker>MATJAŽ ZANOŠKAR:</speaker>

               <p>Lep pozdrav spoštovani kandidat, pozdrav spoštovani predsednik, kolegice in kolegi!
               Tako je, da mogoče bom, niti ne toliko postavljal vprašanj, ker na ta vprašanja, ki
               sem jih imel pripravljena, sem v glavnem dobil odgovore s katerimi sem tudi
               zadovoljen. Mogoče bolj v tem delu, nekatere sugestije, ki jih prinašam, ki jih nosim
               kot eden od predstavnikov bolj obrobnih dežel naše Slovenije.</p>
               <p>Poglejte, v Sloveniji gre še vedno za ta fantastičen primer razvitih in manj razvitih
               regij. In te regije, kamor spada tudi naša Koroška, ki je manj razvita, vsaj po tej
               lestvici vidite, da spada bolj v tretjo trejino, smo začeli nekako razmišljati, kje
               so naše potencialne možnosti, da bi nekako počasi začeli dosegati razvitost teh
               regij, ki se lahko s tem ponašajo. Mi smo pogostokrat videli to v odpiranju
               visokošolskih prostorov in pri tem, z motivacijo vseh gospodarskih dejavnikov in pa
               nenazadnje tudi lokalnih skupnosti, smo pričeli intenzivno pri odpiranju teh
               visokošolskih prostorov oziroma visokošolskega prostora, pri katerem moram reči, da
               bivša vlada je nekako stala ob strani in nekako razumela na ta način, saj smo dobili
               akreditiranih kar nekaj programov za to izvajanje. Seveda, ta primer je verjetno
               razlog v mnogih mnogih negativnih stvareh, ki jih na eni taki periferni regiji
               vidimo. Med prvimi je beg možganov. Med prvimi je to, da naši Slovenci hodijo v večje
               centre, se tam izobražujejo in tam ostanejo. In ta beg možganov povzroča tudi to, da
               nimamo neke možnosti, da bi se taka regija razvijala in se nekako razvojno,
               raziskovalno tudi naravnala. Torej, če mi odpremo visokošolski prostor, če mi
               postavimo nekako šolo  in
               začnemo izobraževati, potem je večja možnost, da ti mladi ostanejo tukaj v kraju, v
               regiji in tam tudi razvijejo določene stvari.</p>
               <p>Druga stvar, ki nas je pri tem vodila, je to, da pogostokrat so naše gospodarske
               družbe ugotavljale, da je ta razkorak in pravzaprav, nesimbioza med
               razvojno-raziskovalnimi institucijami, tako tudi univerzami, velikorakt prepreka, da
               bi lahko svoje tehnološko-razvojne naravnane programe razvijali bolj intenzivno in s
               pomočjo vseh teh institucij. Tudi to nas je privedlo do tega in tudi na drugi strani
               so vse te gospodarske družbe, pri nas je orientacija na avtomobilsko industrijo, so
               bile pripravljene vložiti nek kapital v to, da se je ustanovila neka visoka šola.
               Seveda sedaj smo pri tej visoki šoli, ki je pravzaprav po modelu javnega zasebnega
               partnerstva, ki ima v naslednjem trenutku že probleme z nadaljnjim sofinanciranjem in
               vsekakor računam na pomoč države in pa seveda na koncesijo, ki bi se izdala za tako
               šolo. To bi po mojem bilo zelo prav in na nek način pravično. Zadostiti in
               zadovoljili smo potrebe gospodarstva, na drugi strani smo preprečili tudi, da nekako
               ta intenzivni beg možganov se nadaljuje v večje cente in nenazadnje smo ustvarili nek
               pogoj, preko katerega se bodo te raziskovalne, razvojne in izobraževalne dejavnosti
               vkomponirale v naš obstoj in našo strategijo razvoja te regije in tako tudi počasi
               pripomogli k temu, da bo regija ne več toliko zaostajala za ostalimi razvitimi, pač
               pa se bo tem priključila. Mislim, da je to en dober razlog oziroma ena dobra poteza,
               ki se jo tudi vse občine nekako razumele s tem, da so investirale v to. Seveda
               obstaja tudi še naprej veliko vrzeli, veliko vprašanj, veliko stvari, ki se bodo
               nanašale na to ministrstvo, za katero menim, da je izjemnega pomena in takrat se mi
               zdi, da bi morali pri takih stvareh, ki jih bomo pač opozarjali in ki jih bomo želeli
               nekako vkomponirati v naš obstoj in naš razvoj, tudi na tak način razumeti. Se pravi,
               še vedno smo pri tem, da gradimo na novih visokošolskih programih, smo še vedno pri
               postopku akreditacij za nove programe in pa seveda, predvsem pa v razmišljanju pri
               izdaji koncesije za opravljanje teh visokošolskih programov, ki jih nekako imamo.</p>
               <p>Pričakujem, da boste uspešno vodili to ministrstvo, in da pri tem ne zanemarite
               mogoče pogojev, ki so za take periferne regije kot je Koroška, kot je mogoče še
               katera, specifični in jih ne moremo poenotiti oziroma izenačiti z nekimi pogoji, ki
               jih imajo večja mesta, kjer so univerzitetna središča itn.</p>
               <p>Jaz vam želim uspešno delo in prepričan sem, da bo to ministrstvo, sploh pri teh
               prizadevanjih, namenjene več denarja za tehnologijo, razvoj in znanost, tisto ki bo
               bistveno vplivalo na pospešen razvoj naše države. Hvala.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp19">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Germič. Prosim.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp20">

               <speaker>LJUBO GERMIČ:</speaker>

               <p>Hvala lepa za besedo, gospod predsednik. Lep pozdrav vsem! Lep pozdrav tudi vam,
               gospod kandidat, gospod Golobič! Torej jaz bi, glede na to da naj bi predvsem
               postavljali vprašanja, začel le s komentarjem dela vaših odgovorov in tudi vaši
               predstavitvi, glede na to, da je odvzetih kar precej možnosti za vprašanje, ker so
               predhodniki vprašanja že postavili. Torej želim vas pohvaliti za vašo predstavitev,
               iz več vidikov. Predstavil bi jih predvsem iz treh. Prvič zato, ker je bila
               predstavitev jasna, kajti to utemeljujem s tem, da ste nanizal pereče probleme, ki
               jih boste srečeval pri urejanju tega resorja. Bila je hrabra, iz preprostega razloga,
                   ker predstavljate resor, za
               katere ste v izhodišču postavil, da želite v celotni vladi za ta resor narediti
               strateški premik. In jaz kot poslanec vam bom tukaj pri odločitvah in v okviru
               predlogov stal jasno ob strani iz preprostega razloga, ker se zavedam, da slovensko
               dvomilijonsko prebivalstvo rabi premik v tej smeri. Predvsem pa so odločitve, ki jih
               bo potrebno tukaj sprejeti vezane tudi na dolgoročnost in napake na tem področju so,
               da so tudi zelo težko popravljive. In tretje, kar bi želel reči, vaša predstavitev je
               bila poštena, predstavil ste svoje osebne lastnosti v odnosu do tega resorja in
               predstavili ste tudi jasno stališče, da nimate odgovorov na vsa vprašanja, ki si jih
               sami postavljate in ki jih postavlja zelo kritična slovenska javnost v odnosu do tega
               resorja in tukaj bi pač se poslužil tega, kar je moj bivši poslanski kolega Rudi Moge
               vedno dejal, v čem je razlika med poslancem in med bogom. Ker si pač bog nikoli ne
               domišlja, da je poslanec in mene veseli, da vi kot ministrski kandidat nam niste
               poskušal danes povedati, da se vidite v vlogi boga, kot ministra tega resorja in da
               seveda tudi pred vami so izzivi na odprta vprašanja, seveda pa veseli dejstvo, da ste
               izpostavil, da želite biti v prvi vrsti poslušalec, da mislite biti tisti, ki boste
               povezoval, kajti izkušnje preteklega mandata so velikokrat bile ravno nasprotne. In
               tudi tukaj bi se strinjal s tistimi, ki govorijo, da ni nujno, da je vrhunski
               raziskovalec, vrhunski znanstvenik, lahko tudi nek dober vodja resorja, ki ga boste
               vi pokrivali.</p>
               <p>Jaz bi vam postavil dve vprašanji. Prvo vprašanje je vezano na zagotavljanje
               kakovosti, veliko ste tukaj že odgovarjali na vprašanja. Sam vam tukaj izrekam
               podporo, da je kakovost tista, ki naj bo merilo. To pomeni, da skozi akreditacije
               mora biti enako sito za vse, da ne morejo skozi sito nekateri z večjimi zankami,
               nekateri z manjšimi iz preprostega razloga, kajti nedopustna je teza, da naj šele
               verificiranje neke diplome na trgu čez vrsto let študija pokaže, da je bila storjena
               napaka že v bistveno zgodnejšem obdobju. Zato vas sprašujem, glede na to, da v
               koalicijskem sporazumu namenjamo pozornost promocij naravoslovno-tehničnim vedam in
               glede na deficitarnost na trgu in glede na zahteve gospodarstva vidimo, da je to
               področje podhranjeno. Ni slučaj, da smo priča nastajanju fakultet in visokošolskih
               ustanov precej na humanistiki, na družboslovju, kajti investicije v naravoslovje in
               tehniko so bistveno večje. Zato me zanima, na kakšen način boste uspel ob teh
               strateških premikih urediti ta premik, za mene je izredno pomemben, kot naravoslovcu,
               kajti dodana vrednost je tista, ki bo pomemben kriterij pri reševanju odzivov na to
               krizo, v kateri smo danes? In
               drugo vprašanje je, danes imamo še vedno precej študentov, ki so vpisani v izredni
               študij. Bistveno manj je tistih, ki študirajo ob delu in iz dela v primerjavi s
               tistimi, ki niso bili v vpisnem postopku vpisani na njihovo željo. Tukaj omenjate
               tudi bonuse in maluse v odnosu do izpolnjevanja študentskih obveznosti, da bi končali
               študije v roku. In tukaj bi vas prosil pač za komentar, na kakšen način bistveno
               izboljšati razmerje med rednimi in izrednimi študenti, torej da bi bilo izrednih
               študentov čim manj? In na kakšen povečati, da bi se tudi vpisovali ob delu in iz
               dela? Kaj ste imeli v mislih oziroma kakšne ukrepe načrtujete v okviru bonusov in
               malusov zato, da bi bil študent motiviran ali nekje tudi z bonusi, nekako prisiljen
               končati študij v rednem roku, predvsem pa odgovorite na vprašanje, še vedno velikega
               osipa na določenih programih? Hvala lepa že vnaprej za odgovore.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp21">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam. Upam, da bo vendarle glede na vaše besede, da ne bo zamere, v redu,
               če vas še naprej naslavljam in se vam zahvalim za besedo, kot poslancu Germiču, da ne
               pričakujete, da vas naslavljam z gospod Bog. ...<stage>/Oglašanje iz klopi./</stage>...</p>
               <p>Hvala gospodu Germiču. Potem ima besedo gospa Rihter, prosim.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp22">

               <speaker>MAG. ANDREJA RIHTER:</speaker>

               <p>Hvala lepa za besedo, gospod predsednik. Prav lep pozdrav, spoštovani kandidat,
               gospod Gregor Golobič. Meni je posebno veliko veselje, da vas vidim danes tukaj kot
               kandidata in kot bodočega ministra za visoko šolstvo. Bilo mi je dano vas spoznati
               pred mnogimi leti in zaradi tega tukaj vse izrečene besede o skeptičnosti, pretiranih
               obljubah ali ne nazadnje tudi finančnih okvirih, mene toliko ne skrbijo, kajti vaša
               predstavitev, tako kot je dejal moj predhodnik je bila transparentna, hrabra, jasna,
               sama pa vem, da tisto, kar ste izrekli, za tistim boste tudi stali in tudi storili.
               Tako kot so bile moje besede na uvodni predstavitvi predsednika Vlade gospoda Boruta
               Pahorja, prav tako zelo podobne, da je ta koalicijski sporazum, predvsem pa vaše
               dogovarjanje in vaša resnost za skrb vseh nas, da ne rečem tudi Slovencev, da so
               obljube tiste, ki so zavezujoče in jih je potrebno tudi izpolniti. Verjamem, da ste
               tukaj resnično oseba, ki bo znotraj Vlade delovala po principu sodelovanja,
               dogovarjanja, premisleka in potem ne nazadnje sprejete tudi odločitve. Visoko šolstvo
               pomeni dobro partnerstvo s popolnoma vsemi resorji v vladi, v vsaki vladi in visoko
               šolstvo je tudi, tako kot ste sami dejali področje, na katerem je potrebno
               dogovarjati z ljudmi, z veliko znanja, z veliko razsodnosti in predvsem tudi z veliko
               izkušenosti.  To so ne
               nazadnje naši promotorji po svetu in veliko je naših ljudi posameznikov
               strokovnjakov, ki nekako gledajo z velikim upanjem v Slovenijo, v slovenski prostor,
               na nas v Državnem zboru in posebej na vas v Vladi in vas osebno kot kandidata za
               ministra za visoko šolstvo, kajti zdi se mi, da je znanje in posamezniki, ki ga
               prenašajo v svetu, danes argument ali dokaz, da smo Slovenci globoko zasidrani v
               razvoj svetovnega gospodarskega razvoja in še katerega drugega razvoja. Tako
               dokazujejo ne nazadnje tudi zadnja sporočila, ki jih dobivamo z vseh strani, z vseh
               področij.</p>
               <p>Tu danes nadomeščam kolega Francija Križaniča, bodočega, prepričana sem, kandidata
               danes še vedno, ministra za finance, in verjamem, da tisto, kar je tudi on dejal,
               zelo trezno tudi razmislil, in tudi tu verjamem, da bosta zelo dobro sodelovala in
               imela posluh, da bodo tiste številke, ki so zapisane, o katerih bomo verjetno čez dva
               dneva zelo podrobno slišali ob analizi naših kolegov iz Slovenske demokratske
               stranke, vam lahko pripomoček in tudi argument ob dajanju letnih oziroma poročil ob
               koncu mandata.</p>
               <p>Da zaključim, da ne bom predolga. Zanimajo me zelo konkretne zadeve, saj so ne
               nazadnje zapisane v sporazumu, ki govori o področju visokega šolstva. V veselje mi
               je, da je gospa Majda Širca, kandidatka za ministrico za kulturo, vaša kolegica, zato
               tudi sprašujem, v kakšnem zaporedju bo vajino dogovarjanje pri uresničitvi danega
               gordijskega vozla o izgradnji NUK-2. Namreč, treba je resnično postopek pregleda tako
               dokumentacije kot tudi odločitve o partnerstvu za to izgradnjo. Ali bo resnično
               prišlo do NUK-2 v tem obdobju? In tisto, kar ste že tudi sami omenili, področje
               akademij, ne samo v Mariboru, posebno tu v Ljubljani, je področje prav tako razvoja
               programskih vsebin. Področje kulture in ustvarjalnosti se razvija iz leta v leto,
               vedno imamo nove programe, ki so tudi dopolnitev znanosti kot razvoj, saj se področje
               kulture razvija tudi skozi znanost. In to imamo v dokazu posameznikov, znanstvenikov,
               strokovnjakov, kulturnikov znanstvenikov. Pa me zanima položaj akademij, ki je
               prvenstveno odločitev stroke, kaj želi in na kakšen način želi sodelovanje, tudi do
               položaja nove infrastrukture in tudi položaja novih programov v sodelovanju prav tako
               ljubljanske in mariborske univerze. Ne dvomim pa, kot je zapisano, da ne bo vaša prva
               konkretna poteza dogovor o rešitvi nastale situacije na primorski univerzi, ki domuje
               v kulturnem spomeniku, ki mu novo sprejeti zakon o kulturni dediščini dovoljuje, da
               ta kulturni spomenik tudi proda. Upam, da do tega ne bo prišlo in da bodo primorski
               študentje, študentje iz vse Slovenije, lahko domovali še naprej v tovrstnih prostorih
               in da bo ta zagata, za mene velika, tehnična, verjetno prvi korak, ki ga boste
               storili.</p>
               <p>Tudi jaz se zahvaljujem za odgovore in vam želim vso srečo in poguma!</p>
            </sp>
            <sp xml:id="SDT5-OZVŠZITR-Nujna-001-2008-11-19.sp23">

               <speaker>PREDSEDNIK MAG. BRANKO GRIMS:</speaker>

               <p>Hvala gospe Rihterjevi.  V
               nekaterih delih je v tem sklopu vprašanj stvar že nekoliko šla ven iz okvira prav
               tega ministrstva. Kandidat je seveda dolžan odgovoriti samo na tisto, kar on pokriva,
               ostalo pa pač, kolikor želi. Imate besedo, gospod Golobič, prosim za odgovore.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp24">

               <speaker>GREGOR GOLOBIČ:</speaker>

               <p>Hvala lepa. Gospod Gorenak, strinjam se z vašo trditvijo, da so se volivci nedvoumno
               odločili. Vendar razumem, da so želeli spremembo in da je sprememba tudi v tem, da si
               vlada ali pa ministri ne jemljejo prve in zadnje besede o nekih stvareh, torej da
               nimajo odgovora na vse, še posebej ne na področju, ki je tako zelo zaznamovano z
               vlogo institucij, ki so avtonomne, imajo to avtonomijo utemeljeno v ustavnih
               kategorijah, kjer je neko svobodno delovanje vpisano v definicijo njihovega početja.
               Jaz sem samo v tem smislu želel samega sebe na nek način omejiti pred poseganjem ali
               pa zdrsom na teren, kjer bi dal že v startu neko slabo sporočilo v smislu te
               odprtosti za dialog in pripoznavanja meja, ki jih ima minister na tem resorju. Seveda
               ne pomeni ta avtonomnost, ki se na to nanaša, nečesa absolutnega. Čeprav je, recimo,
               sprožila javno debato, ali je bil prihod policije nedavno ob nekem incidentu v
               poslopju mariborske univerze nekaj nespornega. Ali bi vendar univerzitetni prostor
               moral biti podvržen drugačnemu postopku, seveda neizbežnega postopka. Seveda so
               univerze podvržene nadzoru Računskega sodišča. Mislim, da se ne dogaja prav pogosto,
               ampak nekatere fakultete so bile podvržene temu nadzoru, in to seveda zmanjšuje to
               neko abstraktno avtonomijo ali pa odvezanost od vsakovrstnih pravil. Univerze so
               uporabnice javnega denarja in iz tega sledi veliko posledic.</p>
               <p>Omenili ste koprski primer, posredno, v tem smislu nečesa, kar je lahko vprašljivo z
               vidika postopkov. Kolikor vem, se ta vprašljivost procesira po zakoniti poti. Medtem
               ko ostaja realen problem tega, in tu navezujem na to vprašanje, ki je bilo na koncu,
               tega, ali je zaradi nepravilnosti morebitne v nekem postopanju, zaporedju dejanj,
                   in posledično povečanja
               stroškov, ali naj iz tega sledi tudi tako drastična konsekvenca, kot je izguba te
               lokacije, tega prostora, že uporabnega, že vseljenega in tako naprej. To ne pomeni
               abolicije nikogar ali pa dajanje zgleda, tako delajte in na koncu se ne bo nič
               zgodilo. Namreč, tudi sredstva, iz katerih - kolikor sem obveščen, je bil junija
               letos dosežen dogovor med Ministrstvom za visoko šolstvo, znanost in tehnologijo in
               Univerzo na Primorskem o tem, da se ta problem, drugi, o katerem govorim, sporazumno
               reši. Podpisan dogovor, uvrščen na sejo Vlade in večkrat umaknjen. Kakorkoli že,
               dejstvo je, da je znotraj tega bilo nedvoumno in s strani primorske univerze
               pripoznano, da bodo ta dodatna sredstva šla na račun zamika drugih projektov, ki jih
               ima koprska univerza oziroma primorska univerza v Kopru z reševanjem drugih
               prostorskih težav. Tako da v koalicijskem sporazumu, pravniki so nas med pogajanji,
               mimogrede, opozorili na to, da bi bil sporazum primernejša dikcija, malo smo pa že v
               glavah v pogodbah, ki so mogoče tudi dlje časa bile običajna terminologija, ko gre za
               take dogovore. No, kakorkoli, je ta odločenost koalicije, da se ta problem čim prej
               reši in na ta način to neko negotovost in slabo vzdušje, slab občutek pri študentski
               populaciji in pomembni slovenski univerzi odpravi. Nedavno je prihajalo do še bolj
               dramatičnih povišanj načrtovanih investicij tudi v drugih projektih, na drugih koncih
               Slovenije, in to je treba reševati sporazumno, na podlagi natančnih podatkov o tem,
               kaj in zakaj se draži, ali so projekti korektni, ali so pretirano razkošni, ali so
               dimenzionirani, da ne bo tudi reševanje univerzitetne stiske se znašlo skozi leta v
               podobni nezavidljivi situaciji, kot imamo opravka pogosto na področju zdravstva -
               dolgotrajne gradnje, ki se nikoli ne končajo, kjer se vse draži in na koncu ni
               funkcionalno, tako kot bi moralo biti.</p>
               <p>Če lahko tu vsebinsko navežem, je to vprašanje NUK-a pravzaprav. Seveda je projekt,
               ki povezuje več resorjev, predvsem tudi resor za kulturo. Mimogrede, ta dva resorja
               povezuje tudi, morda ne ravno na univerzni način, Agencija za knjigo, ki pokriva tudi
               znanstveno izdajateljstvo. In tu bo kar dosti razlogov za sodelovanje, ker je neka
               negotovost v znanstveni srenji, ali bo leposlovni vidik v tej agenciji prevladal ali
               ne. Jaz mislim, da strahu za to ni in da bo to nekaj, kar bo praksa zelo hitro
               demantirala. No, kot veste in ve tudi javnost, je bilo precej debate ob pisanju
               koalicijskega sporazuma o tem, ali naj se prične izgradnja, zdaj ko se bližajo koncu
               vsi tisti res zoprni in marsikje tudi neverjetni zapleti v zvezi s samo lokacijo,
                   lastništvom in drugo
               dokumentacijo. Zdaj je tik pred zdajci, kot sem obveščen, in v letu 2009, v
               prihodnjem letu, bi praktično lahko se projekt začel izvajati, če se ne bi pojavili v
               strokovnih krogih resni pomisleki, ali je zasnova, ki datira več desetletij nazaj,
               takšna, da upravičuje tako veliko investicijo in postavlja pod vprašaj funkcionalnost
               objekta in njegovo kvalitetno izrabo glede na razvoj tehnologije in vsega drugega na
               tem področju. In v koalicijskem sporazumu piše, da naj bi se tu šlo v revizijo tega
               projekta s tega vidika. Zelo hitro bo treba te strokovne pomisleke soočiti s tem
               vidikom ponovnega odloga. In če bo prevladala ta odločitev, ki je tu v koalicijskem
               sporazumu navedena, potem zelo hitro, resno in odgovorno sprožiti te postopke, zato
               da ne bi ta zamik bil vendarle predolg. Je pa dejstvo, da je to nesporen projekt in
               res ni majhna odgovornost sprejeti odločitev za projekt, ki ima tako velik nacionalni
               pomen, ki bo predstavljal precejšen finančni zalogaj, in da na koncu bi se
               postavljala vprašanja o tistem njegovem temeljnem poslanstvu in funkcionalnosti.</p>
               <p>Se opravičujem, skačem, ker se mi zdi, da se je ta tema povezovala. Vprašanje
               habilitacije, zaprtosti univerz. Težko bi primerjal to s problemom notarjev, čeprav
               sem opozoril na začetku, ker kljub vsemu gre tu - se pravi, ne gre samo za denar, tu
               gre za neke statusne posledice, dobro, pri akreditacijah in ustanavljanju ustanov, za
               usodo pravzaprav študentov. Že prej sem opozoril, da tu pri habilitaciji vidim sam
               problem zaprtosti, ki pa bi jo težko lociral samo v univerzo, ker se mi zdi, da je
               enak problem tudi v Svetu za visoko šolstvo lahko razumljen. Slovenija ima pač omejen
               nabor ljudi. In tudi, mimogrede, ostareli profesor, ki ste ga figurativno omenili,
               zaradi tega ne bo nič manj upokojeval svojih prestolonaslednikov, če bo možnost te
               habilitacije tudi zunaj univerz dana pa tam bolj sproščena. Tako je treba generalno
               vprašanje teh habilitacijskih kriterijev doreči, kjerkoli se že bo to na koncu
               dogajalo. Fino bi bilo, da bi se o teh kriterijih, tudi če ostane to na vseh
               institucijah, dogovorile, zato da bi vzajemno priznavale. To se mi zdi nujno doseči.
               To ne bo majhen zalogaj, glede na to, da je to debata, ki sproža veliko vprašanj.
               Mislim, da je bilo eno tudi v kontekstu vprašanja gospoda Frangeža, dogajanja v
               zadevi Fištrevec, spor, ki sem ga prej tudi omenil, o tem, ali in koliko ima v
               habilitacijskem tehtanju teže pedagoški vidik, koliko tisti formalni, točkovni,
               izhajajoč iz Cobissa, ki je zelo koristen instrument merjenja ali pa spremljanja neke
               kakovosti, vendar absolutiziran, in to je moje mnenje, lahko že znotraj same svoje
               logike privede do  spornih
               interpretacij. Ali je na primer 20 nekih manj pomembnih objav, lahko šteje več kot 5
               najbolj vrhunskih. Ker po sedanjem sistemu je tako, vprašanje pa če je to smiselno.
               In kako, mislim tu je kar nekaj vprašanj na področju in dodeljevanja projektov in
               habilitacije in evalvacije, kjer se srečujemo na omejitev, ki smo ji priča v
               Sloveniji tudi na drugih področjih in kjer bi veljalo razmišljati o morebiti bolj
               radikalnih rešitvah ali inovativnih rešitvah in ne samo uveljavljanju ene prakse, ki
               se pač tisti instituciji zdi najprimernejša. Ampak, kot sem rekel, udeleženci v tej
               debati bo morali tukaj prispevati bistvene elemente, rešitve.</p>
               <p>Velikost ljubljanske univerze. Ljubljanska univerza se je uvrstila na znamenito
               Shanghaisko lestvico, med 500 najboljših svetovnih univerz, in to je pomemben dosežek
               in zdi se da velikost pri tem ni bila ovira. Tako, da bi težko, ob tem da tudi ni
               zaznati znotraj nje nekih posebnih centrifugalnih sil, vsaj jaz nisem s tem
               seznanjen, da bi to veljalo z mojega mesta njeno razvejanost problematizirati. Zdi se
               mi, da ima celo ambicije se širiti, podaljšati kot takšna v kakšno regionalno
               središče in na ta način morda del problemov s katerimi se srečujejo ta okolja, te
               iniciative, ki so dobrodošle, rešiti, ampak zame to ni zaključena tema, zelo pomembno
               vprašanja. Videli bomo kaj bo tudi v zvezi s tem vprašanje rektorska konferenca v
               zvezi s tem vprašanjem v osnutku zakona ponudila v neko razpravo.</p>
               <p>Ja, se mi zdi, da sem izčrpal, gospod Gorenak. Je v redu.</p>
               <p>Interpretacije finančne krize, miselna transformacija. Jaz, bom rekel, vidim, ta
               kriza, na začetku sem tudi omenil, se je zgodila na ozadju neke druge krize, ki je
               zamajala, se mi zdi, to paradigmo, ki ste jo omenjali, ki se vleče, razvojno, rastno
               in neizčrpno v odnosu do narave paradigmo, ki je zaznamovala to industrijsko in tudi
               kasnejšo dobo do nedavnega. In ideja o nujnosti prehoda v nizko oglično družbo, o
               omejenosti naravnih resursov pomeni zanesljivo veliko miselno transformacijo samo po
               sebi, ki se na določenih delih kaže tudi v tem koalicijskem sporazumu. Na primer, ne
               samo na točkah uveljavljanja določil zelene davčne reforme ali pa zelenih javnih
               naročil, ampak tudi na točke nekaterih drugih ukrepov, ki pomenijo zmanjševanje na
               primer znotraj davčne, fiskalne politike, tudi postopno obremenitev dela na račun
               obremenjevanja, povečevanja davčnega obremenjevanja, povečevanja davčnega bremena na
               račun obremenjevanja okolja. 
               Tako, da ob tem seveda znanost prinaša vrsto drugih odkritij, ki dopolnjujejo veliko
               teh ali zapolnjujejo veliko teh črnih škatel, ki ste jih omenili, kot je še nekoč
               veljalo za možgane, na področju biogenetike, raziskavah človeškega genoma. Tukaj se
               odpirajo, vzporedno s tem tudi etična vprašanja, in prej omenjena pobuda predsednika
               Akademije Trontlja se mi zdi tukaj zelo dobrodošla. Ker ob tem razmahu znanstvenih
               dosežkov je ta vidik tisti, ki je bistvena komponenta te miselne transformacije o
               kateri ste govorili.</p>
               <p>Kako zagotoviti večji prenos? Zmeraj se, jaz sem kar nekaj teh gradiv preštudiral in
               se tukaj, sicer zelo kompleksno o vsem razmišlja, na kancu pa se zelo linearno vidi,
               da se bo kar zgodilo. Tukaj je neka znanstvena skupnosti, ki potem to avtomatično
               prenese v neko industrijo. V resnici pa se to zgodi samo v primeru, da se konkreten
               znanstvenik prezaposli. Drugače pa to ni realna situacija. Zato sem v začetku
               izpostavil nujnost investiranja krepitve mreže. Mreže znotraj katere pride do
               presečišč in večjega števila točk. Omenili ste nekatere izmed njih, pisarno omenjeno
               na mariborskem področju, podjetniške inkubatorje, tehnološke parke, tudi opcija <q>"spin
               off"</q>, bom rekel ustanavljanja <q>"spin off"</q> podjetij, ki se vendarle oživlja. Eno
               pomembno <q>"spin off"</q> podjetje z Inštituta Jožef Štefan bo zdaj predstavilo že novo
               generacijo vozil na električni pogon s posebno inovativno izvedbo elektromotorja in
               tako naprej. Se dogajajo ti primeri, in to so načini kako ta prenos, ki je velika
               tema in ni enostavne rešitve, zagotoviti in povečati. Glede tega je bila ena pripomba
               glede odsotnosti strategije na tem področju, je bila ena od štirih velikih pripomb,
               ki jih je imela Evropska komisija ob poročilu o izvajanju Lizbonske strategije. Ena
               pripomba se je nanašala na vzdržnost pokojninske reforme. Ena izmed teh štirih pa
               tudi na vprašanje odsotnosti takšne strategije, ki bi odgovarjala na to vprašanje. In
               to je opozorilo, to je resna kritika in opozorilo, da mora tu Slovenija domisliti to
               strategijo in jo čim prej implementirati.</p>
               <p>Glede univerz, regionalizacije in tega, ravno tako ob bolj podrobnem spremljanju
               dogajanj je zanimiv proces, ki bi ga samo omenil, da se pojavlja, da razmišljajo v
               kar nekaterih državah, ki so šle zelo v razpršitev univerzitetnih ustanov v
               povezovanje. Španija in Danska, na primer, gresta po poti neke ponovne integracije,
               tukaj se tudi navezujem na to vprašanje velikosti ljubljanske univerze. To ni neka
               napoved neke politike, ampak se dogajajo spremembe v kontekstu globalnih sprememb se
               tudi te institucije adaptirajo in niso tako fiksno zamejene, kot so bile desetletja,
               da ne govorim o stoletjih nazaj.  Kako reševati problem deficitarnosti? Gospod Germič je zastavil
               vprašanje. Prof. Zupan je tu poskušal s posegom v pisne kvote z omejevanjem, z
               nižanjem števila vpisnih mest na določene smeri in povečevanjem na druge. Statistični
               rezultati, ki so po sicer kratkem času na razpolago, ne kažejo zadostne uspešnosti,
               da bi bili zadovoljni s takšno rešitvijo. Tukaj je zaradi potreb, ki so večje, kot
               lahko s posegi, administrativnimi ali podobnimi, zagotovi država, je v koalicijskem
               sporazumu predvideno tudi poseči po ukrepih migracijske politike, ki naj zagotovijo
               prisotnost ali zadovoljijo potrebe po deficitarnih kvalificiranih izobraženih ljudi
               na posameznih področjih. To je en od kratkoročnih ukrepov. Sicer pa je dejstvo, da po
               mojem mnenju se danes ne da mlade generacije omejiti na administrativen način, ko
               bodo videli, da ti deficitarni poklici so res deficitarni, da je mogoče dobiti tam
               zaposlitev po končanem študiju sem prepričan, da bodo šli to študirati. In ti trendi
               so opazni. In tukaj se mi zdi pravzaprav, da bo celotna situacija in zaostritev
               pogojev na vseh področjih dodatno vplivala na ta razmislek pri odločanju za
               študij.</p>
               <p>Umetniške akademije, če se ne motim je mesto Ljubljana naredilo svoj del posla v
               zvezi s tem projektom, in je na potezi država in podpora, kot veste, je v
               koalicijskem sporazumu bila dogovorjena, da se s tem projektom pospešeno nadaljuje.
               Razmere v katerih delujejo te posamezne akademije, da ne rečem vse, recimo AGRFT, so
               takšne, da v resnici ne dopuščajo, da bi se še kakorkoli zavlačevalo ali da bi se
               zadevo kakorkoli postavljalo pod vprašaj.</p>
               <p>Agencija za knjigo sem omenil.</p>
               <p>Koper, pa tudi prej v odgovoru na vprašanje gospoda Gorenaka.</p>
               <p>Hvala.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp25">

               <speaker>PODPREDSEDNIK MATJAŽ ZANOŠKAR:</speaker>

               <p>Hvala za odgovore.</p>
               <p>Tako smo s tem končali drugi krog in prehajamo na zadnji tretji krog razpravljavk in
               razpravljavce. Za ta krog je prijavljenih pet kandidatk in kandidatov.</p>
               <p>Bi pa prosil kar gospoda Žerjava.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp26">

               <speaker>MAG. RADOVAN ŽERJAV:</speaker>

               <p>Hvala lepa, gospod predsedujoči. Spoštovani kandidat za ministra, spoštovani kolegice
               in kolegi.</p>
               <p>Dovolil si bom en kratek uvod. Pravzaprav sem nedolgo tega tudi sam bil v podobni
               poziciji, kot ste danes vi, ko sem pred dobrim letom imel sam zagovor za ministra.
               Takrat sem bil deležen mnogih žalitev, kritik, opazk, češ da sem nesposoben, da sem
               nestrokoven, tako s strani medijev, kot s strani takratnih poslancev v Državnem
               zboru. V enem od medijev, je v enem članku z naslovom <q>"Laiki na čelu Evropske unije"</q>
               v eni resni analizi bil zapisan oglas: <q>"Če imate 5 minut časa, če nimata pojma o
               resorju, če živite blizu Grosupljega, javite se Janezu za ministra."</q> Skratka, zelo,
               zelo poniževalno, da temu tako rečem in na plenarnem zasedanju, ko se je govorilo o
               moji primernosti oziroma glasovalo o tem ali bom minister ali ne bom minister, je
               eden od vaših kolegov, pravzaprav kandidat za ministra za gospodarstvo razpredal
               nekako takole, ocenil, da nimam niti praktičnih, kaj šele teoretičnih izkušenj s
               področja, ki ga bom vodil in ocenil, citiram: <q>"da je to zares zelo delikatno
               vprašanje."</q>, da me pravzaprav s tem resorjem veže le to, govorim seveda o resorju, ki
               sem ga vodil, in da je to pravzaprav ključna referenca, da sem uporabnih storitve
               resorja, ki ga bom vodil.  In
               na koncu zadevo zaključil z neko oceno, da je to podobno tako, kot če bi selektor
               Pipan v prvo peterko slovenske košarkaške reprezentance postavil hokejista.</p>
               <p>Sam seveda odločno zavračam takšne ocene, tako v medijih, kot tudi od kolegov
               poslancev, ker se mi zdi, da je to v času ko kandidat za ministra pravzaprav še niti
               nič ne more povedati, kaj šele narediti, da bi se na tak način ocenjevali kandidati,
               mislim, da to ni prav in da se to pri nas ne bi smelo dogajati. Tako z ene, kot z
               druge strani, če govorimo o opoziciji in koaliciji.</p>
               <p>Kljub vsemu vas sprašujem, gospod kandidat za ministra: Ali se sami res čutite dovolj
               strokovnega, da ne bom rekel sposobnega, da prevzamete ta pomemben resor, ki, kot ste
               rekli, ni prestižen, glede na to, da sami pravite da ste politik? Oziroma: Ali
               menite, da je vaš kolega takrat razmišljal v napačno smer?</p>
               <p>Toliko za kratek uvod.</p>
               <p>Sicer bi postavil nekaj konkretnih vprašanj, in sicer, tudi mene motijo v tem
               koalicijskem sporazumu takšne in drugačne agencije, ki se bodo na novo formirale.
               Motijo me predvsem zaradi tega, ker se s tem na nek način demantira delo ali
               usmeritev sedanje vlade, ki je težila da se seveda število zaposlenih v javni upravi
               znižuje in da se s tem posledično znižuje tudi javna poraba. Jaz mislim, da neka
               inflacija takšnih in drugačnih agencij, brez neke prave osnove, da to ni pravilna
               usmeritev. Ali pa gre eventualno samo za nek novi naziv že obstoječih struktur, da
               temu tako rečem. Kar se mene tiče, se mi zdi ključno predvsem to kako vam bo uspel
               prenesti vse to znanje, ki v našem visokošolskem področju obstaja v gospodarstvo?
               Tega nam do zdaj, vsaj po moji oceni, pa ne govorim samo o mandatu te vlade, o
               mandatih vseh vlad, ni najbolje uspelo. Mnogi profesorji, raziskovalci, znanstveniki
               se pač ženejo, kot se temu reče, za članki, za prispevki in tako dalje, s tem, da
               naše gospodarstvo nimajo nekega
               ozadja, nekega <q>"beck grounda"</q>. Tu vidim veliko možnosti, da bi to zadevo bistveno
               izboljšali. V koalicijskem sporazumu omenjate mehanizme, ki bi ta prenos izboljšali.
               S tem v zvezi zanima kakšni bodo ti mehanizmi, da bo ta prenos znanja, seveda,
               boljši, ali da rečem optimaljenjši.</p>
               <p>Nekajkrat je bilo danes že omenjeno, in tudi mene moti, da je v naši državi nastala
               na nek način totalna zmešnjava, tako znanstvenih kot neznanstvenih nazivov, kar je
               posledica uvajanja novega sistema šolanja. Da se seveda sedaj ti raznorazni nazivi
               tudi tako ali drugače zlorabljajo. Prav bi bilo, da bi to zadevo na nek način
               uredili, predvsem v smislu tistih, ki smo študirali po starih programih in ti, ki
               bodo študirali po novih programih.</p>
               <p>Še eno zadevo bi želel vprašati. V sporazumu piše, citiram: <q>"Proučili bomo možnost
               vzporedne uvedbe svetovnega "</q>slash<q>" evropskega jezika na visokošolski instituciji, in
               sicer kot predavateljskega, študijskega ter znanstvenega strokovnega jezika."</q> Gre
               pravzaprav iz nacionalnega vidika za zelo nevaren predlog na tem področju znanosti,
               ki lahko izriva slovenski jezik s tega področja. Sprašujem se seveda kaj bo s
               slovensko znanstveno terminologijo. Če v današnjem hitrem tehnološkem procesu ne bomo
               sproti nenehno vzpostavljali novega slovenskega znanstvenega besedišča bo slovenski
               jezik v kratkem docela neoperativen. Zato me zanima, kako gledate seveda na
               problematiko vi.</p>
               <p>Še eno vprašanje. Nekajkrat je bilo že omenjeno oziroma vprašano, delno ste govorili
               kakšno je vaše mnenje glede izgradnje visokošolskih središč v okviru izvedbe
               gospodarskih središč. Nekaj takih primerov v Sloveniji je. En lep primer je tudi v
               Slovenski Bistrici. Hvala lepa.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp27">

               <speaker>PODPREDSEDNIK MATJAŽ ZANOŠKAR:</speaker>

               <p>Hvala lepa. Preden nadaljujemo dovolite, da vas obvestim, da danes člana odbora
               gospoda Ljuba Germiča menja gospod Miran Jerič, gospo Majdo Širca danes menja gospod
               Franci Kek in gospoda dr. Franca Križaniča menja gospa Darja Lavtižar Bebler.</p>
               <p>Nadaljujemo z razpravo. Na vrsti je gospod Juri.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp28">

               <speaker>DR. LUKA JURI:</speaker>

               <p>Hvala lepa. Lep pozdrav kolegicam in kolegom in seveda tudi lep pozdrav kandidatu!
               Meni je bilo zelo všeč ko ste začeli in na zelo transparenten način povedali, da
               nastopate s to kandidaturo kot politik in ne strokovnjak. To je po mojem mnenju
               pametna, modra poteza in tudi iskrena poteza, ker konec koncev ste povedali, da
               gledate na celoten izziv tega ministrstva iz enega morda širšega spektra in se strinjam, da lahko
               velikokrat oseba, ki prihaja izven določenih krogov boljša pri upravljanju določenega
               kroga oziroma ne torej samo enako dobra, ampak celo boljša, zato ker je pač izven
               določenih miselnih vzorcev, stvar lahko gleda od zunaj in tudi bolj sproščeno.</p>
               <p>Me ne čudi, da imate več vprašanj kot odgovorov. Kot ste videli, tudi mi imamo več
               vprašanj kot odgovorov. In se mi zdi konec koncev prav, da predvsem kolegi, ki
               predstavljajo opozicijo imajo veliko točnih vprašanj in zahtevajo veliko točnih
               odgovorov. Konec koncev ta razprava lahko samo spodbudi boljše delo ne samo vlade,
               ampak tudi Državnega zbora. Kajti cilj in rezultat, ki ga želimo doseči v teh štirih
               letih je za vse enak in to je pač boljši razvoj naše države in v tem primeru boljši
               razvoj sektorja katerega pokrivamo. Zato se zahvaljujem za pronicljivost vprašanj in
               za zahtevnost vprašanj, na primer kolega Gorenaka ali celo začetnih vprašanj kolega
               predsedujočega gospoda Grimsa.</p>
               <p>Z moje strani me zanima nekaj pogledov na naslednje sektorje. Točka 1, Bolonjska
               reforma. V Sloveniji se Bolonjska reforma sooča s številnimi problemi, spremembe
               zakonodaje so povzročile tudi nekaj nejevolje in predvsem s problemom kopiranja
               starih programov v nove bolonjske programe, brez dejanske kakovostne spremembe teh
               programov. Torej, me zanima, kako gledate na možnost, da bi za spremljanje
               bolonjskega procesa imeli posebno pooblaščeno skupino, ki bi lahko analizirala, torej
               ne samo to kopiranje, ta prehod, ampak dejansko tudi prekvalificiranje z drugačno
               miselnostjo študijskih programov iz starih oziroma klasičnih v bolonjske.</p>
               <p>Točka 2. Financiranje in dostopnost visokega šolstva. Visoko šolstvo kot nosilec
               napredka znanosti, inovacij, odgovornega razvoja, novih tehnologij, demokracije in
               temelj učeče družbe mora ostati javna dobrina. To smo konec koncev tudi, mislim da,
               zelo dobro definirali v koalicijskem sporazumu. Namen javnega šolstva je seveda
               omogočiti dve dimenziji. Prvo je kakovost in drugo je dostopnost. V letu 2006 je
               delež proračunskih sredstev za visoko šolstvo znašal 1,26% BDP, kar je najmanj po
               letu 2000, ko je ta znašal 1,29% BDP. Nekaj ste na tem že povedali. Jaz dejansko
               upam, da vam bo ta zaveza uspela. In konec koncev da boste kot sposoben menedžer ne
               le uspeli povečati vrečo iz katerega se bo vleklo sredstva, ampak da boste tudi
               uspeli povečati racionalnost uporabe oziroma učinkovitost uporabe teh sredstev.</p>
               <p>Nadalje bivanje med študijem, torej vprašanje, ki se tiče študentov. Trenutno država
               subvencionira bivanje 15.765 študentov, od tega jih 10.133 biva v študentskih
               domovih, 1.452 v dijaških domovih, 3.100 na podlagi subvencije pri zasebnikih in
               1.080 pri zasebnih študentskih domovih.  Tako urejen status ima sicer, ob tako veliki številki, le 16,8% vseh
               študentov. Za 10.133 mest, za bivanje v študentskih domovih je prispelo 14.611 vlog,
               kar pomeni, da število prosilcev presega za več kot 43%, število prostih študentskih
               postelj. Ostalih 83,2% študentov je prisiljenih drugače reševati stanovanjski problem
               v času študija in po raziskavi študentske organizacije Slovenije 2008, 31,1%
               študentov rešuje svoj stanovanjski problem z najemanjem sob in stanovanj na prostem
               trgu. Torej 33 tisoč študentov tako rešuje svojo prostorsko vprašanje. In po
               raziskavi Euroštudent 2007, je povprečje mesečnih stroškov samo za bivanje študentov,
               slabih 100 evrov oziroma točneje 91 evrov mesečno. V dosedanjem mandatu je država
               zgradila 1401 novih študentskih postelj, kar je pozitiven podatek in tukaj gre
               zagotovo pohvala, vendar številne analize kažejo na to, da bi potrebovali še 5.500 do
               6.000 novih postelj, da bi zagotovili, zadovoljili samo dosedanje procente, ne še
               potencialne prihodnje. In torej me zanima: Ali menite, da bo mogoče v naslednjem
               mandatu zadovoljiti te, celotnemu takemu izzivu 5.500 do 6.000 študentskih
               postelj.</p>
               <p>Nadalje. Kampusi. Izgradnja študentskih kampusov. Me zanima, zelo na splošno, zelo na
               kratko: Ali menite, da je te kampuse primerno graditi ločeno od sicer urbanih okolij
               ali menite, da je boljše te kampuse integrirate v posamezno urbano okolje? In tukaj
               se navezujem na primer Kopra iz kjer izhajam, kjer imamo dva alternativna predloga.
               Eden je izgradnja kamupusa izven starega mestnega jedra, ločenega, kar je sicer po
               eni strani enostavneje in tudi privlačneje, sploh ne samo za študente, ampak tudi za
               tiste, ki bodo gradili. Po drugi strani pa je alternativa izgradnje oziroma umestitve
               takega kampusa v samo mestno jedro, torej nadgradnja univerzitetnega mesta v tudi
               neke vrste študentsko mesto in me tukaj zanima: kako vi gledate na to mesto in me
               tudi zanima kako vi gledate na to alternativo?</p>
               <p>Nadalje, Univerza na Primorskem. Tukaj je bilo že nekaj rečenega. Jaz se strinjam
               tudi s kolegom Gorenakom, da enostavno se ne morem zgoditi, da univerza prekorači
               načrtovano investicijo za kar 3 milijone evrov. Po drugi strani pa se tudi ne more
               zgoditi, da bi univerza zaradi takšnih napak, za katere seveda mora odgovarjati,
               potem bila prisiljena se znajti s svojimi objekti na javni državi in dejansko na
               takšen način bi država privatizirala, ne bom rekel univerze, ampak objekte v katerih
               univerze delujejo. Tako da, bi na tem področju vas samo vprašal: Ali menite, da
               obstaja možnost, da bi takšna naročila bolje nadzorovali kot doslej? Oziroma menite,
               da bi bilo smiselno vgraditi določeno fleksibilnost, glede na to, da vemo, da
               velikokrat določena javna naročila ne morejo biti od začetka v vseh detajlih
               definirana. Seveda je pa razlika med tem in to se strinjam, da detajl ne more biti
               tri milijone evrov.</p>
               <p>Naprej, kar se tiče jezika. Podpiram tisto kar piše v koalicijskem sporazumu, da bomo
               se trudili uvesti vzporedno tudi svetovni oziroma evropski jezik, zato ker dejstvo
               je, da danes v strokovnih krogih, če se želimo globalno uveljavljati, nam analize,
               članki, raziskave, žal napisane samo v slovenskem jeziku, ker je pa seveda pomembno,
               da ta slovenska terminologija ostaja, zato se z gospodom Žerjavom strinjam, če pa je
               napisano samo v tem jeziku, je žal, bodimo pragmatični, realni, v svetovnem merilu ne
               zelo  primerno oziroma
               koristno. Samo gospod Žerjav, ko je omenil...</p>
            </sp>
            <sp xml:id="SDT5-OZVŠZITR-Nujna-001-2008-11-19.sp29">

               <speaker>PREDSEDNIK MAG. BRANKO GRIMS:</speaker>

               <p>Gospod Juri, lahko dovolite samo eno opozorilo. Poglejte, sedajle so me ven klicali,
               nisem jaz do tega trenutka, moram reči, niti vedel, da je ta prostor od 12 ure naprej
               formalno že rezerviran za zaslišanje ministra Erjavca. Sedaj je pa, po mojem mnenju
               edino racionalna odločitev, da mi nadaljujemo, sem jih tudi prosil še za pol ure za
               razumevanje, vendar bi prosil, da se izognemo temu, da polemiziramo med seboj pa na
               dolgo in široko razlagamo, ampak bi prosil, da dajmo sedaj vsaj v tem delu postaviti
               jasna vprašanja in potem ministra, da nanje odgovori, potem pa predlagam, da
               pripeljemo to sejo do konca in glasujemo, tako kot nam nalaga poslovnik. Prosim.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp30">

               <speaker>DR. LUKA JURI:</speaker>

               <p>Hvala gospod predsedujoči. Bom upošteval vaš predlog in skrajšal s prehodom takoj na
               zadnjo temo oziroma vprašanja. Torej ko smo menili, vprašanje bivanja študentov,
               omenili smo bolonjski proces, omenili smo Univerzo na Primorskem, kjer ste delno že
               odgovorili, javna naročila, vprašanje jezika, kjer pa bom zaključil ta dialog.</p>
               <p>Bom zapustil kot zadnje vprašanje, univerzitetni prostor in namenil pozornost še
               področju tehnološkega razvoja. Če pogledam tukaj na svoji mizi, vidim da imam pri
               sebi svinčnik, za katerega vidim, da je <q>"Made in China"</q> in po pravici povedano, me
               stvar tudi toliko ne skrbi. Nadalje, pogledam telefon, vidim da piše <q>"Made in
               Finland"</q>, hkrati pa vidim na bateriji, piše, <q>"Made in China"</q>. In seveda, če vemo, da
               nizkotehnološki proizvodi oziroma tudi ceneni proizvodi so že nekaj časa domena
               daljnoazijskega trga, vidimo da tudi čedalje bolj, kot je to in naravno,
               visokotehnološki proizvodi postajajo domena takega trga. Po drugi strani pa vidimo
               primer Finske, ki je z gospodarskega vidika primerljiva država s Slovenijo, me
               zanima: Ali lahko to ministrstvo nameni več pozornosti spodbujanju inovacij,
               uveljavljanja teh inovacij? Ali menite, da je možno tudi, in da je primerno pomagati
               tako ali drugače, ne samo z evropskimi sredstvi, ampak tudi z nacionalnimi projekti
               slovenskim podjetjem, ki so že na svetovnem vrhu, od področja letalstva do področja
               informacijske tehnologije in na kakšen način bi lahko te cilje najbolje dosegali? In
               s tem zaključujem. Hvala.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp31">

               <speaker>PREDSEDNIK MAG. BRANKO GRIMS:</speaker>

               <p>Hvala. Prijavljena sta še gospod Gantar, ki pa ga ni več. Potem gospod Levanič in za
               njim je še gospa Irgl, potem pa je seznam izprčan. Prosim.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp32">

               <speaker>DEJAN LEVANIČ:</speaker>

               <p>Hvala lepa za besedo. Lep pozdrav vsem skupaj in seveda kandidatu za ministra! Moram
               reči, da z uvodno predstavitvijo smo lahko samo videli, da je želja predvsem po
               spremembi na bolje, in da se nekaj na tem področju tudi spremeni. Včasih imam
               občutek, da so ministrski kandidati nekako na zatožni klopi za minulo delo preteklih
               štirih let. Mogoče je to z nekega vidika razumljivo, ker so na mnogih področjih
               potrebne spremembe, spremembe na bolje in je marsikaj treba nadgraditi. Ravno prej,
               ko smo govorili o nacionalni agenciji za zagotavljanje kakovosti, predvsem
               preverjanja kakovosti, je treba vedeti ali se povprašati, ali smo s trenutnim stanjem
               zadovoljni na tem področju. Jaz menim, da ne. In zelo vesel sem iskrene namere
               kandidata, ki govori o tem, da je treba vzpostaviti takšno agencijo, ki bo to
               dejansko lahko storila, in da bodo naši profesorji, pa ne samo profesorji, imenovani
               na podlagi njihove sposobnosti in kredibilnosti, ne pa samo na podlagi kakšnih drugih
               kriterijev.</p>
               <p>Jaz bi imel konkretno tri vprašanja. Prvo je, prej ko smo dovolili o šolninah. Šolnin
               mogoče res ni, treba pa si je priznati, da je bilo veliko namer, da se šolnine v
               preteklem mandatu uvedejo. So pa tudi stroški študija izredno visoki, zato je treba v
               tej smeri razmišljati, kako bomo se temu lahko najbolje izognili. Eden problem, ki
               nas pesti, je izreden študij. 
               Mi vemo, da naj bi bil izredni študij namenjen študentom, tisti, ki študirajo ob
               delu, ampak se je to na žalost izrodilo v to, da izredni študij predstavlja dodatno
               financiranje za fakultete in ponekod predstavlja tudi več vpisnih mest kot redni
               študij. Zato je treba malo razmisliti v kontekstu kako bomo čim večjemu številu
               študentk in študentov zagotovili vpis na redni študij in da ne bomo izredni študij
               izrabljali kot možnost polnitve proračuna fakultet.</p>
               <p>Kot drugo vprašanje je, v preteklosti smo premalo naredili na povezavi gospodarstva
               in pa posameznih fakultet. Mi vemo, da če želimo zagotoviti prvo zaposlitev, da je
               zelo priporočljivo, da se mladim tekom izobraževanja spoznavajo s svojim novim
               delovnim mestom in da nekako skušamo povezati vse tiste segmente gospodarstva, ki bi
               želele svoj kader iskati na posameznih fakultetah, da bodo lahko recimo programi
               tekli ali pa, da bo število programov razpisanih kot je to tudi mogoče. Ali lahko
               ministrstvo v tej točki kar koli prispeva, da bi ta povezava bila boljša med
               gospodarstvom in fakultetami? Ali lahko ta dialog spodbuja oziroma kako bi lahko to
               področje izboljšali? In kot tretje vprašanje, vprašanje lokalnega okolja. Veliko od
               nas je to področje tudi izpostavljalo. Vemo, da se je v posameznih lokalnih okoljih
               izpostavljajo visoke šole, zavodi za višješolska središča in tako naprej. Kaj lahko
               naredimo, da namesto ustanavljanja velikega števila novih univerz omogočimo znotraj
               lokalnih okolij tudi redni študij. Vemo, da različne ljudske univerze zelo dobro
               funkcionirajo na trgu dela, da omogočajo vsem tistim, ki se želijo dodatno
               izobraževat, da si lahko ta študij plačajo. Ali je mogoče v bistvu razmisliti o tem,
               da v lokalnih okoljih spodbujamo nekatere programe, ki so specifično za nekatera
               lokalna okolja, da ta spodbudimo tudi redni vpis in s tem omogočimo večjo dostopnost
               mladim in vsem tistim, ki želijo na študij v njihovem domačem kraju? Hvala lepa.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp33">

               <speaker>PREDSEDNIK MAG. BRANKO GRIMS:</speaker>

               <p>Hvala. Še gospa Irgl se je javila k besedi.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp34">

               <speaker>EVA IRGL:</speaker>

               <p>Najlepša hvala za besedo. Spoštovani kandidat za ministra za visoko šolstvo, znanost
               in tehnološki razvoj, lepo vas pozdravljam. Najprej bi morda začela z eno opazko za
               nazaj. Za trenutek sem imela namreč občutek, da danes v tej sobi sedita pravzaprav
               dva kandidata za ministra za visoko šolstvo, znanost in tehnološki razvoj. Eden je
               sedel pri socialnih demokratih, drugi v imenu stranke Zares. Na koncu se je vendarle
               izkazalo, da je prvi poslanec, drugi pa vendarle kandidat za ministra.</p>
               <p>Imela sem pa tudi občutek, da je današnje zaslišanje gospoda ministra oziroma
               kandidata za ministra s strani koalicije bolj neke vrste poligon za napade na nas,
               opozicijo, kot pa pravzaprav temu, kar je današnji dan namenjen. Se pravi zaslišanju
               kandidata za ministra. Sicer pa je že gospod Žerjav zelo dobro opisal stanje kaj
               pomeni, če nisi vaš kandidat. Se pravi kandidat leve politične opcije. Jasno je
               nakazal kaj pomeni to, kako te obravnavajo mediji, če nisi njihov ljubljenček, če jih
               nimaš pod kontrolo in če jih ne obvladuješ tako kot morda nekdo, ki danes sedi v
               drugačni vlogi tukaj. In seveda kako te pravzaprav obravnavajo kolegi na nasprotni
               strani, če nisi vaš kandidat, ali kot bi se izrazil gospod Borut Pahor: <q>"Mi ne bomo v
               tem mandatu delili na vaše in naše."</q> To se seveda potem vedno znova ugotavljamo, ne
               uresničuje.</p>
               <p>Gospod kandidat za ministra, v začetku ste dejali, da vas odlikujejo politične
               kvalifikacije. Za vašega predhodnika oziroma predpredhodnika, ministra Zupana pa ste
               dejali, da je bil na tem področju dober minister in odličen strokovnjak. Do sedaj
               niste vsaj na vprašanja, ki smo jih postavljali v opoziciji, odgovorili dovolj
               natančno, ampak ste tako malo okrog govorili. Vendar glede na to kaj je bilo zapisano
               v Delu, velik naslov, ki ga je prej omenil že kolega Zorn, se pravi sposoben politik
               lahko kot minister vodi vsako področje no seveda razen gospoda Karla Erjavca, ki nas
               čaka zunaj, potem vam  to
               nenatančnost tudi oprostimo in odpustimo. Mene pa zanima predvsem naslednje.
               Slovenija je leta 2003, takrat ko je Vlado vodil gospod Rop za raziskave in razvoj
               namenila 324 milijonov evrov. Potem ko je Vlado prevzel gospod Janez Janša, se pravi
               leta 2004 oziroma v letu 2006 so se ta sredstva povečala in so bila 486 milijonov
               evrov. Čeprav se je ves čas s strani opozicije veliko govorilo tudi na tem odboru, da
               Vlada ni povečala sredstev za raziskave in razvoj. Tudi v obdobju 2007 do 2013 je
               Vlada Janeza Janše za izboljšanje konkurenčnosti podjetij in za raziskovalno
               odločnost namenila 402 milijona evrov evropskih sredstev sicer in tako naprej. Vi ste
               v koalicijski pogodbi oziroma zavezi se zavezali, da boste bistveno več denarja, vsaj
               tako sem razumela, namenili za znanost, raziskave in razvoj in tudi za visoko šolstvo
               oziroma fakultete. In zdaj me res zanima konkretno koliko sredstev nameravate
               nameniti za znanost in tehnologijo oziroma zanima me razrez teh sredstev. Koliko
               natančno boste namenili za znanost in tehnologijo, koliko boste namenili za raziskave
               in razvoj in seveda koliko za visoko šolstvo? Da ne bom rekla, če ima mogoče kakšna
               povečanje sredstev za raziskave in razvoj tudi kakšno zvezo s podjetjem Ultra v
               katerem ste sodelovali pa vendarle to me zanima.</p>
               <p>Drugo vprašanje pa mislim, da o tem niste še danes govorili, vsaj meni se zdi tako,
               pod ministrovanjem dr. Zupana, potem tudi kasneje ministrice Kucler Dolinarjeve se je
               Vlada Republike Slovenije zaradi situacije, ki jo je zahteval trg, pač odločila, da
               poveča vpis na tehnične in naravoslovne smeri in potem seveda posledično zmanjša vpis
               na družboslovne smeri. Glede na to, da ste sam družboslovec, filozof, me zanima ali
               boste nadaljevali s to strategijo? Glede na to, da je pač situacija v kakršni smo
               takšna kakršna je. Naj povem, da se je glede teh ukrepov, ki so bili storjeni pod
               prejšnjim ministrom oziroma ministrico za 4% povečal vpis na tehnične smeri. Torej
               zanima me čisto vaše osebno mnenje, lahko tudi kot družboslovca kaj nameravate na tem
               področju narediti oziroma kako gledate mogoče na prejšnje ukrepe, ki so bili narejeni
               in kako razmišljate v nadaljevanju? Najlepša hvala za odgovore.
               </p>
            </sp>
            <sp xml:id="SDT5-OZVŠZITR-Nujna-001-2008-11-19.sp35">

               <speaker>PREDSEDNIK MAG. BRANKO GRIMS:</speaker>

               <p>Hvala. Drugih prijavljenih ugotavljam, da ni več. Tako, da naslednjega kroga zaradi
               obveznosti, ki so potem v tej dvorani ne bom več mogel omogočiti. Za konec bi samo še
               prosil kandidata, če vsaj v stavku ali dveh opredeli vlogo IAS. To je tisto, kar sem
               vas vprašal že na začetku pa ste se temu morda izognili ali pa nisem bil dovolj
               jasen. S tem tudi dajem besedo gospodu kandidatu in ga prosim za odgovore. Hvala.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp36">

               <speaker>GREGOR GOLOBIČ:</speaker>

               <p>Bom začel na koncu. Ne vem kaj pomeni kratica IAS.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp37">

               <speaker>PREDSEDNIK MAG. BRANKO GRIMS:</speaker>

               <p>Inženirska akademija Slovenije.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp38">

               <speaker>GREGOR GOLOBIČ:</speaker>

               <p>Seznanjen v detajlih z zadevo nisem. Vem, da je pred leti bila ideja o tem, da se
               vzporedno s slovensko Akademijo znanosti in umetnosti, da se to področje izloči v to
               samostojno ustanovo. Po pravici ta hip ne vem ali se je to zgodilo ali se ni, ali je
               to načrtovano ali kako. Spet, to ni vprašanje na katerega bi morala odgovarjati
               politika, Vlada ali minister. To je organiziranost posamezne sfere, ki znotraj sebe
               artikulira svoj interes, ga utemelji, predlaga in prav je, da minister in Vlada tako
               pobudo zelo resno obravnava z vsemi argumenti s katerimi je pospremljena. Tako, da se
               mi zdi, da ni nobenega razloga, neko osebno mnenje ali prepričanje v takšne odločitve
               vključevati.</p>
               <p>Gospod Žerjav me je spraševal o neki izjavi drugega poslanca Državnega zbora. Jaz
               nisem bil takrat v Državnem zboru. Težko komentiram kaj je kdo rekel in ali je imel
               prav. Poslanci imate svobodo izražanja zagotovljeno in ker gre za javno besedo ste
               tudi oziroma so vsi podvrženi presoji javnosti takšnih ali drugačnih izjav. Ali se
               jaz počutim dovolj strokovnega ste me vprašali direktno, zato vprašanje. Če je
               ministrsko delo v nekem strokovnem smislu politično delo, potem mislim, da imam
               dovolj izkušenj in znanja s političnim delom tudi v tem strokovnem smislu, da ga bom
               zmogel opravljati. Povedal pa sem že v uvodu, da na to mesto ne kandidiram, niti ne
               na njem ne mislim nastopati v noben trenutku kot nekdo, ki je bodisi znanstvena ali
               akademska avtoriteta in ki bi lahko iz tega naslova uveljavljal neke poglede v
               nasprotju s tistimi, ki imajo ta znanja, te kvalifikacije in ki bodo nujno morali
               biti potegnjeni v procesu odločanja, oblikovanju rešitev, če naj bodo v te sprejete v
               tem zahtevnem okolju, če naj bodo učinkovite in če naj prispevajo k ciljem, ki pa so
               v koalicijskem sporazumu zapisani in niso lahko dosegljivi. Je pa ta sfera  za njih življenjska in
               zainteresirana. Vprašanje agencije, množica agencije ali gre samo za preimenovanje
               neke obstoječe ustanove, mislim, da je včeraj v svoji predstavitvi kandidatka za
               ministrico za javno upravo Irma Pavlinič Krebs povedala, da na podobna vprašanja, da
               vendarle gre v mnogih primerih teh institucij, ustanov, ki jih koalicijski sporazum
               omenja za preoblikovanje ali povezovanje ustanov, ki delno to področje pokrivajo, v
               vsakem primeru pa to ne pomeni nujno neke velike širitve državne uprave. Pri tej
               agenciji, o kateri govorimo, ki še ni natančno opredeljena, pa je dejstvo, da posega
               po pristojnostih, delokrogu v obstoječi Svet za visoko šolstvo in da prevzema veliko
               področja od tam. Kako prenesti znanje, ki obstaja na univerzitetnem okolju, ste
               rekli? O tem smo nekaj danes tukaj že govorili o teh mehanizmih, prej pri odgovoru na
               vprašanje gospoda Germiča in še nekatere druge o nujnosti utrjevanja mreže znotraj
               katere je omogočeno čim več stičnih točk, kjer se interes tako gospodarstva,
               podjetniški interes in interes nekega tehnološko razvojnega, tehnološko-razvojne
               raziskave srečata in ujameta. Aplikativne raziskave, ki so po definiciji raziskave, v
               katerih je vključeno gospodarstvo, v enem delu že tudi na ravni sofinacerstva, v
               manjšem delu, ampak vendarle in te aplikativne raziskave same po sebi pomenijo ta
               prehod, gre že za iskanje tehnoloških rešitev, ki pomenijo, ki imajo odprto pot v
               komercializacijo, v izdelavo proto tipov, vsega tistega, kar je potrebno za to, da je
               ta aplikativna raziskava na koncu tudi uspešna.</p>
               <p>Ne bi želel podcenjevati nujnosti temeljnih raziskav, namreč te pa so definiciji
               tiste, ki nimajo neposrednega vidnega izhoda v neko podjetniško gospodarsko
               aplikacijo, v osnovi prispevajo s strani slovenske znanosti, slovenskih znanstvenikov
               in znanstvenic, svoj delež v svetovno zakladnico znanja. Na koncu se velika večina
               teh raziskav in njihovih rezultatov izkaže tudi apliciranih slej ko prej. Ampak
               definicija teh temeljnih raziskav, ki v resnici s pretežnim delom svojih sredstev
               financira ARS je takšna in pravzaprav ni mogoče posegati vanjo s predpisovanjem neke
               funkcionalnosti, ker potem se zgubi tisto, za kar pravzaprav pri temeljih, raziskavah
               gre. Nazivi, govorite, omenjate zmešnjavo pri nazivih. Na prvi pogled v tem prehodnem
               obdobju nekaj tega je, čeprav mislim, da je tudi formalno stvar dorečena. Omenjeni
               minister Zupan je sprejel sklep, da se zaključek šolanja po drugi bolonjski stopnji
               izenači s staro sedmo stopnjo, torej univerzitetno diplomo. In tisto je tako
               imenovani bolonjski magisterij, ki  se bo tudi zapisoval na koncu imena in ne tako kot znanstveni
               magisterij, če se motim vaš, ki je na začetku. Tukaj je diskusija, ni bilo neposredno
               vprašanje, kolikor sem seznanjen o tem, ali vendarle v neki in tukaj navezujem na
               vprašanje gospoda Jurija o bolonjski reformi, v koalicijskem sporazumu piše, da se bo
               podrobno analiziralo, ocenilo, da bo loiralo<stage>(?)</stage> bolonjski proces in se ga po potrebi
               tudi dopolnilo, mislim, da je očitno, da takšna potreba bo. Prej sem omenil že nekaj
               odprtih vprašanj, ki se pojavlja, dejstvo je tudi, da so v procesu preoblikovanja
               tako kot je bilo omenjeno prepogosto programe nespremenjen poskušali prenesti ali pa
               so jih zelo razdrobili, zato, da se je, bi rekel, na nek način poskušalo poslovati<stage>(?)</stage>
               morda tudi nek finančni interes z večjim vpisom, z večjo zasedenostjo učiteljskega
               oseba in tako naprej. In zdaj prihajajo težave, jaz sem že omenil težavo finančne
               narave, ki bo ob širšem prehodu v peto leto, za katerega doslej ni bilo predvideno
               dodatnih sredstev. Omenil sem težave pri uveljavljanju ali pa razumevanju predpisa,
               kot da je po prvi bolonjski stopnji in drugi pravica do leta absolventskega statusa,
               ki ga zdaj rešujejo različno, ampak ni popolnoma natančno urejeno in predvsem se zdi,
               da so univerze v veliki meri prepustile ta prehod in to transformacijo v bolonjske
               programe samim fakultetam. In da tukaj bi univerze bi bilo prav, da bi imele večjo
               vlogo in verjetno bodo v nadaljevanju to večjo vlogo želele prevzeti, ampak, če ne
               navežem še na vprašanje, tukaj sem seznanjen z razmišljanjem o tem, da bi vendarle,
               ker se predpostavlja, da po odločitvi ministra Zupana, da je torej šele po petem
               letu, torej po zaključeni drugi stopnji bolonije pridobljena izobrazba sedme stopnje,
               da bo precejšen vpis ali pa zelo velik vpis iz prve v drugo bolonjsko stopnjo, pa
               tudi ne majhen potem na naslednje v zadnjo troletko doktorskega študija in ali ne bi
               veljalo razmisliti o neke vrste izhodu tudi znotraj te zadnje triletke v neke vrste
               znanstveni magisterij, kakorkoli bi se že temu reklo, to ni moje razmišljanje. Jaz
               samo pravim, da sem seznanjen s tem, da to znotraj tega spremljanja, kaj se z
               bolonjskim procesom in tem dogaja pri njegovem uveljavljanju v Sloveniji, kaj se
               pojavlja kot razmišljanje, ki ima neke razloge. Tudi vprašanje izhoda tistih, ki
               končujejo študij zdaj, še po starem programu, kaj oni lahko storijo, ali imajo oni
               pravico, da pridobijo osmo stopnjo, torej magisterij, znanstveni magisterij. Kar
               nekaj vprašanj, tako, da ta diskusija bo resna, temeljita in mislim, da se zdaj, ko
               se vse več pravzaprav fakultet, šol spušča ali pa prevzema, vstopa v te programe, da
               se te problemi bolj zaznavajo in da bo veliko razlogov za temeljito debato.  Glede jezika. Mislim, da ta
               rešitev ni takšna, ki bi ogrožala, ker gre za vzporednost ne za nadomestnost, če naj
               tako rečem, so ideje tudi po tem in v tem smislu se mi zdi, da je to celo
               zagotavljanje, ko prevajanje terminologije, ki ne da bi ogrožalo neko slovensko
               strokovno terminologijo, tako da se mi zdi rešitev, kot je tu zapisana, ne
               predstavlja še grožnje, ki bi jo lahko drugačna, so pa razmišljanja tudi o drugačni,
               torej o tem, da bi se izvajal ta pouk, študij brez vzporednosti tudi samo v enem od
               teh svetovnih jezikov. Mislim, da so to bila vaša vprašanja. Hvala.</p>
               <p>Bolonja - to je bilo pokrito.</p>
               <p>Sredstva za visoko šolstvo. Omenili ste odstotek 1,3 in še nekaj. Cilji iz resolucije
               tega dolgoročnega dokumenta o razvoju visokega šolstva je, če se ne motim 1,4% do
               leta 2010 po kriterijih, po metodologiji OECD. Cena je, da je po metodologiji OECD ta
               odstotek danes, ki ste ga omenili 1,3 in še nekaj, precej nižji in da se ta cilj 1,4%
               za visokošolsko izobraževanje po metodologiji OECD, da je bistveno bolj zahteven.
               Dejstvo je, da naša statistika, ki šteje sredstva na glavo študenta, kjer je
               zanimivo, da Slovenija daje v statistiki in da je v zgornji polovico držav Evropske
               unije po tem odstotku sredstev, ki jih namenja visokošolskemu izobraževanju, da je na
               dnu, ko gre za sredstva na glavo študenta. Ker se v tem drugem koraku izgubi tisto
               kar ne sodi zraven se pa šteje in to so v bistvu neke vrste socialni transferji
               pomoči, prispevek gospodinjstev, tisto kar izhaja iz gospodinjstva, in tu se mi zdi,
               da je precej neke zmede in podatkov, ki ne sporočajo jasne slike in da bo proces, ki
               je pred Slovenijo oziroma je vanj že vstopila pridobivanja članstva v OECD in
               preverjanja vseh teh kazalcev tudi po metodologijah OECD-ja prinesel neko čisto sliko
               in tudi možnost realnega soočanja s tem kaj tu mora država narediti, če naj sledi
               tudi svojim dolgoročnim resolucijam, ki so bile sprejete. In to je tudi deloma
               odgovor na vaše vprašanje, ko gre za visokošolsko povečevanje sredstev, medtem ko gre
               za znanstveni razvoj, pa mislim, da je, to je pa treba vendarle priznati, ta
               koalicijski sporazum zelo eksakten.</p>
               <p>V zvezi z bolonjsko reformo še sem bil deležen opozoril, da je tip študija, ki
               pravzaprav, da razumevanje 
               bolonjske reforme napačno razumevanje kot drugačnega pristopa k študiju kot zaveze k
               sprotnemu študiju, opravljanju obveznosti in vsemu drugemu lahko za seboj potegne
               tudi konsekvenco težjega opravljanja študentskega dela za študente, kar je tudi obeta
               velik problem, ker je to, omenili ste problem študentskih domov, ampak tudi
               študentsko delo je poseben problem in neka posebnost Slovenije. Tako, da kar se tiče
               študentskih, samo navajam kot nekaj kar pravzaprav ni bilo do zdaj zaznano v
               kontekstu razmisleka vseh implikacijah bolonjskega procesa v Sloveniji.</p>
               <p>Težko bi dal zagotovilo in bi bila to izjava, ki bi bila na pamet, ali je mogoče
               potem, ko je bilo nekaj več kot 1000 postelj v tem mandatu študentskih zgrajeno, da
               je mogoče v tem mandatu računati na skoraj 6000 kot ste omenili. Zbirajo se posebna
               sredstva iz študentskega dela tudi v poseben sklad, ki to financira, zanesljivo to ni
               dovolj, predvsem na področju ljubljanske univerze tudi s projekti zasebno javnega
               partnerstva prihaja do ponudbe tovrstnih študentskih bivalnih kapacitet, ki pa znajo
               svojo ceno ne izpolniti svojega poslanstva in to sama možnost pridobitve študentskega
               prebivališča sama po sebi še ne pomeni, da je problem tudi rešen, če gre za nekaj kar
               ni dostopno.</p>
               <p>Večji nadzor. Omenili ste ali je možen večji nadzor nad napakami v postopki, nad
               povečevanjem vrednosti projektov, gospod Žerjav ve kako je,...težko pravzaprav
               parirati oziroma tu naprej zagotoviti, da se to ne dogaja. Za enkrat vsaj na področju
               visokega šolstva tako dramatičnih, drastičnih primerov ni bilo in jaz bi se ne
               zavzemal za neko fleksibilizacijo tega, ampak bom vztrajal pri nadzoru in obstajajo
               mehanizmi kako se upraviči morebitno povečanje investicijske vrednosti in tudi v
               koprskem primeru je bilo tako, sicer retroaktivno, drugi primeri, kjer ni bilo ali se
               bo videlo ali je bilo retroaktivno, ampak kakorkoli že, univerza, posledice takšnega
               slabega načrtovanja nosi samo za zamikom drugih projektov, ne bi pa bil za to, da bi
               se tu dajalo slabo sporočilo, da se na koncu znotraj neke fleksibilnosti lahko
               ignorira postopke ali skrb na ravnanje z javnim denarjem.</p>
               <p>Izredni študije je velika anomalija v Sloveniji. Omenili ste posledice in pravzaprav
               vzroke. V koalicijskem sporazumu je najavljeno postopno ukinjanje ali pa zmanjševanje te diskriminacije in
               izkoriščanje tega instituta za reševanje problema financiranja visokošolskih ustanov.
               To je problem, ki ga bo zelo smiselno nasloviti vzporedno z debato o tem koliko v
               resnici Slovenija daje sredstev za visokošolsko izobraževanje v kontekstu
               ugotavljanja pravih številk in to postopnost je možno umestiti v ta proces.</p>
               <p>Povezava gospodarstvo, fakultete. Tu mislim, da je bilo kar nekaj tega že povedanega.
               K temu ne bi kaj dosti dodal. Pri študijskih programih, novih v lokalnih okoljih pa
               spet se vračam na osnovno temo. Če lahko se tam zagotovi ustrezna kvaliteta izvajanja
               nekega študija, potem ni razloga, da bi k temu kdo nasprotoval v osnovi. Seveda pa
               postopek pripoznanja takšnega statusa mora biti ustrezno izveden pred ustrezno
               institucijo, prej večkrat omenjeno agencijo in to je ključno.</p>
               <p>Za gospoda Zupana sem rekel, da je imel odlično predstavitev in da je spoštovan,
               nesporen velik strokovnjak in znanstvena avtoriteta. O ministrskem mandatu se nisem
               opredeljeval, bil je kontroverzen in pravzaprav precej nesrečno se je končala dobro
               in se mi zdi solidno v sferi sprejet začet mandat. Dejstvo je, da je v letu 2003
               prišlo do precejšnjega zmanjšanja teh sredstev. Tega ni mogoče odobravati in je
               trend, ki se je potem vendarle popravil, bil dobrodošel in smiseln. Žal pa ni sledil
               ciljem iz teh dolgoročnih resolucij in se je naše približevanje zastavljenim ciljem
               iz lizbonske strategije se je to samo še odmikalo skozi tako majhno rast ali celo
               realno nazadovanje v kakšnem obdobju. Tu je pravzaprav morda nesrečna okoliščina,
               kakor koli že, da morda obdobju konjunkture, ki je prinašalo določene presežke, ni
               pravzaprav ta sfera dobila morda tistega dodatnega denarja, ki bi olajšalo pravzaprav
               te korake, ki jih bo v nadaljevanju potrebno storit in je ta koalicija jih si
               zapisala kot pomemben cilj, ampak tu se pač časa ne da zavrteti nazaj.</p>
               <p>Glede denarja za raziskave in razvoj je kot sem rekel, v koalicijskem sporazumu
               podatek zelo eksakten. To predstavlja 0,1% bruto domačega produkta. Letno je
               približno 40 milijonov evrov. Od 01 do 03 je pa ta razpon glede na prej omenjene
               okoliščine v vsakem primeru pa s ciljem 1% v proračunskem letu 2012.</p>
               <p>Vpis. Prej je bila že tema o povečevanju na tehnične deficitarne smeri. Res je, da je
               minister Zupan tu povečal vpis na teh smereh in da jih je zmanjšal na družboslovju.
               To pa drži drugo samo delno. Zmanjšal jih je na družboslovno na javnih univerzah,
               povečal jih je in skupno ni bilo nič manj jih na družboslovju skupno s tistimi, ki
               jih je na drugih visokošolskih ustanovah. Ta ukrep, prej sem omenil, po statistiki se
               zdi, da ni upravičil vseh pričakovanj in se mi zdi, da ni zadosten zato, da bi rešili
               problem te deficitarnosti. Prej sem omenil nekaj teh stvari. Od emigracijske politike
               pa tudi do spremenjenega vzdušja v družbi, ki je tudi lahko posledica neke drugačne
               promocije ali pa vrednotenja, obravnavanja znanja, znanosti in tudi znotraj tega
               naravoslovja v prostoru.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp39">

               <speaker>PREDSEDNIK MAG. BRANKO GRIMS:</speaker>

               <p>Hvala. Samo eno čisto kratko pojasnilo. Ravno  odraz tega drugačnega odnosa je bil poseben zakon
               Inženirske akademije Slovenije, ki je, to sem zdaj še enkrat preveril, bil sprejet
               praktično soglasno z daleč širšo večino, kot jo je samo predstavljala večina v
               prejšnjem mandatnem obdobju. Vendar saj veste, politologija uči, da vsaj toliko kot
               črka zakona je pomembno tudi kdo ta zakon izvaja. Zdaj o tem pa skladno s Poslovnikom
               moramo odločati brez vaše prisotnosti, zato sem vas dolžan pozvati, da zdaj zapustite
               ta prostor. Mi pa prehajamo zdaj na fazo odločanja.</p>
               <p>Najprej vprašam ali želi kdo še obrazložiti svoj glas? Gospa Potrata. Ali želi še kdo
               obrazložiti svoj glas? Ne. Samo toliko, da kandidat zapusti prostor v tej fazi. Gospa
               Potrata, beseda je vaša.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp40">

               <speaker>MAG. MAJDA POTRATA:</speaker>

               <p>Hvala. Ker je bilo na trenutke videti kot, da je samoumevno, da koalicijske poslanke
               in poslanci podpremo kandidate za ministra želim obrazložiti svoj glas zakaj bom
               podprla kandidata za ministra za znanost, gospoda Gregorja Golobiča.</p>
               <p>Bojim se ljudi, ki menijo, da poznajo odgovore na vsa vprašanja. Kandidat me je pa v
               svoji predstavitvi prepričal, da bo iskal odgovore na vprašanja in da bo to delal na
               tak način, da bo vključeval, ne pa izključeval. To je vodilo za naslednja štiri leta.
               Tudi pri vprašanjih, ki so se pokazala znotraj te razprave kot vprašanja na katere
               tudi mi sami, ki sprašujemo gledamo nekoliko različno. Ker se zlasti opozicijski
               poslanke in poslanci hvalijo kako natančno so brali koalicijski sporazum, čeprav so
               sami včeraj govorili o koalicijski pogodbi, razpravljavci pa tudi dr. Gorenaku se je
               v Odmevih zgodilo, da je na koncu govoril o koalicijski pogodbi. Torej ne glede na
               to, da imamo o jeziku različne poglede, bi vendarle rada povedala, da na štirinajsti
               strani koalicijskega sporazuma piše, da bomo preučili možnost vzporedne uvedbe
               svetovnega oziroma evropskega jezika, sama tega ne bi tako zapisala, na visokošolske
               inštitucije in sicer kot predavateljskega oziroma študijskega ter znanstvenega
               strokovnega jezika. Gre za to, da je vprašanje zelo zapleteno in če se kot
               prvopodpisana, kot predlagateljica zakona v javni rabi slovenščine v mandatu 2000,
               2004 spomnim medijskih odzivov, moram reči, da so me razglasili za uničevalko
               slovenskega gospodarstva zaradi poimenovanja slovenskih firm pa tudi tedanji
               predsednik slovenske Akademije znanosti in umetnosti, akademik Žekš<stage>(?)</stage> je imel
               pomisleke o uporabnosti slovenščine kot znanstvenega jezika. Sama imam o tem zelo
               izdelano mnenje in menim, da je slovenščina izdelan, popoln jezikovni sistem, ki mora
               razvijati vse zvrsti, tudi znanstveni jezik in da ni vprašanje samo o prevajanju,
               ampak o ustvarjanju mišljenja,
               znanstvenega in strokovnega mišljenja v slovenščini, da so znanstveniki in fakultete
               k temu zavezani, da je tu še vprašanje komu je izražanje v tem jeziku namenjeno. S
               tem torej odgovarjam gospodu Grillu, ki je menil, da so Socialni demokrati tisti, ki
               so nekatere stvari ...</p>
            </sp>
            <sp xml:id="SDT5-OZVŠZITR-Nujna-001-2008-11-19.sp41">

               <speaker>PREDSEDNIK MAG. BRANKO GRIMS:</speaker>

               <p>Gospa Potrata, to je zdaj obrazložitev glasu. To ni razprava.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp42">

               <speaker>MAG. MAJDA POTRATA:</speaker>

               <p>Obrazlagam ga in vam bom tudi na koncu povedala zakaj. Zaradi tega, ker je kandidat
               za ministra natančno povedal, da je to zapleteno vprašanje, vprašanje jezika, da je
               treba to natančno preučiti in da si obetam od takega odnosa, da bomo prišli do neke
               končne rešitve, ki je zaenkrat prepuščena statutom visokošolskih organizacij. Ob tem
               enem samem vprašanju sem skušala samo dokazati zakaj se mi kandidat za ministra zdi
               dober kandidat in vreden podpore. Hvala.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp43">

               <speaker>PREDSEDNIK MAG. BRANKO GRIMS:</speaker>

               <p>Hvala. Drugih prijavljenih ni več, torej prehajamo na odločanje. Predlog sklepa je,
               da je kandidat primeren in o tem bomo odločili z glasovanjem z napravo. Prehajamo
               torej na odločanje. Prosim, da glasujete.</p>
               <p>Kdo je za? <stage>(10 članov.)</stage> Proti? <stage>(6 članov.)</stage></p>
               <p>To se pravi, je sklep izglasovan. Prosim, če zdaj povabite kandidata.</p>
               <p>Spoštovani gospod kandidat. Seznanjam vas, da je Odbor za visoko šolstvo, znanost in
               tehnološki razvoj z večino glasov sprejel sklep, da ste primeren kandidat za ministra
               in vam je torej dal pozitivno mnenje in vam v temu imenu celotnega odbora iskreno
               čestitam. ...<stage>/Aplavz./</stage>...
               </p>
            </sp>
            <sp xml:id="SDT5-OZVŠZITR-Nujna-001-2008-11-19.sp44">

               <speaker>GREGOR GOLOBIČ:</speaker>

               <p>Bi se vam zahvalil za korektna in izčrpna in temeljita vprašanja in predvsem se
               priporoča za dobro, korektno in vsebinsko bogato sodelovanje tudi v prihodnjih
               mesecih, upajmo letih in na dobro skupno delo. Hvala lepa še enkrat.</p>
            </sp>
            <sp xml:id="SDT5-OZVŠZITR-Nujna-001-2008-11-19.sp45">

               <speaker>PREDSEDNIK MAG. BRANKO GRIMS:</speaker>

               <p>Hvala. Zagotavljam tudi z naše strani, da bomo sledili temu cilju.</p>
               <p>Vsem se zahvaljujem za udeležbo na današnji seji in vam želim srečno.</p>
               <stage type="time">(Seja je bila zaključena 19. novembra 2008 ob 12.45.)</stage>
            </sp>
         </div>
      </body>
   </text>
</TEI>