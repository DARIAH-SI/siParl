<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZKŠŠIM-Redna-032-2011-09-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">22FD17D124396068C12578D2002FF65C</idno>
               <idno type="custom" subtype="day">749B40B023E4F2B1C1257905003DC217</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=749B40B023E4F2B1C1257905003DC217</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKŠŠIM-Redna-032-2011-09-07.OZKŠŠIM" n="032">
               <name>Redna</name>
               <date when="2011-09-07"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKŠŠIM-Redna-032-2011-09-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKŠŠIM-Redna-032-2011-09-07.OZKŠŠIM">
                        <orgName key="OZKŠŠIM">Odbor za kulturo šolstvo šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, ŠPORT IN MLADINO</stage>
            <stage type="session">32. seja</stage>
            <stage type="date">(7. september 2011)</stage>
            <stage type="chairman">Sejo je vodila mag. Majda Potrata, predsednica odbora.</stage>
            <stage type="time">Seja se je pričela ob 14.00.</stage>
            <stage type="mag"/>


            <sp xml:id="SDT5-OZKŠŠIM-Redna-032-2011-09-07.sp1">

               <speaker>PREDSEDNICA MAG. MAJDA POTRATA:</speaker>

               <p>Lep pozdrav vsem, ki ste prišli na 32. redno sejo Odbora za kulturo, šolstvo, šport
               in mladino. S tem pozdravom začenjam to 32. redno sejo in obveščam vas, da sta
               zadržana in se seje ne moreta udeležiti Aleksander Zorn in Miran Györek.</p>
               <p>Obvestilo sem dobila, da namesto dosedanjega člana odbora po novem predsednika
               Državnega zbora Ljuba Germiča sodeluje s pooblastilom na tej seji poslanec Milan
               Gumzar, drugih obvestil o nadomeščanju nisem dobila.</p>
               <p>Obveščam vas, da sem na sejo povabila: Vlado, Ministrstvo za kulturo, Ministrstvo za
               šolstvo in šport, Ministrstvo za zunanje zadeve, Ministrstvo za finance, Službo Vlade
               Republike Slovenije za razvoj in evropske zadeve, predlagatelje predloga zakona s
               prvopodpisanim mag. Francem Žnidaršičem, Zakonodajno-pravno službo, Državni svet
               Republike Slovenije, Nacionalni svet Republike Slovenije za kulturo, Narodno in
               univerzitetno knjižnico, natančneje Center za razvoj knjižnic, Javno agencijo za
               knjigo Republike Slovenije, Zvezo bibliotekarskih društev Slovenije, Nacionalni svet
               za knjižnično dejavnost, Oddelek za bibliotekarstvo, informacijsko znanost in
               knjigarstvo pri Filozofski fakulteti Univerze v Ljubljani. To so vabljeni k vsem
               točkam dnevnega reda, tudi k tistim, ki jih bomo morali potrditi, če jih sprejemamo
               kot širitev.</p>
               <p>S sklicem seje ste prejeli naslednji dnevni reda: 1. Predlog zakona o dopolnitvah
               zakona o knjižničarstvu, skrajšani postopek, EPA 1928-V, 2. Predlog Deklaracije o
               usmeritvah za delovanje Republike Slovenije v institucijah Evropske unije v obdobju
               julij 2011 - december 2012, EPA 1971-V U303 in 3. Razno.</p>
               <p>Kot pa ste bili že obveščeni sem vam po sklicu seje, in sicer v četrtek 1. septembra
               2011 poslala predlog v zvezi z dnevnim redom in sicer sem predlagala, da se dnevni
               red današnje seje razširi z novo točko dnevnega reda, to pa je: Predlog rebalansa
               proračuna Republike Slovenije za leto 2011, EPA 2028-V.</p>
               <p>Najprej moramo odločati o tem, in po možnosti odločiti, kakšno je vaše stališče do
               predlagane širitve dnevnega reda.</p>
               <p>Želi kdo povedati v imenu poslanske skupine ali predstavnik Vlade svoje stališče
               glede predlagane širitve dnevnega reda. Ne. Potem o predlagani širitvi glasujemo.
               Pričenjam glasovanje, konec glasovanja. Pozabila sem, dvakrat bi morala pritisniti na
               tipko za start, saj zdaj se je pa pokazalo, da jih je 12 glasovalo za in nobeden
               proti.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage><stage type="mag">(nadaljevanje)</stage> Ugotavljam, da je predlagana širitev dnevnega reda sprejeta.</p>
               <p>Predlagam, da to širitev obravnavamo kot novo 2.a točko, to je pred točko razno, ker
               potem je s tem končana vsebinska razprava ali vsebinski del seje.</p>
               <p>Smo pri <title>1. TOČKI DNEVNEGA REDA</title>, to je <title>PREDLOG ZAKONA O DOPOLNITVAH ZAKONA O KNJIŽNIČARSTVU,</title>
               skrajšani postopek EPA 1928-V.</p>
               <p>S sklicem ste prejeli: Predlog zakona, ki je objavljen na spletnih straneh Državnega
               zbora v Poročevalcu z datumom 17. junij 2011. Poleg tega pa tudi: mnenje
               Zakonodajno-pravne službe, ki nosi datum 24. avgust 2011, 26. avgusta 2011 je bilo
               sprejeto mnenje Vlade, mnenje Društva bibliotekarjev Ljubljana z datumom 29. avgust
               2011, isti datum imajo tudi pripombe Združenja splošnih knjižnic, mnenje Društva
               bibliotekarjev Maribor, datum 30. avgust 2011. Dobili smo tudi pripombe Zveze
               bibliotekarskih društev Slovenije z datumom 1. september 2011 in danes ste dobili še
               stališče Nacionalnega sveta za knjižnično dejavnost, nosi pa to stališče datum 6.
               september 2011.</p>
               <p>Predlog bomo obravnavali po 126. členu Poslovnika, rok za vlaganje amandmajev se je
               iztekel v četrtek 1. 9. 2011... dobili amandmajev, zato pričenjam drugo obravnavo
               predloga zakona, v kateri bomo opravili razpravo in glasovanje o posameznih členih
               predloga zakona.</p>
               <p>Vprašujem ali želi besedo predstavnik predlagateljev zakona?</p>
               <p>Izvolite, gospod Vili Rezman.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp2">

               <speaker>VILI REZMAN:</speaker>

               <p>Hvala lepa, gospa predsednica. Lep pozdrav vsem.</p>
               <p>Poskušal bom, vmes ko bom predstavljal vsebino in argumente zakaj bi naj tak zakon
               bil sprejet, orisati tudi okoliščine v katerih je vse to skupaj nastalo.</p>
               <p>Kot prvo je treba povedati, da je pobuda za spremembo zakona, in edina vsebinska
               sprememba je sprememba, ki bi omogočila tudi volontersko opravljanje pripravništva in
               na ta način omogočila opravljanje strokovnega izpita. Torej to je edina vsebinska
               pobuda. Torej, ta pobuda je bila poslana na vse poslanske skupine v parlamentu. Sam
               sem ocenjeval, da bi bilo bolje, kot če bi se te pobude lotila kakšna izmed strank,
               če bi se je lotili poslanke in poslanci in iz vseh poslanskih skupin sem poskušal
               dobiti soglasje, da takšen predlog zakona tudi vložimo. Pri večini poslanskih skupin
               oziroma poslancev, ki smo jih poprosili je bila naklonjena za sopodpis takšnega
               zakona, v eni izmed poslanskih skupin pa so me obvestili, da nekaj podobnega
               pripravljajo sami in da zaradi tega ne morejo sopodpisati tega predloga. No, to kar
               se je napovedovalo in kar je kasneje tudi bilo vloženo, je ta zakon o knjižničarstvu
               1b. Ampak mi danes govorimo o zakonu o knjižničarstvu 1a in jaz se bom na to
               osredotočil in ko bom govoril o zakonu o knjižničarstvu 1b, bom govoril samo za to,
               da bi osvetlil kakšno dilemo.</p>
               <p>Razlika med tema dvema zakonoma je v tem, da oba predlagata volontersko
               pripravništvo, drugi zakon, zakon 1b, ki je bil kasneje vložen pa še neke druge
               spremembe zakona o knjižničarstvu. Sam sem tudi podpisnik drugega zakona in torej
               nimam nobenih nasprotovanj, nisem imel takrat nobenih nasprotovanj v zvezi z
                  vsebinami.<stage type="mag">(nadaljevanje)</stage> Kasneje ko pa smo
               dobivali odzive na to sem se pa še nekoliko resneje nad tem zamislil.</p>
               <p>Oba zakona sta bila predlagana tudi po skrajšanem postopku, zakon o knjižničarstvu 1a
               zavoljo tega, ker smo ga želeli sprocesirati pravočasno, da bi lahko, pravočasno tudi
               v letošnjem letu pričeli potencialni pripravniki z volonterskim pripravništvom, da bi
               lahko ujeli roke za opravljanje izpitov, ki so samo 2-krat letno in torej nismo
               želeli odlagati tega omogočanja volonterskega pripravništva v korist tistih, ki so
               brezposelni, ki so diplomirali, ki iščejo možnost, da se dodatno usposobijo in si
               povečajo možnosti za zaposljivost. Po mojem vedenju je bil razlog za drugi zakon o
               knjižničarstvu 1b v postopku izbiranja direktorja Izuma, ker je prav takrat ta
               postopek tekel in ker je bila izkazana volja, da se spremeni sestava sveta, ki lahko
               tudi vpliva na to kdo bo izvoljen. Sam torej štejem za vsebinsko bolj opravičljiv
               razlog omogočanja pripravništva brezposelnim, kot pa ta drugi razlog o katerem bom
               morebiti več razložil takrat ko bo ta zakon prišel na dnevni red.</p>
               <p>Bistvo tega zakona je zgolj v tem, da se omogoči drugačno delovnopravno razmerje za
               tiste, ki bi želeli opravljati volontersko pripravništvo in ne posegamo v nikakršne
               siceršnje strokovne in druge vsebine. Mi smo spremljali tudi tisto, kar smo dobili
               kot odziv, in sicer najprej pozitivne odzive. Prvi odzivi so bili pozitivni, kasneje
               pa tudi odzivi s pomisleki in eden tak, bi rekel skoraj absolutno zavrnilni ugovor s
               strani Filozofske fakultete oziroma Oddelka za bibliotekarstvo. Ocenjujemo, da so
               tisti odzivi, ki so pozitivni bolj opravičljivi, za tiste, ki zavračajo to možnost
               bom pa kasneje skušal navesti tudi nekaj argumentov. Sicer pa menimo, da so tudi
               drugi razlogi za to, da se omogoči tudi na tem področju volontersko pripravništvo.
               Prvi razlog je v omogočanju enakih možnosti. Ne vidimo nobenega razloga zakaj se v
               posamičnih dejavnostih volontersko pripravništvo lahko opravlja, ravno v
               knjižničarstvu pa ne. In tudi ni bilo v tistih ugovorih, ki so bili zavrnilni,
               nobenega argumenta v zvezi z vprašanjem, ki sem ga zdaj zastavil. Menimo, da če bi
               bil tak zakon sprejet to ugodno za vse tiste, ki so pridobili strokovno znanje, ki
               niso našli zaposlitve, ki bi radi delali na področju knjižničarstva in ki bi bili
               pripravljeni pripravništvo, ki je pogoj, opravljati tudi volontersko, ker te
               institucije ne zagotavljajo sredstev, da bi lahko pripravništvo plačali. V primeru ko
               knjižnice nimajo denarja, da bi lahko zaposlovale pripravnike je to primerno tudi za
               knjižnice same, in toliko bolj primerno bo to za knjižnice in za druge, če bo
               slučajno sprejet interventni zakon, ki bo sploh prepovedal sleherno zaposlovanje in
               potem bodo knjižnice popolnoma na bosem. Drugi bodo imeli vsaj možnost volonterskega
               pripravništva v drugih sektorjih, na tem področju pa bo to preprečeno.</p>
               <p>Svoje pomisleke k našemu predlogu je izrazila tudi Zakonodajno-pravna služba. Mi smo
               te pomisleke upoštevali, pripravili smo dva predloga za amandmaje, ki sem jih dal
               službi in jih predlagam kot predloge odbora, to je poslovniško še možno, sicer pa o
               njih ne bi mogli razpravljati in odločati. Ocenjujem, upam, da bo tako potrdil tudi
               predstavnik Zakonodajno-pravne službe, da smo korektno povzeli njihove pripombe in da
               so amandmaji res sledili temu, kar je Zakonodajno-pravna služba terjala.<stage type="mag">(nadaljevanje)</stage> Vlada je bila tista, ki je imela,
               da tako rečem, amfibijski odnos do našega predloga. Začne vlada svoje mnenje s tem,
               da zapiše volontersko pripravništvo. Potem nadaljuje na ta način, da pove da ve da
               obstajata dva zakona in da je eden širši, ki bo prišel na vrsto kasneje, torej z neko
               fazno zamudo z ozirom na prvega, in da kljub temu podpira tega drugega, h kateremu pa
               je bilo bistveno več pripomb in ...<stage>/Nerazumljivo./</stage>... naslovljenih v pisni obliki kot
               pa k prvemu. Tak absolutno zavrnilni odgovor oziroma odziv je prišel s Filozofske
               fakultete, in sicer Filozofska fakulteta Oddelek za bibliotekarstvo trdi, citiram, da
               ne bi kaj napak povedal: da predlog niža raven strokovnosti in kakovosti v
               dejavnosti, kar je vsebinsko popolnoma deplasiran ugovor, niti enega samega argumenta
               za to ni bilo mogoče najti, kako bi s spremembami v delovnopravnih razmerjih lahko
               spreminjali kvaliteto strokovnosti v dejavnosti. To se ne da ugotoviti. Razen tega,
               če ste prebrali predlog, je navedeno koliko izpitov in koliko literature je treba
               absorbirati preden lahko kdo sploh pristopi k izpitu. In mi nič ne želimo spreminjati
               v odnosu do sedanjega stanja. Torej ostane, kar se stroke in izpitov tiče v bistvu
               vse enako, le to se spremeni, da lahko k temu pristopijo tudi tisti, ki so voljni
               pripravništvo opravljati brezplačno oziroma volontersko.</p>
               <p>Pomislek s Filozofske fakultete je, ponovno citiram: da bi to nadomestilo formalno
               izobraževanje, čemur oni absolutno nasprotujejo. Danes boste govorili o deklaraciji,
               o naših stališčih, ki jih bomo zastopali v Evropski uniji. Popolnoma drugačna so
               stališča v tej deklaraciji in tudi v drugih dokumentih, v strategiji za Evropo 20-20
               in drugih dokumentih povsod piše, da je treba omehčati ta rigidni odnos do formalne
               izobrazbe, da je treba omogočati, zlasti mladim, ki potrebujejo mobilnost, ne samo
               fizično z enega na drugo mesto, ampak tudi intelektualno in siceršnjo mobilnost,
               omogočiti priznavanje neformalnega, občasnega in drugega izobraževanje. Tu se pa
               vlada zdaj temu upira, čeprav je v deklaraciji, ki jo je predlagala predlagala nekaj
               povsem drugega. Tu spet ocenjujem, da ne gre toliko za vsebinske zavrnitve, ampak da
               gre, mogoče pretirano rečeno, za zavrnitev iz prestižnih razlogov, ali pa zavoljo
               tega, ker se niso morebiti dovolj posvetili problemu tistih, ki so mladi, ki so
               izobraženi, ki bi radi delali, pa jim ne omogočimo niti brezplačnega dela.</p>
               <p>Drugi, ki so se oglasili so bili člani različnih bibliotekarskih društev, in govorim
               spet tako, da citiram njihove navedbe, imajo pomisleke v zvezi z obsežnimi
               spremembami, kar za zakon o knjižničarstvu 1a zagotovo ne drži. Gre za eno samo
               skromno spremembo. Drugič, da gre za bistveno spreminjanje ureditve na področju
               knjižničarstva, nobenega bistvenega spreminjanja ureditev na področju knjižničarstva
               tukaj ni videti, da gre za vpliv na strokovno usposobljenost. Ene same misli ni v teh
               gradivih, ki bi želela vplivati na to, da bi bili bolj ali manj strokovno
               usposobljeni, samo želimo omogočiti vsem, da bi se lahko usposabljali in pridobivali
               strokovno znanje. In naslednji ugovor oziroma pomislek je, da posegamo v pravice
               knjižničarjev. Knjižničarji, moram reči, nismo konzultirali z njimi, imamo pisno
               podporo iz različnih knjižnic, in torej tega ne potrjujejo. Ugovor, ki pa je najbrž
               upravičen, pa je ugovor, da je bila razprava v strokovnih institucijah preskromna, s
               tem se strinjam, ampak mi v resnici nismo začutili potrebe po strašnih strokovnih
               razpravah za tako skromno spremembo v zakonu, ki ne govori o strokovnosti, vsebini,
               ampak o delovnopravnih razmerjih.</p>
               <p>Združenje splošnih knjižnic je izrazilo podporo in pri tem terjalo, da se podrobneje
               uredijo razmerja za tiste, ki bi bili potencialni pripravniki.<stage type="mag">(nadaljevanje)</stage> Za tiste, ki bi bili mentorji in za tiste, ki bi
               kot delodajalci to sploh omogočili, in to je predvideno v tem predlogu spremembe
               zakona, s tem da se terja v roku treh mesecev tudi ustrezni podzakonski akt. Takšne
               stvari se najbrž tam urejajo, ne v zakonu.</p>
               <p>Nacionalni svet za knjižničarsko dejavnost se je danes oglasil oziroma danes smo
               dobili to na mizo, je izrazil podporo volonterskemu opravljanju pripravništva. Med
               prvimi pa se je oglasil sindikat Glosa, ki je tudi podprl ta predlog o katerem zdaj
               govorimo.</p>
               <p>Če sklenem, menim, da bi bilo slabo, da bi zavoljo tega, ker je zakon o
               knjižničarstvu 1b bil, recimo temu, slabo pripravljen, ker je doživel več
               ...<stage>/Nerazumljivo./</stage>... kjer se terja zahtevnejša strokovna razprava, s čimer se jaz
               strinjam, da bi zaradi tega zavrnili ta zakon, ki je po moji oceni nesporno
               dobronameren, in tudi se ga da relativno sprocesirati, in na ta način omogočiti
               tistim, ki bi radi opravljali volontersko knjižničarstvo, da se ustrezne pogodbe tudi
               podpišejo.</p>
               <p>Bil bi ali bom zelo razočaran, če bi samo zavoljo tega, ker nekdo drug forsira nek
               drug bolj zahteven in bolj obstruiran<stage>(?)</stage> zakon, pa bi pri tem pozabil na tiste, ki so
               danes brez dela, ki bi si ga radi pridobili in ki bi si radi za to, da bi si ga čim
               lažje pridobili, pridobili tudi enkrat kompetentne sposobnosti, ki jih lahko dobijo
               skozi pripravništvo in opravljanje bibliotekarskega izpita. Torej, s temi besedami
               vas nagovarjam v želji, da bi ponovno razmislili o tem ali je smotrno zavračati nek
               zakon samo zavoljo tega, da bo nek drug podoben kasneje sprejet in omejiti možnosti
               mladim za zaposlovanje.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Viliju Rezmanu, ki je predstavljal v imenu predlagateljev ta
               predlog zakona.</p>
               <p>Vprašujem gospoda državnega sekretarja Jožefa Školča, če želi besedo v imenu vlade,
               izvolite.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp4">

               <speaker>JOŽEF ŠKOLČ:</speaker>

               <p>Hvala lepa.</p>
               <p>Jaz bi težko komentiral zakaj je na osnovi ene pobude prišlo pravzaprav kasneje do
               dveh teh predlogov za spremembo zakona. V fazi, ko je pač vlada pripravljala stališče
               k prvemu smo imeli logično na mizi tudi drugi predlog sprememb in zaradi postopkov
               usklajevanja v vladi je v začetku pravzaprav grozilo obema, da bosta imela neko
               odklonilno mnenje.</p>
               <p>Z vidika Ministrstva za kulturo je bilo več rešitev sprejemljivih kot mogoče z
               gledišča drugih resorjev. Ampak, mi smo potem, če tako, kot gospod Rezman rečem,
               gledali obe stvari na enkrat in ne nazadnje je tudi na obeh predlogih tudi podpis
               gospoda Rezmana, kot je sam rekel. Se pravi na nek način strinja tako z enim, kot z
               drugim predlogom. Je ta drugi, ki bo pač sledil, če bo sledil, ureja nekaj več
               vprašanj, na katere opozarjajo knjižničarji in knjižničarska stroka in ne nazadnje
               tudi ta nacionalni svet. In naše stališče je, da če se zakon, ki je precej občutljiv
               in je težko nastajal, če se odpira, da poskušamo takrat rešiti čim več teh vprašanj.
               Tako, da tudi v tem drugem predlogu, ki je nastal v parlamentu je povzeto vprašanje
               tega volonterstva, drugi pa potem rešuje še nekaj drugih zadev povezanih z
               vpisovanjem v ta Cobiss in <stage type="mag">(nadaljevanje)</stage> s
               funkcioniranjem tega zavoda Izum. Tako, da mi pač temu zakonu nasprotujemo in
               računamo, da bo naslednji rešil to vprašanje in nekaj drugih na tem področju. To je
               vse.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Vprašujem dr. Sama Divjaka če želi besedo, da bi predstavil mnenje Zakonodajno-pravne
               službe.</p>
               <p>Preden pa vam dam besedo, pa dovolite, ker moram povedati še, dobila sem dve
               pooblastili. Poslanca Dejana Levaniča nadomešča poslanka Breda Pečan. Vodja Poslanske
               skupine Zares pa je pooblastil poslanko Majdo Širca da sodeluje na seji odbora.</p>
               <p>Izvolite.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp6">

               <speaker>DR. SAMO DIVJAK:</speaker>

               <p>Hvala lepa. Lep pozdrav vsem skupaj.</p>
               <p>Naše mnenje ste dobili, mnenje je kratko, kot je kratek tudi sicer ta zakon. Za nas
               je problematičen predvsem drugi člen tega zakona. Problematičnost pa je povezana
               pravzaprav z dejstvom, da kljub kar nekajletni zamudi še vedno nimamo podzakonskega
               akta, ki bi urejal bibliotekarski izpit. Kot navajajo sami predlagatelji se še vedno
               uporablja samoupravni sporazum iz leta 1980, katerega je po naši oceni en del seveda
               možno preliti v pravilnik, tisti del kjer je pač klasičen. En del pa je seveda tak,
               da se ob njem lahko bolj zabavaš kot ne. Kajti, predvideva še študijo
               družbenopolitične ureditve države, ki je ni več. Skratka, to je en problem, da pač
               nimamo tega podzakonskega akta, ki ga že dalj časa pričakujemo. Na spletnih straneh
               Ministrstva za kulturo smo videli, da je ta akt zdaj v nastajanju. Verjetno bo pri
               končnem oblikovanju tega akta prišlo morda tudi do kakšnih spoznanj, da bo treba tudi
               zakon v nekaterih delih morda še kaj dopolniti.</p>
               <p>Če se vrnem na ta zakon, kot rečeno, naša glavna pripomba se nanaša na 2. člen, ki
               zdaj, kot je oblikovan ne more biti niti realiziran, kajti predvideva, da naj bi
               minister pristojen za kulturo v soglasju z ministrom pristojnim za šolstvo in znanost
               izdal, dopolnil pravilnik, ki ga ni. Poleg tega pa tudi tega ministrstva oziroma
               ministra ni več, tako da bo treba vsaj tukaj uskladiti po eni strani navesti pravo
               ministrstvo, to je bodisi za šolstvo in šport, bodisi če gre za kakšno drugo
               ministrstvo. Vsekakor pa bo treba ta drugi člen, bom rekel izpopolniti in ga
               nomotehnično oziroma pravno ustrezno oblikovati.</p>
               <p>Kot rečeno, naša pripomba gre predvsem v ta 2. člen, je pa res nerodno, da toliko
               časa še nimamo tega podzakonskega akta, ker lahko to tudi v praksi povzroča številne
               težave, tudi pri priznavanju izpita.</p>
               <p>Hvala.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, dr. Samu Divjaku.</p>
               <p>Glede na to, da ste slišali stališče Vlade do predloga zakona, predlagam odboru, da
               sprejme oziroma najprej seveda razpravlja o takšnem sklepu: Predlog zakona o
               dopolnitvah zakona o knjižničarstvu, skrajšani postopek EPA 1928-V ni primeren za
               nadaljnjo obravnavo.</p>
               <p>Odpiram razpravo o tem sklepu. Kdo želi besedo? Seveda se k besedi lahko javijo enako
               poslanci, kot vabljeni.</p>
               <p>Izvolite, gospod Rudolf Petan.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp8">

               <speaker>RUDOLF PETAN:</speaker>

               <p>Hvala za besedo, gospa predsednica. Spoštovani.</p>
               <p>Ko sem to bral, če pa začnem pri 1. členu. Besedilo člena pravi, da pripravništvo za
               namen opravljanja bibliotekarskega izpita se lahko opravlja tudi na podlagi pogodbe o
               volonterskem opravljanju pripravništva. O.K., to se mi zdi je sprejemljivo, vendar to
               pa za seboj potegne nekaj drugega. Sicer ne vem na kolikih področjih je to zdaj že
               možno, vendar če še na katerem področju to ni možno, potem to pomeni, da lahko potem
               vsa področja. Če bo interes lahko na vseh področjih to uvedemo. Ne vem na katerih to
               ni možno ali je sploh na katerem možno.<stage type="mag">(nadaljevanje)</stage> Zdaj, kje so največji zadržki za strokovni izpit, verjetno je sodniški
               tisti in še kakšen. Tam je sicer malo drugačna zadeva, vrstni red in tako naprej.
               Ampak, določene druge poti se odprejo, če to odpremo. To je eno. Mislim, da to bi se
               še dalo rešiti, ampak me je pa zelo zbodlo na strani 13, to je ocena finančnih
               posledic predloga zakona na državni proračun. Tu pa dobesedno piše: Zakon ne bo imel
               neposrednih finančnih posledic za državni proračun in druga javnofinančna sredstva.
               Posredne posledice za javna sredstva ima zakon dolgoročno v smislu zmanjšanja potreb
               po socialnih transferjih in drugih izdatkih v primeru povečanja zaposljivosti na
               novih delovnih mestih. To pa zdaj nekaj ne gre skupaj. Zdaj, če je to v tem smislu,
               da bomo mi na novo zaposlovali in v zvezi s tem, da potem dva ministra skupaj izdata
               nek odlok ali akt, kaj lahko zdaj jaz iz tega sklepa - da bosta izdala akt, kjer
               bosta zapovedala, da morajo knjižnice zaposlovati. Mislim, da tiste knjižnice ki so
               financirane iz državnega nivoja, bi se to verjetno dalo, tam bi se lahko hitro
               zmenili, in bi zapovedali, da univerzitetne knjižnice morajo takoj zaposliti še 10
               knjižničarjev. Kaj pa zdaj, ali bomo županom tudi zapovedali, z odlokom bo minister
               ali oba ministra zapovedala, da morajo zaposliti v knjižnicah, ki so občinskega ali
               medobčinskega, da je tudi treba zaposlovati. To ne gre skupaj. Se pravi, to boljše da
               ne bi bilo napisano. Če pa je to v tem kontekstu, potem je pa zadeva zgrešena. Potem
               je zadeva zgrešena in to bi lahko veljalo tudi za katerikoli drug poklic in bi še tam
               ustrezen resorni minister sprejel kakšen odlok, da morajo podjetja zaposlovati. Zakaj
               pa ne bi na pošti zaposlovali ali na železnici še dodatno zaposlovali, ker so tudi
               državne firme, in še katere. Zakaj bi samo na tem področju. Jaz nimam nič proti temu,
               meni je sicer sama zamisel blizu, vendar odpremo eno področje, ki mu ne vidim ne
               konca ne kraja. Tudi na drugih področjih lahko analogijo potegnemo, ker če to,
               recimo, da je takšna zadeva sprejeta, potem dvomim, da bi katerokoli sodišče lahko
               reklo, če bi se na katerem drugem resorju, na drugem segmentu odprlo to področje, da
               tam pa ne sme biti volonterstva ali v tem kontekstu.</p>
               <p>Jaz čakam še na strokovni odziv vabljeni, da še s tega zornega kota slišim zakaj
               stroka ali del stroke temu nasprotuje. Ampak, moj pomislek je pač takšen. S tem
               odpremo neko polje, ki mu jaz ne vidim ne konca ne kraja. Ta ocena me pa izrazito
               moti ali, bom rekel, meče slabo luč na dobre namene, če je pa to mišljeno tako, potem
               pa tako ali tako ni sprejemljivo.</p>
               <p>Hvala.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala.</p>
               <p>Besedo dajem gospe Silvi Črnugelj, izvolite.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp10">

               <speaker>SILVA ČRNUGELJ:</speaker>

               <p>Hvala lepa za besedo, gospa predsednica.</p>
               <p>Obžalujem dejstvo, da nismo imeli možnosti poslušati mnenje strokovne javnosti, kot
               je običajno na tem odboru, pa vendarle če imamo poslanci besedo, dobro da povemo.</p>
               <p>Zakon o knjižničarstvu leto nekako praznuje 10. obletnico in to je za vsak zakon kar
               dobra obletnica, en jubilej, ki si zasluži daleč več pozornosti, kot bomo danes
               namenili ali namenili enkrat v naslednjih razpravah. Ravno dopoldan smo obravnavali
               Zakon o Triglavskem narodnem parku, in ker je bila obletnica sprejema tega zakona je
               odbor ob obletnici sprejema ugotavljal kako in na kakšen način se zakon uresničuje.
               Ker zakona ne sprejemamo zaradi tega, da bi imeli neke mrtve črke na papirju, ampak
               vendarle da se določena določila izvajajo, če se ne izvaja da se ugotovi zakaj se ne
               izvajajo, da se ne nazadnje ugotovi kdo je odgovoren da se ne izvajajo oziroma kje so
               vzroki. Mogoče niso le v človeškem faktorju, ampak pač situacija je takšna kot
               je.</p>
               <p>Jaz se ob tem sprašujem kaj je resna knjižničarska politika in kdo naj bi to resno
               knjižničarsko politiko vodil v naši državi.<stage type="mag">(nadaljevanje)</stage> Vemo da se pač politike menjajo z ministri. Imeli smo ministra, ki je
               bil naklonjen teatrom, ministra ki je bil naklonjen medijem, ministrico, ki je bila
               naklonjena kulturni dediščini in ne nazadnje ministrico, ki je bila naklonjena filmu,
               kar ne pomeni, da se neka rdeča, zelena ali kakršnakoli zlata nit ne bi vlekla, glede
               na to, da so zakoni, da se uresničujejo, in da se tudi zakoni izvajajo. Ta zakon je
               potreben ene resne analize, v kateri situaciji in v katerem stanju je, kaj se
               dejansko uresničuje oziroma zakaj se nekatere stvari ne uresničujejo oziroma zakaj
               prihaja do nekaterih krucialnih<stage>(?)</stage> problemov, ki se pač dogajajo v knjižničarski
               stroki. Slovenija se ne zaveda, da je v preteklih 30 letih dejansko ustvarila
               prečudovito mrežo knjižnic, in ne samo splošnih knjižnic, in da se s to mrežo lahko
               ponaša ne le v Evropi, ampak se lahko ponaša tudi v svetu. Da pa knjižnične stavbe
               niso le stavbe in da morajo v njih biti ljudje, predvsem ljudje, ki ljubijo knjige in
               osnovna sredstva, to se pravi knjige in knjižnično gradivo. In to je bistvo vsega in
               te dejavnosti, dejavnosti, ki je javna služba in kot javna služba se opravlja skoraj
               v celoti iz javnih sredstev, iz proračunskih sredstev in z odgovornostjo uporabe teh
               proračunskih sredstev. Ampak, vemo da idealnih rešitev ni, vemo da idealnih
               formulacij ni in ne bi rada predavala, in da tudi takšno ali drugačno zakonsko
               določilo ne bo oviralo ali onemogočilo tistemu, ki bo recimo konkretno kot je kolega
               Rezman rekel, želel opravljati volontersko pripravništvo. Pripravništvo je zelo
               pomemben institut in v knjižničarski stroki, v bibliotekarski stroki je toliko bolj
               pomemben, ker pomeni eno izmed prvih stopnic za pridobitev redne službe. Brez tega
               seveda ni. V preteklosti smo med ostalim tudi sprejemali nek zakon o prostovoljstvu,
               poskušali smo, poslanci in poslanke vplivati, da bi se tam uvedla določena določila,
               da lahko tudi tisti, ki so zaposlenih v javnih zavodih, delajo na ta način, to se
               pravi da se na nek način legalizirajo postopki zaposlovanja, to se pravi rednega
               delovnega razmerja in ostalih zadev. Mene pa je seveda zelo presenetilo mnenje gospe
               mag. Nataše Belopavlovič, ki je v Pravni praksi na vprašanje ene gospe odgovorila, da
               to vprašanje ni tako ali drugače dovolj jasno oziroma da ni definirano. Jaz mislim,
               da nekateri elementi v zakonu kot takšne obstajajo, sigurno pa da je prvi korak, ki
               ga je kolega Rezman storil bil nekako alarmanten in je pokazal da je treba nekaj
               narediti in potem so bili storjeni tudi drugi koraki, mislim pa da bi lahko še kakšne
               nadaljnje, ker na tem področju smo veliko naredili in se od nas učijo tudi drugi, mi
               učimo druge, ne mislim druge v Sloveniji, ampak mislim druge v Evropi in izven Evrope
               in zato je stvar toliko bolj pomembna, kot sicer na zunaj zgleda.</p>
               <p>Jaz plediram k temu, da bi naredili eno resno analizo in ugotovili v kateri fazi
               razvoja je ta stroka in naj strokovnjaki<stage type="mag">(Nadaljevanje)</stage> pridejo skupaj, ugotovijo kaj je še potrebno narediti na tem področju,
               ker škoda bi bilo, da toliko dela in truda, ki so ga pridni knjižničarji in
               bibliotekarji naredili v minulih desetletjih, pač kar tako obvisi, seveda pa mislim,
               da je treba upoštevati mnenje Zakonodajno-pravne službe, zlasti gospoda Sama Divjaka.
               Hvala lepa.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala. Želi še kdo besedo? Če ne, potem dovolite, da sama pojasnim nekaj okoliščin
               obeh zakonov, glede na to, da mi je bilo kot predsednici Odbora za kulturo, šolstvo,
               šport in mladino dano videti tudi v genezo obeh zakonom.</p>
               <p>Rada bi se kar se da nevtralno izrekla o tistih pojasnilih o okoliščinah nastanka
               drugega predloga zakona, ki so bile izrečene - jaz bom samo o časovni dimenziji
               govorila - pogovor o obsežnejši noveli zakona o knjižničarstvu se je začel precej
               pred tistim, preden je na elektronske naslove poslank in poslancev prišla pobuda za
               noveliranje zakona s to določbo o volonterskem pripravništvu. Ker smo stališča stroke
               oziroma tiste izobraževalne institucije, ki je odgovorna za izobraževanje
               bibliotekarjev dobili negativen odziv na predlagano rešitev, smo predlagali tudi
               pojasnilo predlagateljem prvega zakona, da bi imeli priložnost strokovnjaki razložiti
               svoje pomisleke. Ker pa v zakonodajnem postopku šteje čas vložitve za tistega, ki ima
               prednost, sem opravila pogovor tudi s predlagatelji prvega zakona, ker vem, da se v
               primeru, da sta predlagatelja obeh zakonov skupini poslancev ne da delati tako
               imenovanega hibrida, kar je bila tudi zamisel enega od predlagateljev, je potem
               prevladalo dejstvo, da ima prednost tisti zakon, ki je bil prej vložen. V drugi zakon
               je pa ravno zaradi tega, da ne bi prešli brez te, da ne bi preskočili pobude o
               volonterskem pripravništvu tako kot je bila zapisana, je ta tudi del razširjenega
               predloga. Mislim, da se stroka do vprašanja volonterskega pripravništva v obeh
               predlogih zakona enako vede in ste to iz mnenj tudi uvideli. Tisti, ki je volontersko
               pripravništvo podpirajo, odpirajo to rešitev v obeh zakonih. Tisti ki tega ne
               podpirajo, nasprotujejo tej rešitvi v obeh zakonih. Ker pa še enkrat poudarjam, je
               časovni zamik mislim da dan ali dva pri vložitvi, za toliko je namreč ta današnji
               zakon prehitel onega drugega, ker ta rešuje samo ta problem in ker je stališče, še
               enkrat poudarjam, vlade, odklonilno, sem vam predlagala sklep o katerem govorimo, o
               sklepu se še nihče ni izrekel, kot sem do sedaj ugotovila.</p>
               <p>Dajem pa besedo gospodu Viliju Rezmanu. Izvolite.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp12">

               <speaker>VILI REZMAN:</speaker>

               <p>Hvala lepa gospa predsednica. Jaz se bom na tisto, kar je bilo slišano, skušal
               odzvati. S strani gospod Školča je bilo povedano, kakšno je stališče Vlade, čeprav ni
               bilo čisto takšno, kot je on rekel, ampak dobro.</p>
               <p>Prvič, bi rad povedal; mnenje so oblikovali prej, ki ga v pisni obliki tudi poslali,
               preden so se srečali, imeli možnost soočiti s pisnimi mnenji različnih društev in
               strokovnih organizacij in torej se je potem, ko so mnenje že oblikovali, še nekaj
               dogajalo, in sicer, bodisi zavrnitve bodisi izrazi podpore zakonu kakršen je. In
               mislim, da bi bilo dobro to kar je bilo po tistem, ko se je Vlada na hitro odločila
               sprejeti svoje stališče, upoštevati, vsaj pri razmislekih. Ne rečem, da bi morali to
               tudi podpreti vse.</p>
               <p>Drugo, kar je bilo zame presenetljivo, so bile besede - jaz jih zdaj citiram, upam,
               da bo magnetogram to potrdil - <stage type="mag">(nadaljevanje)</stage> da drugi zakon bo sledil, če bo sledil. Torej, s takšnim stališčem
               Vlade se jaz težko strinjam, da bo volontersko reševanje, da bo reševanje
               volonterskega pripravništva sledilo, če bo sledilo. Torej, Vlada ni prepričana, da bo
               torej sledilo. In zato, ker jaz menim, da je to potrebno in da je to s sprejetjem
               tega zakona mogoče, vztrajam pri tem, da se pač ta zakon, ki omogoči brezposelnim
               opravljanje volonterskega pripravništva sprejme.</p>
               <p>Tretje je nekako skromna, bi rekel, vsebinska distinkcija, gospod Školč je rekel, da
               so nasprotovali. Niso nasprotovali, volontersko pripravništvo so podprli, ampak so
               rekli, da pa ne podpirajo zakona zaradi tega, ker nek drug zakon govori o istem.
               Torej, po vsebinski plati Vlada podpira, ampak ima neko zadrego, da bi podprla
               predlog, ki ga je predlagal nekdo drug, recimo, ki mu ona pripisuje več naklonjenosti
               in ki rešuje, ki skuša reševati še nekatere druge vsebinske probleme, ki so pa precej
               bolj sporni v strokovni javnosti od tistih, ki so zabeleženi v zakonu o
               knjižničarstvu 1A.</p>
               <p>Gospod Divjak je omenil slabosti našega predloga. Na te slabosti smo mi odgovorili,
               tudi v zvezi z imeni. Torej, navajamo prava imena, naslove ministrstev in tudi če bi
               ta predlog za amandma odbora ne bil dovolj dober, ga je danes možno spreminjati in ga
               je možno spreminjati tudi še kasneje, do tiste mere, da bo v resnici ustrezen. Mi pri
               tem nimamo nobenih pomislekov. Torej, če se najde boljša rešitev v zvezi s tem
               zakonom smo jo voljni podpreti.</p>
               <p>Imamo opravka, gospa Potrata je rekla, da se nihče ni opredelil, jaz nisem imel še
               priložnosti, ker sem prej govoril o tem, da je zakon primeren, ali ni primeren za
               nadaljnjo obravnavo. Jaz mislim, da je primeren za nadaljnjo obravnavo. Ni nobenega
               razloga ali argumenta, ki bi govoril o neprimernosti. Če so se tako rekoč vse
               strokovne organizacije, celo Vlada, strinjala z vsebinsko rešitvijo, da se to
               volontersko pripravništvo uredi, sedaj razlogi za neprimernost so lahko vidni samo v
               tem, da si bojda sedaj stojita dva zakona časovno vsak k sebi, vsebinsko pa ne.</p>
               <p>Gospod Petan je vprašal kako je z volonterskim pripravništvom, in sicer v smislu ali
               bi to lahko pomenilo efekt domino. Jaz sem v uvodu povedal kaj mislim, da je takšna
               splošna odlika tega zakona. Ta daje vsem enake možnosti. Sedaj jih nimajo. Nekateri
               imajo to možnost, da takšno pripravništvo pripravljajo, nekateri jo pa nimajo.
               Dvomim, da ima kdo resne argumente za to, da bi lahko rekli, da naj to
               diskriminatornost z oziroma na nek poklic, ki ga nekdo ima, z oziroma na izobrazbo,
               ki jo lahko ima, da lahko to kondicioniramo še naprej. Mislim, da je te neupravičene
               razlike treba odpraviti. Ni pa nobene nuje, da bi direktorjem različnih knjižnic kar
               tako sedaj zaposlovali zaradi tega, če bi bila ta sprememba zakona sprejeta zato, ker
               v knjižnici pač veljajo neke norme, veljajo standardi, normativi in tudi ni mogoče
               kar tako počez in po dolgem zaposlovati. Kolikor vem je pa nekoliko, zlasti zaradi
               financ, nekoliko hitrejši tempo razvoja knjižnic moč doseči, če bi vključili tudi
               tiste, ki bi bili pripravljeni delati volontersko dokler ne bo denarja, dokler ne bo
               Vlada namenila več denarja za knjižnice dokler ne bo Državni zbor tega potrdil in
               dokler ne bo tak nov proračun stopil v veljavo in dokler ne bo bolj naklonjen kulturi
               in knjižničarstvu še posebej.</p>
               <p>Da pa to omogoča večjo zaposljivost mladim, ki dobivajo nova strokovna znanja in ki
               jih lahko preverijo na strokovnih izpitih, to pa najbrž tudi ne more biti
               problematično verjeti in priznati. vsako znanje, zopet se spomnite na strategijo
               20:20, govorimo o pametni rasti. In ta pamet, ki jo pridobivajo ljudje tudi skozi
               pripravništvo vpliva na to, <stage type="mag">(nadaljevanje)</stage>
               da bo naša družba rastla pametno, kakor se zavezujemo. Mi se zavezujemo, da bomo tako
               delali, samo v praksi tega ne podkrepimo ne s financami in ne z drugimi rešitvami, ki
               jih mnogokrat sprejmemo.</p>
               <p>Še odgovor na te časovne dimenzije, ki jih je gospa Majda Potrata omenila. Jaz sploh
               nisem govoril o tem, kdaj so se pričela razmišljanja v zvezi z Zakonom o
               knjižničarstvu 1b., celo precej stari spori in pomisleki v zvezi s tem zakonom so že.
               Jaz govorimo o časovnem poteku, potem ko je prišla pobuda za volontersko upravljanje
               v državni zbor. Jaz ne govorim o katalizatorji in o drugih stvareh, s katerimi ste se
               prej vi ukvarjali in kaj je sedaj v zakonu 1b. bolj sporno.</p>
               <p>Pomembno bodo posledice tega sklepa, ki ga je predlagala gospa Majda Potrata. Če bo
               izglasovano, da zakon ni primeren in če ne bo spremembe zakona in če se bo zgodilo
               tako kot je gospod Školč omenil, da je tudi možnost, da drugi zakon bo, če bo, potem
               bomo imeli situacijo kot jo imamo sedaj. Situacijo, ki ga imamo sedaj je pa gospa
               Črnugelj rekla, da je nekoliko alarmantna, o tem je zelo blago govoril dr. Divjak, je
               pa takšna, da nas mora biti sram, da teh podzakonskih aktov, da bi to ministrstvo, ki
               bi moralo skrbeti za svoje subjekte tudi knjižnice ne sprejme leta in leta, nismo
               krivi tukaj v državnem zboru tudi v knjižnicah niso krivi, krivi so tisti, ki so v
               izvršni oblasti pa svojih obvez in zakonu ne izpolnjujejo. To je zakonska obveza, da
               se ti podzakonski akti sprejmemo. Mi smo imeli tukaj dilemo, ko smo se morali na
               prastari dokumente sklicevati.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp13">

               <speaker>PREDSEDNICA MAG. MAJDA POTRATA:</speaker>

               <p>Repliciram vam gospod Rezman. Če bi sprejeli pobudo, ki vam je bila večkrat
               postavljena, da bi vprašanje, ki je tudi predmet drugega predloga zakona tam rešili
               in je vključeno to vprašanje in bi vi umaknili zakon, potem bi danes obravnavali
               Zakon o knjižničarstvu, o dopolnitvah in spremembah dve. Te dileme, ki jih vi
               odpirajo nebi bilo. Ne spuščam se v komentiranje vaših pogledov na to, kaj se je
               dogajalo in zakaj je bila tista novela sprožena, je bila pa prediskutirana na
               Ministrstvu za kulturo, tudi v nekaterih strokovnih krogih, ne v vseh, bi bilo pa
               dobro tudi kakšne druge okoliščine pogledati, zakaj kdo kot podpisnik tistemu
               predlogu nasprotuje. Izvolite besedo, gospod Školč.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp14">

               <speaker>JOŽEF ŠKOLČ:</speaker>

               <p>Jaz bi rad del neko pojasnilo. Meni se ne zdi sedaj nujno potrebno, da se lovimo za
               vsako črko in besedo. Povedal bom še enkrat po vsebini.</p>
               <p>Ministrstvo se je tako kot državni zbor in vlada, da nebo spora znašlo v situaciji,
               ko sta na mizi dva predloga za spremembo Zakona o knjižničarstvu. Lahko bi se delali
               kot da je eden, mi se pač nismo tako ravnali, smo pogledali oba in menimo, da ta
               drugi rešuje vprašanje, ki ga odpira prvi in še drugih vprašanj v povezavi z
               knjižnično dejavnostjo. V tem ne vidim nobenega spora. To ni prva situacija, da bi se
               vlada in državni zbor soočila s te vrste, recimo, prijetnimi zapleti, ko pač vsi
               znajo dolgoletne stvari na enkrat in hitro rešiti.</p>
               <p>Druga stvar, ki bi jo rad povedal je, da cenim to prizadevanje, da se uredi ta
               volonteriat, hkrati pa ne morem razumeti, da v zamiku dveh dneh podpišete še enako
               pobudo, potem pa na osnovi te druge pobude poučujete vse, da je mogoče ta druga
               zadostna. <stage type="mag">(nadaljevanje)</stage> To ne vodi nikamor.
               Nima nobenega rezona. Jaz, če bi logično in po pameti gledal bi rekel, če je nekdo
               podpisal še drugo in dodal še nekaj zraven je mogoče prispeval k temu, da reši več
               problemov. Recimo, da poskušamo dobronamerno gledati na iste podpise na dveh
               različnih zakonih. Glede tega, da je vprašanje, če bo drugi zakon še dodatno
               pojasnilo. To so zakoni, ki jih ne predlaga vlada, ampak poslanci in je od vas
               odvisno, če bo šel naprej. V tem oziru ni nobene ovire na strani vlade in nobene
               skrbi ni potrebno imeti, da bi preprečevali ta drugi postopek. Na to se nanaša. Upam,
               da sem bil dovolj jasen in korekten.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp15">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu državnemu sekretarju. Besedo dajem gospodu Janezu Ribiču.
               Izvolite.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp16">

               <speaker>JANEZ RIBIČ:</speaker>

               <p>Hvala. Spoštovani.</p>
               <p>Kot vsi tukaj prisotni vemo, da je do vložitve predlaganega zakona prišlo po pozivu
               članom našega odbora, da naj se tudi za mlade diplomante v knjižnicah vzpostaviti
               volontersko pripravništvo, saj trenutno veljavni Zakon o knjižničarstvu instituta
               volonterskega pripravništva ne predvideva. Avtorica poziva, je bila gospa Olga
               Gorkič, sklicevala se je na članek, ki je bil objavljen v reviji pravna praksa meseca
               maja 2011. Tukaj prisotni tudi vemo, da sta bila ena za drugim v zakonodajni postopek
               vloženi dve noveli Zakona o knjižničarstvu, druga prav tako so podpisi poslancev. V
               Poslanski skupini Slovenske ljudske stranke pozdravljamo prvo novelo, ki jo
               obravnavamo danes, vodja naše poslanske skupine je tudi njen sopredlagatelj, saj je
               njen namen ustrezna ureditev instituta volonterskega pripravništva v knjižnicah. Tako
               ureditev podpirajo strokovne organizacije na področju knjižničarstva v Sloveniji kot
               Društvo bibliotekarjev Maribor, Zveza bibliotekarskih društev Slovenije, Združenje
               splošnih knjižnic, Nacionalni Svet za knjižnično dejavnost, Sindikat kultur, narave,
               Glosa, itd. Po našem mnenju se je, zaradi uveljavitve prostovoljnega pripravništva ne
               bo znižala strokovnost zaposlenih v knjižnicah pač bo tak ukrep imel pozitivne učinke
               tako za diplomante, ki morajo imeti opravljeno pripravništvo, zaradi opravljanja
               bibliotekarskega izpita kot tudi za uporabnike splošnih knjižnic. </p>
               <p>Zakon bi podprl. Bi pa rad na tem mestu opozoril še na drugo Novelo zakona o
               knjižničarstvu s prvopodpisano Silvo Črnugelj. Kljub temu, da še ta ni uvrščena na
               dnevni red odbora v mnenjih reprezentativnih združenj, ki sem jih prej omenil je
               opaziti veliko nasprotovanja tej noveli predvsem črtanju 42. člena Zakona o
               knjižničarstvu, ki ureja dovoljenja za vzajemno katalogizacijo. Nekoliko nerazumljivo
               je tudi mnenje vlade do obeh novel zakonov. Vlada favorizira drugo novelo, kateri
               nasprotuje celotna strokovna javnost, ne podpira pa novele, ki jo obravnavamo danes.
               Kljub temu, da je vsebina danes obravnavane novele praktično identična vsebini druge
               novele v delu, ki se nanaša na volontersko pripravništvo. Ponavljam, da je pri tako
               korenitih spremembah kot jih predvideva novela zakona s prvopodpisano Silvo Črnugelj
               potrebno upoštevati pripombe strokovne javnosti, zato apeliram na predlagatelje te
               novele, da jo do obravnave na odboru ustrezno spremenite, ker bo povzročena velika
               škoda zaposlenim v knjižnicah.</p>
               <p>Kar se pa tiče Novele Zakona o knjižničarstvu, ki jo obravnavamo danes pa ni nobenega
               dvoma, da jo v Poslanski skupini Slovenske ljudske <stage type="mag">(nadaljevanje)</stage> stranke ne bi podpirali. Hvala.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem gospe Evi Kodrič. Izvolite.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp18">

               <speaker>EVA KODRIČ:</speaker>

               <p>Najlepša hvala. Eva Kodrič iz centra za razvoj knjižnic, narodna in univerzitetna
               knjižnica.</p>
               <p>Jaz bi se rada vrnila nazaj k vsebini tega predlaganega zakona. Mi predlog podpiramo
               volonterskega pripravništva. Namreč, ne vem, verjetno ne razpolagate s konkretnimi
               številkami, ampak situacija je trenutno takšna, da na področju knjižnic, ki izvajajo
               knjižnično dejavnost kot javno službo, deluje trenutno okoli 1350 strokovnih
               delavcev, to so visokošolske splošne knjižnice in NUK. Število teh delavcev kljub
               temu, da naj se v javnih zavodih ne bi zaposlovalo, narašča cca za 2% v primerjavi s
               preteklim letom. Kje je zdaj problem? Namreč, v tem, da je samo v letu 2009/2010 na
               oddelku za bibliotekarstvo diplomiralo 91 bibliotekarjev, na naše področje pa se
               skuša oziroma na področju bibliotekarstva pa vključujejo diplomanti različnih smeri
               humanistike, družboslovja tudi, naravoslovja. No, še, da v absolutnih številkah
               povem, cca 30 ljudi je bilo lani na tem področju knjižničarstva zaposlenih več.
               Skratka, samo pri bibliotekarjih je 60 ljudi, ki bodo ostali na cesti. Kar se tiče
               volonterskega pripravništva se nam zdi izredno pomembno, ker se področje
               knjižničarstva zaradi hitrega razvoja informacijsko-komunikacijske tehnologije
               izredno hitro razvija in ljudje, ki temu ne sledijo, izpadejo. In jaz apeliram, da se
               sprejme ta ali potem naslednji predlog zakona samo ta možnost, da se strokovnim
               diplomantom, torej da strokovnim delavcem, da upravljajo v svoji stroki pripravništvo
               naprej. Hvala.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zdaj dajem besedo gospodu Viliju Rezmanu...<stage>/Oglašanje iz klopi./</stage>.. Ne, vi
               ste se meni prej javili že prej, ko sem jaz vam replicirala.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp20">

               <speaker>VILI REZMAN:</speaker>

               <p>Naj se najprej opravičim, če bo komu začelo presedati, ker drobimo zdaj po
               nekih..<stage>/nerazumljivo./</stage>.., kakor je gospod Školč omenil, ampak žal čisto mimo tega ne
               gre. Jaz zelo resno zavračam insinuacijo, še kako drugače bi lahko temu rekel, da jaz
               nisem bil pripravljen na pogovor. Jaz sem se v glavnem pogovarjal v zvezi s tem, ne z
               gospo Majdo Potrato, tudi ne vem, če se sploh kaj sva kaj posebej, razen tako mogoče
               mimogrede kaj, nimam tega v spominu, še zlasti pa na kakšnem resnem pogovoru na
               katerega bi me kdorkoli povabil, torej tega ni bilo, sem pa nekajkrat govoril z gospo
               Silvo Črnugelj, ji povedal svoja stališča, ona je razložila kaj misli sama. In jaz
               osebno sem predlagal, da bi našli varianto, da ne bi kogarkoli izključevali. Žal to
               potem, ko sem se posvetoval z vodstvom Državnega zbora, ni bilo omogočeno, ker
               Poslovnik tega ne omogoča takšnega postopka, ki smo ga želeli takrat izpeljati,
               vendar na naši strani je naklonjenost bila. Prvopodpisani na tej listi je gospod
               Franci Žnidaršič. In če gospa Majda Potrata ni imela potrebo, da koga nagovarja k
               temu naj umakne podpis ali cel zakon, potem bi morali nagovoriti vse, ki so
               podpisani, najprej pa tistega, ki je prvopodpisani, s katerim tudi dvomim ali je
               sploh govorila ali ne. Tako, da svojih slabosti prevračati na moja ali na naša ramena
               pač ne bom dovolil in bom še kasneje prosil za razpravo, če bo potrebno. Zdaj bom pa
               za enkrat s tem končal.</p>
               <p>Gospod Školč je omenil, da imamo dva zakona, to je najbrž eklatantno dejstvo, tega ni
               treba ponavljati. Prvo kar v zvezi s tem rečem je, če bi mi ta prvi zakon o
               knjižničarstvo 1a sprejeli, bi rešili problem, samo malo politične volje bi bilo
               potrebno in nobene dileme, tudi drugi zakon se ne, temu<stage type="mag">(nadaljevanje)</stage> drugemu, ki to isto predvideva, se kasneje ne bi bilo
               več treba s tem ukvarjati, pa vidim, da se na vsak način želi. Jaz ne vem zakaj.
               Zakaj se hočete s tem ukvarjati, če lahko danes to že rešimo? ..<stage>/oglašanje iz
               klopi./</stage>... Gospa predsednica, če mi boste dovolili, da bom nemoteno govoril, bom
               lažje povezal niti kot če mi bodo skakali v besedo.</p>
               <p>Drugo kar se tega zakona tiče je, da je drug zakon od prvega bolj sporen v strokovni
               javnosti in ima manj možnosti, da bo brez zadrege sprejet. In še nekaj je možno, ker
               se že pojavljajo tudi vprašanja ali če je že odprt zakon tako na široko ne bi
               reševali tudi drugih v sedanjem predlogu še ne odprtih vprašanj, torej to napotuje na
               to, da jaz mislim, da se utegne to zavleči za kakšen mesec ali dve morebiti tako
               daleč, da ta vlada v tem mandatu tega ne bo več reševala, se mi zdi to precej
               verjetno.</p>
               <p>Naslednje kar bi rad rekel je pa to, da sem jaz podpisal zakon, pa ne samo jaz tudi
               nekateri drugi podpisniki zakon o knjižničarstvu 1a, da sem podpisal tudi zakon o
               knjižničarstvu 1b vedoč, takrat smo vedeli, da to ne gre reševati tako kot smo želeli
               v enem paketu, ampak vedoč, da so problemi na IZUM-u tudi z bivšim direktorjem IZUM-a
               sem imel o tem razgovor, sem se pustil poučevati, da bi ugotovil za kaj gre in ali
               naj podprem ali ne. In ko so me podučili, mogoče nisem dovolj odprtega duha, da bi to
               prav razumel, da bi moral najprej vse svoje predloge pozabiti in se ukvarjati samo s
               predlogi drugih, ko sem bil poučen o tem sem celo nagovoril še svoje kolege naj
               podprejo tudi drugega, ker sodim, da je treba reševati tudi ta problem, ki je odprt v
               zakonu o knjižničarstvu 1b. In če bi bil zakon o knjižničarstvu 1a sprejet bi bilo
               zelo enostavno iz tistega drugega zakona eno alinejico umakniti, gospod Školč, to vi
               veste, skozi poslansko proceduro, poslovniško proceduro, tukaj ni nobenega problema
               in mi nismo ovira. Sedaj je ovira nek drug zakon zato, da bi se ta zakon, ki bi lahko
               brez velikih problemov z malo politične volje reševal probleme v knjižnicah in mladih
               brezposelnih strokovnjakov.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem dr. Primožu Južniču. Izvolite.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp22">

               <speaker>DR. PRIMOŽ JUŽNIČ:</speaker>

               <p>Filozofska fakulteta. Gospod Rezman mi je v svojem prvem nastopu namenil kar nekaj
               gorkih besed, mislim fakulteti, pa sem čakal mogoče razpravo. Na moje zadovoljstvo
               razprava je razen z izjemo gospoda Rezmana in še enega od članov odborov šla v isto
               smer kot smo tudi mi napisali in tudi mnenje zakonodajnega. Torej, problem je
               pravilnik o bibliotekarskem izpitu, ki ga je treba prvo rešiti, potem pa govoriti o
               načinu kako se na ta izpit pripraviti. Sklicevanje na nekaj kar je bilo pred 30-ni
               leti v popolnoma drugih okoliščinah, ko strokovnega izobraževanja, profesionalnega
               izobraževanja za bibliotekarje sploh še ni bilo, seveda takrat so bili neki drugi
               načini, ker je strokovni izpit pomenil nadomestilo za diplomo. Glejte, ne vem koliko
               je med vami pravnikov, verjetno si ne predstavljate, da bi zdaj pravosodni izpit
               naredili, torej možnost volonterskega pripravništva komurkoli s katerokoli diplomo,
               pa bi šel pravosodni izpit delati. Ali pa predstavljajte si šole, da bi zdaj naredili
               volontersko pripravništvo v šolan in bi rekli kdorkoli lahko pride, ni važno kakšno
               izobrazbo ima in bo postal učitelj, bo naredil potem pedagoški izpit in bo učitelj.
               Tega ni. Knjižničarstvo je, moram gospodu Rezmanu to ugovarjati, knjižničarstvo je
               prav tako profesija, ki zahteva spoštovanje. Dejstvo je, da je v Sloveniji iz nekih
               zgodovinskih vzrokov ta profesija nastala malo kasneje. To je izjema, ne bom zdaj
               govoril o politiki, ne bom govoril o zgodovini, vzhodnoevropske države so imele
               knjižničarstvo malo drugače urejeno, ampak, če pogledate katerokoli resno evropsko
               državo nikjer nimate strokovnega izpita brez ustrezne diplome, z neko mogoče izjemo
               kot je Avstrija, ki je čudaška zadeva. Povsod drugje se to normalno <stage type="mag">(nadaljevanje)</stage> obravnava, seveda obstajajo razne
               pripravništva, praviloma povezane z diplomo. Povedali so vam tudi, koliko v bistvu
               vsako leto se zaposli delavcev v knjižnicah, to je tako majhno število. Če boste s
               tem reševali problem nezaposlenosti mladih diplomantov v Sloveniji, to, lepo vas
               prosim, za 30 ljudi, pa saj to praktično ni nič. To je tako majhno število.</p>
               <p>Tako, da izgovor, da bo ta sprememba zakona reševala nezaposlenost mladih diplomantov
               in kako je to zdaj grozna škoda, da se zdaj diplomanti <stage>/Nerazumljivo./</stage>, mislim, jaz
               se ne ukvarjam s politiko, zato se opravičujem za to mojo diskusijo, ampak to je
               oprostite, ne vem, če to resno govoriti.</p>
               <p>Mi moramo imeti, mi moramo priznati <stage>/Nerazumljivo./</stage> kot vsako drugo profesijo, tako
               kot je pravniška, kot je zdravniška, kot je pedagoška, kot je socialno delo. To je
               cilj, to je tisto, to je naš cilj, seveda mi dlje časa rabimo, res je da pravilnik o
               bibliotekarskem izpitu traja dlje časa, vzrokov je več, mislim, da niso samo
               subjektivni, tudi nekaj objektivnih, ni to enostavno pripraviti, bilo je vrsto
               podzakonskih aktov, ki jih je Ministrstvo za kulturo moralo pripraviti v teh desetih
               letih, škoda da je ta prišel na koncu, v redu, nekdo je moral biti na koncu, upajmo
               da bomo to hitro naredili, ampak dajmo počakati na ta pravilnik, potem pa se bomo
               zmenili o načinu, kako pristopiti k izpitu. </p>
               <p>V gradivu, ki smo ga poslali s Filozofske fakultete, smo vam povedali, nikjer, tudi
               na Hrvaškem so te stvari uredili na nek normalen način, nikjer ni več tega, mogoče še
               v Albaniji mislim, da obstaja nekaj podobnega, drugje pa res ne. Tako, da sklicevati
               se na samoupravni sporazum iz leta 1980 pri tem predlogu res ne gre, z vsem
               spoštovanjem, mislim, da že samo zaradi tega ta predlog nekako nima, in zato smo mu
               tudi ugovarjali. Tu ne gre za prestiž, ne gre za neke skrite cilje Filozofske
               fakultete, ki si želi nekaj grdega, nasprotno, mi želimo samo, da je profesija, tako
               kot so vse profesije urejene, da je tudi ta profesija urejena. Mislim, da je to naša
               pravica in tudi dolžnost do te družbe, dolžnost do tega knjižničarja in do te
               knjižnice in tudi v Državnem zboru bi morali tako željo po neki profesionalnosti
               vendarle spoštovati.</p>
               <p>Se opravičujem za mogoče malo čustven izliv, ampak res se borimo za to in mogoče gre
               tukaj za nesporazum, ker verjetno ne poznate vsi dejavnosti niti stroke, o kateri je
               gospa Črnugljeva govorila, ki je res na nekem dovolj dobrem svetovnem nivoju in
               škoda, da bi to nekako na ta način, z nekim voluntarističnim pristopom izničili.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp23">

               <speaker>PREDSEDNICA MAG. MAJDA POTRATA:</speaker>

               <p> Hvala lepa. Sama bom razpravljala.</p>
               <p>Sklicevanje na podporo ali nepodporo prvemu ali drugemu zakonu dopolnitvam in
               spremembam Zakona o knjižničarstvu terja vendarle neko pojasnilo.</p>
               <p>Zame so relevantna stališča tista, ki jih reprezentativna združenja posredujejo, to
               je Zveza bibliotekarskih društev, ki je navsezadnje povzelo tudi druga stališča in
               stališče Nacionalnega sveta za knjižnično dejavnost, ki vam je bilo danes posredovano
               in mislim, da je najmanj kar lahko rečem, nenatančno branje tega stališča, če kdo
               operira z dejstvom, da so ta društva ali Nacionalni svet za knjižnično dejavnost ali
               katerokoli drugo reprezentativno združenje, kar a priori proti drugi različici Zakona
               o knjižničarstvu.</p>
               <p>Če boste natančni pri branju boste videli, da Nacionalni svet za knjižnično dejavnost
               načelno podpira 3 segmente, načelno podporo zakonski ureditvi Instituta volonterskega
               pripravništva, načelno podpira spremembo v organu opravljanja knjižničnega
               informacijskega servisa in načelno podpira spremembo 52. člena, res pa nasprotuje 46.
               členu zakona, ampak to ne pomeni, da nasprotovanje enemu členu, a priori zavrača
               celotno novelo, ker tako kot zakoni nastajajo v zakonodajnem postopku, seveda so
               možne spremembe še vedno.</p>
               <p>To je samo en drobec v tem, kako znamo kakšne stvari razumeti ali prilagoditi in zato
               se tudi ne čudim,<stage type="mag">(nadaljevanje)</stage> da kdo
               pozabi na kak pogovor, da kar vnaprej ve, kdo se je s kom pogovarjal in kdo se ni in
               kakšni so bili sicer še drugi dogovori v zvezi z obema različicama zakona.</p>
               <p>Želi še kdo besedo? Izvolite, gospod Vili Rezman.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp24">

               <speaker>VILI REZMAN:</speaker>

               <p> Hvala lepa spoštovana gospa predsednica Sem zdaj vmes, ko ste govorili, vzel
               dokumente, o katerih ste govorili v roke, jih na hitro preletel, ker imam podčrtane
               mi ni bilo treba dolgo iskati, in dobil v njih potrdilo za tisto, kar sem govoril
               prej.</p>
               <p>Torej tudi bibliotekarska društva in Nacionalni svet in mnogi drugi so podprli, vsaj
               načelno podprli volontersko opravljanje pripravništva. Nihče temu ni nasprotoval,
               razen oddelka za bibliotekarstvo na Filozofski fakulteti, ki je bilo zelo odločno in
               gospod profesor Južnič, če menite, da sem vam namenil gorke besede, jaz sem se samo
               odzival na to, kar ste napisali in kar je bilo zame tudi gorko in moram reči, da
               nimam nobene slabe vesti, da ocenjujem morebiti napak, da vi bolj branite, svojo
               gredico, niti ne vrta, kot pa skušate pomagati mladim bibliotekarjem, tudi tistim, ki
               so diplomirani. Saj jih nihče ne <stage>/Nerazumljivo./</stage>. Kdo je pa kje kaj zapisal ali
               govoril o tem,da mi ne spoštujemo bibliotekarske stroke? To ste vi pisali, jaz ne. Mi
               samo želimo tem strokovnjakom omogočiti dostop do opravljanja pripravništva tudi
               takrat, ko jim država s svojimi finančnimi sredstvi preko knjižnic ne more tega
               omogočiti. To je edino, kar smo mi želeli. To je vašim diplomantom v korist. Saj pri
               vas diplomirajo.</p>
               <p>In tudi s tem se ne strinjam, da je lahko v knjižnici zaposlen samo tisti, ki je
               diplomiral na vašem oddelku. Jaz sem na nekem sosednjem oddelku diplomiral, in bi se,
               če bi me primerno podučili in usposabljali, morebiti tudi bil sposoben se priučiti za
               recimo informiranje in izdajanje filozofske sociološke literature, na primer. Morda
               celo bolj kot nekdo, ki ima splošna strokovna znanja iz bibliotekarstva, to je pač
               odvisno od posameznika. Sicer je pa tako, se mi zdi, moram malo paziti na besede, se
               mi zdi, da je nekorektno, da vi govorite tako, kot da mi želimo uveljavljat
               samoupravni sporazum izpred 30 let. Mi opozarjamo, da je to neurejeno področje, mi
               opozarjamo, da nismo mi krivi za to, ampak da je nekdo drug kriv za to, ker bi to
               moral urediti, mi terjamo, da se to uredi. Piše, v enem izmed členov piše, da
               terjamo, da se to uredi, in sicer na ustrezen način. To kar vi pripovedujete, mi
               čakamo zdaj na pravilnike še naslednjih 10 let, to je p zame nedopustno. Kako naj jaz
               povem tistim brezposelnim, ki vidijo neko upanje, da bodo kdaj lahko opravljali
               pripravništvo, da naj nekako prisluhnejo profesorju Južniču, pa še počakajo 10 let,
               pa bo mogoče pravilnik, če pa ne bo, bo pa še zmeraj moč čakati. Nikoli ne bodo
               prišli na vrsto. Sedaj, ko imajo probleme, in ko imamo mi možnost, jim želimo
               pomagati.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp25">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Jaz bi vse razpravljavce vljudno prosila, da upoštevajo svobodo govora in
               svobodo stališč in da ne napadajo strokovnjakov, ki izražajo svoja stališča. Samo
               toliko prosim, naj se potem razpravljavci ne čudijo, če kdo zgubi potrpljenje in vmes
               reče kakšno besedo. Izvolite besedo, dr. Primož Južnič.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp26">

               <speaker>DR. PRIMOŽ JUŽNIČ:</speaker>

               <p> Verjetno gre za nesporazum. Saj nihče ne ugovarja temu, da v knjižnice zaposlujemo
               tudi druge strokovnjake, nasprotno, to je dobra stvar. Prav tako imamo v zdravstvenih
               domovih druge strokovnjake, nimamo samo zdravnikov. Tudi v šolah imamo druge
               strokovnjake, nimamo samo učiteljev. Saj to je normalno, običajno, tudi po svetu.
               Vendar tukaj govorimo o bibliotekarskem izpitu, ki je strokovni izpit in ga lahko
               opravlja le nekdo, ki je v stroki, tako kot lahko opravlja pravosodni izpit, ne vem,
               zakaj tega ne razumete. Vsaka profesija ima praviloma svoj izpit. Zakaj tukaj trdite
               nekaj kar ne more zdržati.<stage type="mag">(Nadaljevanje)</stage>
               Poglejte, lahko kjerkoli primer po svetu pogledate, saj vam ga lahko damo. Očitno
               pač, ne vem, po drugi strani pa spet govoriti, da bodo zdaj revni diplomanti, se ne
               bodo mogli zaposliti, če ne bo tega zakona. Se opravičujem, ampak ni podatkov.
               Povedali so vam koliko se jih na leto zaposli. To je tako majhno število, res, in s
               tem ne boste rešili nezaposlenosti diplomantov. Boste pa seveda, če bo to sprejeto
               pred pravilnikom bibliotekarskim izpitom. Jaz kolikor vem, se ta pravilnik zelo
               pospešeno pripravlja in sem prepričan, da bo letos že narejen. Tako da, ne verjamem,
               da bo še deset let pripravljal, močno dvomim. Ampak res poglejte, gre za neko
               profesijo, ki ima pravico biti profesija kot vsaka druga profesija, nič drugega.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp27">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem gospe Silvi Črnugelj.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp28">

               <speaker>SILVA ČRNUGELJ:</speaker>

               <p>Hvala lepa za besedo, gospa predsednica. Jaz bi samo pritrdila gospe doktorici Edi
               Kodrič, da pač ta stroka je tista, ki je najbolj dinamičen, so stvari, ki se hitro
               spreminjajo in dejansko mislim, in nekateri niso kos, da bi spremljali vse spremembe
               itn. ampak zakon je bil sprejet leta 2001, vsi podzakonski akti, ki se tičejo tega
               zakona, so bili sprejeti skoraj do leta 2003 ali 2004, razen tega, ta je pa nekako
               obstal. Ta, ki je najbolj pomemben, ki dejansko determinira nivo izobraženosti in
               tudi ne nazadnje vse postopke in načine ter možnosti uveljavljanja izvajanja
               pripravništva in kdo vse ima možnost opraviti bibliotekarski izpit. Jaz se sprašujem
               le zakaj.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp29">

               <speaker>PREDSEDNICA MAG. MAJDA POTRATA:</speaker>

               <p>Hvala. Izvolite besedo, gospod Vili Rezman.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp30">

               <speaker>VILI REZMAN:</speaker>

               <p>Jaz nimam velike želje, gospa predsednica, da bi koga prav posebej in po nepotrebnem
               napadal. Moram pa se omalovaževanju vendarle upreti. Tisto kar mi predlagamo v tem
               predlogu zakona je bilo prej - prej nisem želel o tem govoriti - postavljeno v
               kontekst neke čudaške Avstrije. Niti ne samo Avstrije, čudaške - poglejte v
               magnetogram - in Albanije. Torej s takimi kvalifikatorji se nas je želelo, bi rekel,
               kar nekam situirati, tistih ki se prizadevate za volontersko pripravništvo, sodite v
               nek čuden okvir. Jaz se ne pustim tako omalovaževati in zato imam verjetno tudi jaz
               pravico do svobodnega govora in tudi, da takrat, ker jaz sem odgovarjal, da takrat
               kadar odgovarjam, povem svoje stališče. In gospod profesor, nikjer niste prebrali nič
               o tem predlogu zakona, kar bi terjalo dezavoacije<stage>(?)</stage> profesije, kot vi to ocenjujete.
               Kdo pa daje v nič tukaj kakšno profesijo? Prav nihče in prav nikogar. In tudi ne
               govorimo, tako kot vi pravite, o pripravniškem, o bibliotekarskem izpitu. Mi tukaj v
               zakonu samo omogočamo pogoje, da bo lahko nekdo pristopil k bibliotekarskemu izpitu,
               zato ker mora, za pripravništvo biti nekje zaposlen, mora imeti pogodbo o delu, mora
               ga nekdo predlagati, ne more kar tako nekdo sam priti, kot bi vi sedaj radi
               prikazali, nekdo se najde na cesti, se mu posveti nekaj pa gre tja, pa pristopi k
               bibliotekarskemu izpitu. Ne gre. Naši predpisi tega ne dopuščajo. Je predviden
               določen postopek in mi si prizadevamo, da bi ta postopek bil omogočen, torej vsem,
               tudi če jim država ne more zagotoviti plačanega pripravništva, torej vsem, tudi
               tistim, ki bi bili pripravljeni to narediti na volonterski način. Torej mi si
               prizadevamo za omogočanje, za pristop k bibliotekarskemu izpitu. Tako tisti, ki jim
               lahko država oziroma institucije, njeni zavodi plačajo pripravništvo, kakor tistim,
               ki te prijazne možnosti nimajo.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp31">

               <speaker>PREDSEDNICA MAG. MAJDA POTRATA:</speaker>

               <p>Zaključujem razpravo o predlaganem sklepu in bomo glasovali o temle sklepu; Predlog
               zakona o dopolnitvah zakona o knjižničarstvu, skrajšani postopek, EPA 1928-IV, ni
               primeren za nadaljnjo obravnavo. <stage type="mag">(nadaljevanje)</stage> Glasovanje poteka.</p>
               <p>Kdo je za? <stage>(8 članov.)</stage> Kdo je proti? <stage>(4 člana.)</stage></p>
               <p>Sklep je sprejet.</p>
               <p>Sprejeto je stališče, da zakon ni primeren za nadaljnjo obravnavo. Predlagam, da me
               odbor določi za poročevalko na seji državnega zbora. Ali kdo temu nasprotuje? Ne. S
               tem zaključujem obravnavo Predloga zakona o dopolnitvah Zakona o knjižničarstvu,
               skrajšani postopek na matičnem delovnem telesu. Vsem, ki ste sodelovali pri tej točki
               dnevnega reda se zahvaljujem. Domnevam pa, da se bomo v kratkem videli v obravnavi
               druge novele Zakona o knjižničarstvu.</p>
               <p>Smo pri <title>2. TOČKI DNEVNEGA REDA - PREDLOG DEKLARACIJE O USMERITVAH ZA DELOVANJE
                  REPUBLIKE SLOVENIJE V INSTITUCIJA EU V OBDOBJU JULIJ 2011, DECEMBER 2012 EPA
                  1971-V, U 303.</title> Predlog deklaracije ste prejeli s sklicem seje. Objavljanje na
               spletnih straneh državnega zbora v poročevalcu z datumom 14. julij 2011.</p>
               <p>Naj uvodoma pojasnim. Predlog deklaracije je državnemu zboru v obravnavo predložila
               vlada in sicer na podlagi drugega odstavka 5. člena Zakona o sodelovanju med državnim
               zborom in vlado v zadevah EU ter drugega odstavka 154f. člena Poslovnika DZ. Odbor bo
               predlog deklaracije obravnaval kot matično delovno telo, na podlagi 1., 2., 3.,
               odstavka 154g. člena Poslovnika DZ in pri tem pozornost namenil tistim delom
               predložene deklaracije, za katerih obravnavo je pristojno delovno telo. Svoje mnenje
               k predloženi deklaraciji z morebitnimi amandmaji, ki jih bo sprejel bo odbor poslal
               pristojnemu odboru državnega zbora za obravnavo teh aktov, to je Odbor za zadeve EU,
               obravnaval jih bo v ponedeljek. Predlogi za amandmaje odbora se lahko predložijo do
               konca razprave o predloženi deklaraciji na današnji seji. Naj vas obvestim, da do
               tega trenutka nisem dobila nobenega predloga amandmaja. Prehajamo na razpravo o
               predlogu deklaracije. Sprašujem, če želijo predstavniki vlade podati dodatno
               obrazložitev predloženega dokumenta. Sprašujem, kdo bo v imenu vlade prvi govoril?
               Izvolite.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp32">

               <speaker>ŽIVANA MEJAČI:</speaker>

               <p>Če želite lahko Služba Vlade za evropske zadeve..</p>
            </sp>
            <sp xml:id="SDT5-OZKŠŠIM-Redna-032-2011-09-07.sp33">

               <speaker>PREDSEDNICA MAG. MAJDA POTRATA:</speaker>

               <p>Ja, mislim da je prav.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp34">

               <speaker>ŽIVANA MEJAČ:</speaker>

               <p>..uvodno besedo, potem pa resorna področja. Služba vlade za razvoj in evropske
               zadeve. Spoštovani vsi prisotni.</p>
               <p>Gradivo, ki je pred nami daje okvir za delovanje Slovenije v evropskih institucijah v
               naslednjem programskem obdobju, to je v času predsedovanja Poljske, Danske in Cipra.
               Tukaj gre za to, da za dosjeje, ki bodo predvideno na dnevnem redu opredelimo neka
               okvirna stališča, detajlna stališča pa se, potem podajajo, ko dejansko predlogi aktov
               pridejo na mizo v svetu. To gradivo je sestavljeno iz treh delov. Najprej je predlog
               same deklaracije, kjer so opredeljene ključne politične usmeritve za delovanje
               Slovenije, potem so prednostne naloge, kjer so opredeljene sektorske prioritete bolj
               podrobno in na koncu še obrazložitev, ki obrazlaga, kakšno je stanje v EU. Če povem
               kateri so glavni izzivi za delovanje v tem obdobju. To je učinkovito izvajanje
               strategije EU 20/20, učinkovito opravljanje evropskih in ekonomskih politik,
               pogajanja o sprejemu vzgojno naravnanega proračuna EU in pa nadaljevanje širitve in
                  <stage type="mag">(nadaljevanje)</stage> evropske perspektive
               zahodnega Balkana. Poleg tega je v tem prvem dokumentu deklaracije so navedena tudi
               posamezna področja, v katerih si bo Slovenija posebej prizadevala, da bi bile rešitve
               v EU sprejemljive Sloveniji in pa prilagojene našim posebnostim.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp35">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Sprašujem ministra za šolstvo in šport, dr. Igorja Lukšiča, če želi
               razpravljati? Uvodno besedo, pravzaprav.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp36">

               <speaker>DR. IGOR LUKŠIČ:</speaker>

               <p>Hvala za besedo gospa predsednica. Spoštovane poslanke in poslanci.</p>
               <p>Gre za cilje, ki si jih Slovenija zastavlja ob vsakem začetku .., se pravi, s
               področja izobraževanja, mladine in športa. Tukaj bistvenih novosti ni. Zdi se mi, da
               lahko dokument v predlagani obliki tudi na tem odboru potrdite.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp37">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Državni sekretar, gospod Školč, želite besedo v imenu Ministrstva za
               kulturo?</p>
            </sp>
            <sp xml:id="SDT5-OZKŠŠIM-Redna-032-2011-09-07.sp38">

               <speaker>JOŽEF ŠKOLČ:</speaker>

               <p>Jaz menim, da ni potrebno, ta dokument ponavlja cilje, okvire in politike, mogoče
               daje več poudarkom zadevam s področja avdiovizualne politike in nekaterih novosti, ki
               se pač nakazujejo.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp39">

               <speaker>PREDSEDNICA MAG. MAJDA POTRATA:</speaker>

               <p>Hvala. Prehajam na razpravo članic in članov odbora in drugih prisotnih. Želi kdo
               besedo? Gospa Majda Širca.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp40">

               <speaker>MAJDA ŠIRCA:</speaker>

               <p>Ker sama mislim, da dokument zgolj ponavlja nekih načel, ki jih ima običajno država v
               okviru tvorjenja politik naših lastnih, ampak je mnogo več.</p>
               <p>Bi posebej poudarila tisti prispevek, ki je rezultat tudi prizadevanj, ki jih je
               imela Slovenija v dosedanjem dialogu in tudi tvorjenju takih usmeritev Evrope kot so
               zapisani. Tukaj je bilo narejeno mnogo dela s strani evropskih ministrov, vezani tudi
               na to, da se bodo sredstva v okviru bodoče perspektive usmerila v bistveno večji meri
               na področju kulture in visokega šolstva oziroma znanosti in tehnologije, šolstva
               nasploh. Tukaj je prišlo do podvojitev sredstev, kar velja pripisati nenehnemu in
               vztrajnem lobiranju, kjer Slovenija ni igrala tako nepomembne vloge še posebej na
               vezavi s Francijo in njenim stalnim prizadevanjem za to, da se kultura, znanost in
               izobraževanje znajdejo visoko na prioritetnih mestih evropske politike. To so manj
               znanj in obča dejstva, ki jih zaradi nespektualnosti in oddaljenosti Bruslja od
               Slovenija malokrat vidimo, imajo pa usodni pomen, šele takrat, ko se srečujemo z
               izvajanjem na materialni ravni, s sredstvi, ki prihajajo na koncu tudi sam.</p>
               <p>Drugo, kar bi veljala poudariti ali kar velja mogoče pričakovati od Slovenije v
               prihodnje je poglavje, ki govori o že vzpostavljenem lobiranju znotraj EU, da se
               uveljavi možnost odobritve ničelne stopnje davka na dodatno vrednost na knjigo. Kot
               neki splošni ukrep, ki bi prispeval k jezikovni in kulturni raznolikosti. Ta poziv je
               bil jasno, nedvoumno in večkrat ponovljen in že izvaja se znotraj Sveta ministrov na
               formalnih in neformalnih srečanjih in je sedaj zapisano v tem dokumentu kot prvič
               zapisana želja, da je potrebno, zahteva, da je potrebno to diskriminacijo, ki obstaja
               v Evropi že nekaj časa <stage type="mag">(Nadaljevanje)</stage>
               odpraviti. Mi vemo, da nekatere države, in to tiste države, ki imajo največji monopol
               jezikovni, to se pravi Anglija, Velika Britanija, Irska, Poljska, imajo možnost
               neobdavčitve DDV-ja, z DDV-jem na knjigo. Med tem, ko male jezikovne države oziroma
               tiste, ki imajo ogroženo in kjer je pač strošek za samoplasiranje knjižne literarne
               dejavnosti bistveno večji pa nimajo. Zakaj to govorim, in zakaj si velja to
               zapomniti? Zaradi tega, ker je v tem trenutku, ko se znotraj finančnih dogovorov
               oziroma dogovorov znotraj finančnih ministrov na Ministrstvu za finance in ostalih
               izstavljajo visoki računi za odpravljanje krize v nekaterih državah, lahko dobesedno
               pogojuje to zahtevo, ki ni velika, ki je logična, ki je demokratična in ki je v duhu
               tistega, kar tudi zapišemo tukaj, ko govorimo o kulturni raznolikosti mednarodnega
               dialoga in dostopnosti in vključevanju kulture nujno potrebna. Skratka, apeliram na
               to, da se ta del zapisa na 25. strani, ki je možen tudi zaradi tega, ker je minister
               za finance te vlade prvič pristal na to, da bi imeli ministri za kulturo več vpliva
               na področju urejanja davkov na področju knjige s tem se strinjal, in sedaj mora
               skupaj z ministrom za kulturo ali ministrice za kulturo peljati to diskusijo naprej.
               Pelje jo pa lahko toliko lažje zaradi tega, ker Slovenija ni tako nepomemben igralec
               znotraj vprašanja evroobmočja oziroma krize, ki je nastal na področju evra oziroma na
               področju davkov in na sploh financ in nujnih pomoči, ki jih nekatere države dobivajo
               tudi od Slovenije. Če Slovenija lahko daje mora tudi nekaj dobiti.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp41">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospa Majda Širca. Jaz se vam zahvaljujem za to razpravo. Če sem vas prav
               razumela nobenega dopolnila ni potrebno sprejeti glede tega...</p>
            </sp>
            <sp xml:id="SDT5-OZKŠŠIM-Redna-032-2011-09-07.sp42">

               <speaker>MAJDA ŠIRCA:</speaker>

               <p>Ne, ker je...</p>
            </sp>
            <sp xml:id="SDT5-OZKŠŠIM-Redna-032-2011-09-07.sp43">

               <speaker>PREDSEDNICA MAG. MAJDA POTRATA:</speaker>

               <p>Je to že v besedilu...</p>
            </sp>
            <sp xml:id="SDT5-OZKŠŠIM-Redna-032-2011-09-07.sp44">

               <speaker>MAJDA ŠIRCA:</speaker>

               <p>...so še drugi odbori...</p>
            </sp>
            <sp xml:id="SDT5-OZKŠŠIM-Redna-032-2011-09-07.sp45">

               <speaker>PREDSEDNICA MAG. MAJDA POTRATA:</speaker>

               <p>Hvala. Želi še kdo razpravljati? Izvolite gospod državni sekretar.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp46">

               <speaker>JOŽEF ŠKOLČ:</speaker>

               <p>Jaz se od tega ne bi distanciral, normalno, ker je to zapisano in je bila to politika
               te vlade ves čas.</p>
               <p>Tisto, kar je potrebno realno povedati je pa, da je veliko vprašanje, če taka pobuda
               lahko uspe. In drugo, kar je treba vedeti, da bi to eventualno pomenilo tudi, da je
               potrebno prestrukturirati določene ukrepe glede podpore knjige v Sloveniji. JAK<stage>(?)</stage> je
               namreč nastal tako, da so, poslanci se boste spomnili, podpirali neko akcijo, da se
               približna vsota denarja, ki se zbere z DDV-jem od prodaje knjig, nameni za delo
               agencije za več ciljev. Se pravi, se teoretično postavi vprašanje, da če pridemo tu
               do ničelne stopnje ne bomo imeli več denarja za oziroma bom rekel neke primerjave za
               izračun denarja za delovanje te agencije.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp47">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Jaz bi na tej točki nadaljevala, kjer ste vi končali, da potem bodo v
               prazno šle tudi tiste pobude, ki menijo, da bi iz tega vira morebiti lahko podprli
               tudi gradnjo NUK.</p>
               <p>Izvolite gospa Majda Širca.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp48">

               <speaker>MAJDA ŠIRCA:</speaker>

               <p>Majda, dopolnjujem te, in se strinjam s pripombo, ki si jo dala, prav zaradi tega,
               ker je to tudi en ukrep o katerem smo se dogovarjali, ki bi prispeval k možni
               prejšnji gradnji. Hkrati pa na vprašanje, ali taka pobuda lahko uspe <stage type="mag">(nadaljevanje)</stage> in ali se jo lahko tehta zgolj v
               materialnih prispevkih vezanih na Agencijo za knjigo je odgovor zelo enostaven. Vsaka
               pobuda uspe, če je dovolj ambicij, če je dovolj strasti za njo in če je dovolj
               možnosti. V tem trenutku sem apelirala, da je v evropski družini dovolj možnosti, še
               posebej jih ima Slovenija, ker ni tako nepomemben player tukaj. Ambicije pa so pač v
               kulturi vedno potrebne in jih je potrebno zajemati z veliko žlico, ne pa s
               skromnostjo.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp49">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi še kdo besedo? Ne. Potem predlagam odboru, glede na dejansko stanje
               stvari, da ni amandmajev, da sprejme k predloženi deklaraciji tako mnenje: Odbor za
               kulturo, šolstvo, šport in mladino je z vidika svoje pristojnosti kot matično delovno
               telo obravnaval predlog deklaracije o usmeritvah za delovanje Republike Slovenije o
               inštitucijah Evropske unije v obdobju julij 2011 - december 2012, EPA 1971-V, U 303
               in k njej nima pripomb. Želi kdo razpravljati o tem predlogu mnenja? Obrazložiti
               glas? Ne, potem glasujemo o tem mnenju.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je to mnenje potrjeno.</p>
               <p>To mnenje bo, kot rečeno, tudi posredovano Odboru za zadeve EU. Na tisto sejo odbora
               sem tako ali tako vabljena kot poročevalka. Upam, da nimate k temu pripomb, razen če
               želi kdo iti na tisto sejo. Ne vidim te volje.</p>
               <p>Zaključujem 2. točko dnevnega reda.</p>
               <p>Vsem sodelujočim pri tej točki dnevnega reda se zahvaljujem.</p>
               <p>Prehajamo na <title>2.A TOČKO DNEVNEGA REDA - PREDLOG REBALANSA PRORAČUNA REPUBLIKE
                  SLOVENIJE ZA LETO 2011, EPA 2028-V.</title> Gradivo k tej točki dnevnega reda je
               objavljeno na spletnih straneh Državnega zbora v Poročevalcu z dne 27. julija 2011.
               Uvodna obrazložitev k predlogu rebalansa v skladu s Poslovnikom lahko odbor kot
               zainteresirano delovno telo obravnava predlog rebalansa z vidika svojih pristojnosti,
               torej le v tistem delu, ki se nanaša na njegovo delovno področje, to pomeni, da bomo
               obravnavali le tisti del predloga, ki se nanaša na Ministrstvo za kulturo in na
               Ministrstvo za šolstvo in šport. Delovno telo lahko v skladu z 32. členom Poslovnika
               spremlja stanje na posameznih področjih iz svoje pristojnosti ter pripravlja
               odločitve o politiki na teh področjih. Prav tako lahko oblikuje stališča do
               posameznih vprašanj. S tega vidika je namen te seje zlasti podrobna seznanitev z
               rebalansom proračuna na področjih iz pristojnosti odbora, in sicer predstavitvi s
               strani predstavnikov Vlade, kot tudi s postavljanjem vprašanje članic in članov
               odbora predstavnikom Vlade. Takšna podrobna seznanitev, ter tudi razprava bo lahko
               poslancem podlaga za pripravo njihovih lastnih amandmajev. Tako lahko zainteresirano
               delovno telo k predlogu rebalansa sprejme svoje amandmaje, in sicer rok za amandmaje
               k predlogu rebalansa je tri dni pred sejo Državnega zbora za poslance in za
               zainteresirana delovna telesa. Amandmaje lahko zainteresirano delovno telo vlaga le k
               posameznim podprogramom pri določenih neposrednih uporabnikih iz posebnega dela
               državnega proračuna, ki so zajeti v predlogu rebalansa proračuna, in sicer le k
               tistim podprogramom, ki zadevajo njegovo delovno področje. Katera so ta, sem že prej
               povedala, kar zadeva naš odbor. Vsi amandmaji morajo upoštevati pravilo o ravnovesju
               med proračunskimi prejemki in izdatki ne smejo biti v breme proračunske rezerve ali
               splošne rezerve, niti v breme dodatnega zadolževanja. Po določbah Poslovnika se lahko
               amandmira posamezne podprograme pri določenih neposrednih uporabnikih iz posebnega
               dela državnega proračuna, ki so zajeti v predlogu rebalansa proračuna, <stage type="mag">(Nadaljevanje)</stage> ki so zajeti v predlogu Rebalansa
               proračuna, vire za povečanje sredstev pa lahko iščemo tudi pri drugih proračunskih
               uporabnikih. Amandmaji se lahko nanašajo le na tiste postavke, ki so predmet
               spremembe tistih, ki se torej ne spreminjajo, ni možno amandmirati. Zainteresirano
               delovno telo lahko torej sprejme amandma le k postavkam proračunskih uporabnikov, ki
               sodijo v naše delovno območje, pri čemer pa lahko vire iščemo tudi drugod pri
               kateremkoli uporabniku. Opozoriti bi kazalo, da bo predlog rebalansa za leto 2011
               Državni zbor obravnaval po postopku za rebalans na eni seji, tako moram reči, ne na
               dveh, potek seje.</p>
               <p>Najprej dajem uvodno besedo predstavnici ali predstavniku Ministrstva za finance.
               Izvolite.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp50">

               <speaker>ANKA ORAŽEM:</speaker>

               <p>Hvala lepa. Anka Oražem, Ministrstvo za finance. Jaz bi na kratko povzela samo
               splošni del in sicer, da so se odhodki državnega proračuna s predlogom rebalansa
               znižali za skoraj 365 milijonov evrov, ravno toliko so znižani tudi prihodki,
               primanjkljaj pa ostaja na nivoju sprejetega proračuna za leto 2011, ki je bil sprejet
               konec lanskega leta in sicer v višini 1,7 milijarde evrov. Znižanje odhodkov ob
               upoštevanju vseh zakonskih pravic posega predvsem na fleksibilni del odhodkov.
               Posebej so bili pregledani tudi projekti sofinancirani iz evropskih sredstev z željo,
               da bi bili le ti načrtovani čim bolj natančno. Z moje strani bi bilo za enkrat to
               vse. Hvala.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp51">

               <speaker>PREDSEDNICA MAG. MAJDA POTRATA:</speaker>

               <p>Hvala gospe Anki Oražem, za to uvodno predstavitev. In zdaj vprašujem ministra za
               šolstvo in šport in mu dajem besedo, da predstavi del predloga rebalansa, ki se
               nanaša na Ministrstvo za šolstvo in šport.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp52">

               <speaker>DR. IGOR LUKŠIČ:</speaker>

               <p>Hvala. Kot vidite, se nismo rebalansa spomnili mi zaradi potreb znotraj šolstva,
               ampak zaradi potreb Republike Slovenije in državnega proračuna, kar je osnovni cilj,
               kar je povedala kolegica, da ne povečujemo zadolževanje v tujini in zato smo morali
               na ministrstvu pogledati kaj lahko naredimo. Ker smo že v startu imeli velik
               primanjkljaj pri proračunu, smo mi lahko samo prerazporejali znotraj lastnega
               proračuna, tako da smo zmanjšali investicije iz 55 milijonov na 33, se pravi za 22
               milijonov. Potem smo zmanjšali sredstva za izobraževanje, to kar se zdaj javno dogaja
               in učitelji in sindikati protestirajo. To je pač bilo nujno treba narediti. in dobili
               neka dodatna sredstva, še 10 milijonov za plače v osnovnih šolah. Se pravi, mi na
               celotni budget dobivamo 10 milijonov, se pravi, to prinaša za nas rebalans, ampak v
               resnici izgubljamo 65, ker smo jih izgubili že takrat v tistem, na začetku. Tako da,
               sedaj dobivamo samo za pokrivanje najosnovnejših zadev sredstva, ker jih z osnovnim
               proračunom nismo dobili. Se pravi, če rečem še enkrat, manjkalo nam je 65 milijonov v
               prejšnjem proračunu. Nekaj od teh 65. smo jih lahko zagotovili s tem, da smo
               zmanjšali investicije in sredstva v izobraževanje, dobili smo pa še dodatnih 10, zato
               da pokrijemo tisto razliko. To je tragika zgodbe za katero nekateri mislijo, da je
               veselje, ker smo edini resor, ki je kaj dobil, v resnici bi morali to dobiti že s
               proračunom, pa nismo bili takrat uspešni in zdaj dobivamo teh 10 milijonov, kar je
               premalo, da bi realizirali sploh vse kar smo imeli v proračunu zastavljeno.
               Hvala.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp53">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu ministru. Ta hip državnega sekretarja <stage type="mag">(nadaljevanje)</stage> Jožefa Školča ni tukaj, ampak minister Žekš je
               pooblastil tudi gospo Ano Železnik za to, da zastopa Ministrstvo za kulturo na
               današnji seji. Gospod državni sekretar, besedo vam dajem za predstavitev
               rebalansa.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp54">

               <speaker>JOŽEF ŠKOLČ:</speaker>

               <p>Hvala lepa. Torej, z gospodom Žekšem sva se znašla na, kako se reče, začasnem delu na
               Ministrstvu za kulturo in pravzaprav lahko samo poročava o pretresu, ki ga je ta
               rebalans naredil na postavkah na ministrstvu, bistveno pa seveda vplivati na te
               stvari v času, ko sva tam, nisva mogla in bo mogoče tudi kdo drug lahko dal še kakšno
               pojasnilo.</p>
               <p>Ta rebalans je zmanjšal sredstva Ministrstva za kulturo za slabih 17 milijonov evrov
               glede na sprejeti proračun, dejansko pa skoraj za 20 milijonov glede na veljavni
               proračun. Sodelavci v ministrstvu so posegli po tistih postavkah po katerih je bilo
               pravzaprav edino možno poseči, to so sredstva za investicije. Tam se je znesek
               zmanjšal za 13 milijonov, potem imamo še določena sredstva za investicije v
               integralnem proračunu še za 3 milijone. Potrebno je bilo tudi upočasniti dinamiko na
               določenih projektih in investicijah. Zagotovljena pa so sredstva, da se končno konča
               SNG opera, muzej sodobne umetnosti in vratarnice na Metelkovi in pa tudi en velik
               objekt na Ptuju, prenova ene vojašnice, ki služi potrebam arhiva in zavoda za
               dediščino. Zmanjšanje sredstev je doseglo tudi določene ukrepe, se pravi
               digitalizacijo kinematografov, e-arhiviranje, sodobni ples, rezidenčne centre, delno
               tudi ta nov program kulturnih in kreativnih industrij in zmanjšana so bila tudi
               sredstva znatno za filmsko produkcijo za milijon 200 tisoč evrov in normalno, za
               mednarodno sodelovanje. Posegali niso na področje knjige in knjižničarstva, na
               področje kulturnih dejavnosti manjšinskih skupnosti, v tista fiksna sredstva javnih
               zavodov in na področje, ki ureja samozaposlene. Z rebalansom, to ki je po navadi
               zmeraj vprašanje, se delež proračuna za kulturo zmanjšuje z 2,15% na 2,06%. Težave,
               ki jih znamo imeti do konca leta s tako postavljenim proračunom bodo, upam,
               premostljive z dodatnimi prerazporeditvami sredstev med postavkami, težave pa se
               nakazujejo v potrebnih sredstvih za plače v javnih zavodih, potem za priznavalnine,
               republiške, in manjka tudi sredstev na postavki za samozaposlene v približno skupni
               oceni dveh milijonov evrov, ki jih bo potrebno nekako prerazporediti. To je, bom
               rekel, stanje proračuna Ministrstva za kulturo.<stage type="mag"/>
               </p>
            </sp>
            <sp xml:id="SDT5-OZKŠŠIM-Redna-032-2011-09-07.sp55">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Pričenjam razpravo. Izvolite, mag. Branko Grims.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp56">

               <speaker>MAG. BRANKO GRIMS:</speaker>

               <p>Stvar, s katero se soočamo danes ima eno svetlo točko na določenih področjih v
               šolstvu ima več denarja, to je plus, ampak žal je ta plus edini, kajti generalno je
               tukaj opomba na področjih, ki so v naši prisojnosti ista kot velja sicer za celotni
               proračun. Varčuje se na strateško popolnoma zgrešen način. Če želi doseči novi
               razvojni krog v Sloveniji in ga Slovenija življenjsko potrebuje potrebujemo novi
               investicijski zagon samo s pomočjo premišljenih razvojno usmerjenih investicij pa
               seveda tudi ustrezne podpore znanosti in razvoju lahko dosežemo novi razvojni krog,
               vse drugo bi moralo biti temu podrejeno in v tem primeru predmet marčevanja. Proračun
               pa je zastavljen ravno obratno - krni investicije na praktično vseh področjih, krni
               možnost zaposlovanja, samozaposlovanja, ohranja pa cel kup izdatkov, ki pomenijo
               zgolj premoščanje ali če želite podaljševanje sedanje Unije oziroma sedanjega stanja.
               Iz tega razloga je mogoče proračun opredeliti kot izrazito proti razvojno naravnan
               proračun. Tisti, ki živijo za kulturo pa bodo opazili, da se tudi sredstva za kulturo
               močno znižujejo in bodo proračun opredelili kot proračun, ki je proti razvojno
               naravnan in ne kulture. V tem stavku bo pravzaprav v tem proračunu povedalo vse.
               Tisti, ki boste zanj glasovali boste zanj prevzeli tudi odgovornost samo za to, ker
               se varčuje na napačnih področjih za tak proračun nebom glasoval in bom to odločitev
               prepustil.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp57">

               <speaker>PREDSEDNICA MAG. MAJDA POTRATA:</speaker>

               <p>Hvala. Besedo dajem gospodu Janezu Ribiču. </p>
            </sp>
            <sp xml:id="SDT5-OZKŠŠIM-Redna-032-2011-09-07.sp58">

               <speaker>JANEZ RIBIČ:</speaker>

               <p>Hvala. Spoštovani. V Poslanski skupini Slovenske ljudske stranke smo temeljito
               preučili celotni rebalans, jutri bomo naše ugotovitve predstavili na novinarski
               konferenci, zato bi danes samo kratko komentiral del rebalansa, ki se navezuje na
               kulturni resor in o katerem govorimo danes.</p>
               <p>Najprej bi lahko z gotovostjo dejal, da je finančno ministrstvo tako kot povsod
               drugje v tem rebalansu tudi tukaj največ vzelo investicijam, na tem mestu
               investicijam v kulturno infrastrukturo. Tako so tudi po navedbah pripravljavca
               rebalansa ustavljeni prav vsi investicijski projekti. V Slovenski ljudski stranki
               povsem razumemo logiko, da če sredstev ni dovolj, potem je potrebno manj trošiti,
               čeprav glede na rast javnega dolga v zadnjih treh letih sedanja vlada te logike
               nikakor ne more osvojiti. Skratka, če se varčuje naj se dogaja do na vseh področjih
               oziroma naj se breme varčevanja čim bolj enakomerno in pravično porazdeli med vsem
               deležnike. Toda Slovenija očitno varčuje samo na investicijah. O vsem tem pa smo
               ravno danes v Slovenski ljudski stranki vložili pisno poslansko vprašanje, v katerem
               pričakujemo pojasnila od ministra, kakšni so razlogi, da se na področju kulturnega
               dela samo v prvi polovico letošnjega leta odprlo 57 novih delovnih mest, govorimo o
               novih javnih uslužbencih in ne o privatnem sektorju. Torej, denarja za investicije
               ni, lahko pa še malo zaposlujemo. V večino proračunskih postavk še naprej pospešeno
               trošimo, verjetno se bodo konec leta nakupovali novi računalniki, nova oprema, itd.
               Torej, če se razumemo, najlažje je porezati investicije, to je par minut dela, izda
               se dekret, da se vse nove projekte zaustavi in to je to. O kakšni racionalizaciji
               dela in porabe sredstev seveda ne duha in ne sluha. V Slovenski ljudski stranki se
               dostikrat ozremo v leto 2008, v času <stage type="mag">(nadaljevanje)</stage> ko se vsi strinjamo, da je šlo Sloveniji najbolje. Krepka
               gospodarska rast je omogoča tudi rasti proračunskih sredstev. Danes temu ni več tako.
               Proračunski primanjkljaj je izven vseh normalnih okvirjev. Rast našega BDP-ja pa je
               praktično neznatna, pa vendar tudi ta rebalans proračuna, ki naj bi bil kvazi
               varčevalen kulturi namenja 200 milijonov evrov sredstev. To je eno tanko 17 milijonov
               več kot leta 2008, ko so bile razmere povsem drugačne. Koga, potem zavajamo, da je to
               varčevalni rebalans?</p>
               <p>Tako da, v imenu Poslanske skupine Slovenske ljudske stranke lahko samo rečem, da žal
               tudi za kulturo veljajo pravila ekonomije in sprej kot prej bo potrebno zategniti pas
               tudi na tem področju, vendar na način, ki bo pomenil dejansko povečanje učinkovitosti
               in nekoliko bolj varčno obnašanje ne pa, da vsi privilegiji ostajajo, stanje in način
               dela se praktično ne spreminja, varčujemo pa na investicijah. Mislim, da je tak način
               razporejanja javnih financ predvsem neodgovorno dejanje, kajti prav nič se ne gleda v
               prihodnost, temveč samo, kako s čim manj posegi preživeti gospodarsko krizo in
               čudežno upati, da se bo stanje izboljšalo samo po sebi. Da ne omenjam odnosa vlade in
               države do največjega projekta v prihodnjem letu v naši državi to pa je sigurno velika
               priložnost, ki jo ponuja evropska predstojnica kulture Maribor, vlada pa kot da ta
               del države ni v Sloveniji, kratko malo sramota.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp59">

               <speaker>PREDSEDNICA MAG. MAJDA POTRATA:</speaker>

               <p>Hvala, gospodu Ribiču. Besedo dajem mag. Andreja Rihter. Izvolite.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp60">

               <speaker>MAG. ANDREJA RIHTER:</speaker>

               <p>Hvala lepa za besedo, predsednica.</p>
               <p>Na kratko. Velik rez ministrstvo za šolstvo in šport pri izobraževanju odrastle ne
               razveseljuje, ampak mogoče vseeno, govorimo o rebalansu za leto 2011. Danes smo 7.
               septembra, preostalo nam je 3 mesece in še nekaj do konca proračunskega leta in
               zaradi tega si tudi nekateri razlagamo, da so ministri, ko je bilo potrebno
               pripraviti rebalans in zmanjšanje sredstev pregledali svoj plan dela in tudi videli
               kje so realizacije oziroma nerealizacije. To je meni edino tudi razumljivo, da so se
               na področjih investicij pokazale realnosti in nerealnosti do konca leta. Zaradi tega,
               z veseljem, sprašujem ministrstvo za kulturo oziroma državnega sekretarja, da bodo pa
               zaključene investicije, ko govorimo o Operi v Ljubljani, v mojem poslanskem vprašanju
               letos že drugič je bilo zagotovljeno, da naj bi bila oktobra meseca sedaj že tudi
               otvoritev. Z veseljem ugotavljam, da bomo sedaj sodobno umetnost na Metelkovi gotovo
               vratarnica in seveda prostori za arhivsko dejavnost, katero poteka že vrsto let.
               Zanima me, da ostali plan investicij nacionalnih ustanov, ki so bili že vrsto let
               prav tako v čakalnici narejena, pripravljena tudi gradbena dovoljenja, ko govorimo o
               ...<stage>/Nerazumljivo./</stage>.. muzeju, ko govorimo o arhivu na Roški in še nekaterih zadev.
               Verjetno prestavljajo na drugo leto pa me mogoče samo zanima realno. Seveda si sama
               razlagam tovrstne reze ravno v realnostih realizacije oziroma nerealizacije. Seveda
               je prioriteta oziroma rebalans narejen po strategiji in prednostih vlade, trenutne
               vlade, ki jo vodi Borut Pahor s svojimi ministri oziroma namestniki ministrov, ki so.
               Glede na to, da se po navadi pokrijemo samo s tako velikim pokrivalom je to tudi
               realno stanje, ko je potrebno narediti rez in iz proračuna izplačati samo toliko
               kolikor imamo, kajti ne želimo nadaljnjega zadolževanja za vse predvsem pa za mlade v
               prihodnosti. Edino realno je bilo, da se pogleda pri investicijah, to je moja
               razlaga, moje razmišljanje, ko nenazadnje tudi sami, <stage type="mag">(nadaljevanje)</stage> kot veste, v družinskem proračunu, ko delamo, vemo,
               kje se lahko najprej lotimo privarčevanja.</p>
               <p>Tako, da na drugi strani, kaj naj rečem, še enkrat za kulturo, tista grozota, ki je
               bila in pozivu vseh kulturnikov v 38 milijonih se ravno ni uresničila, a vseeno, na
               področju kulture je velik rez in žalosti seveda tudi področje filma, filmske
               produkcije, vemo kako veliko debato smo tudi imeli, vemo da se sedaj sredstva režejo,
               edino kar lahko pričakujem je, da bodo to prioritete tudi v prihodnosti, na drugi
               strani pa seveda prihajam iz dediščine, pa ne bom sedaj spraševala koliko realizacija
               Zakona o kulturnem tolarju oziroma evrov, koliko bodo obstala vsa ta dela, o katerih
               imamo agonijo že 15 let in tako naprej, ampak dobro bi se bilo zavedati, da kakorkoli
               je kultura čisto na koncu, je pa to le identiteta slovenskega naroda. Brez dediščine,
               ki je kapital trajnostni Slovenci izginjamo iz tega obličja in kdorkoli bo že
               predsednik vlade v prihodnosti, bi bilo dobro, da bi včasih več pozornosti posvetil
               tudi temu, ker bi s tem lahko razbremenil ali naredil nove naložbe, z gospodarstvom
               ali turizmom, ki je absolutno gospodarska panoga kot taka.</p>
               <p>Tako, da mogoče samo toliko vprašanje, kaj se bo s temi investicijami, o katerih sem
               slišala, res zgodilo do konca leta, ali bomo lahko imeli zelene trakove ali
               kakršnekoli in kaj bo s tistimi v drugem letu. Hvala lepa.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp61">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, besedo dajem gospodu Rudolfu Petanu, izvolite.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp62">

               <speaker>RUDOLF PETAN:</speaker>

               <p> Hvala za besedo, gospa predsednica, spoštovani. Torej, proračun je ali vsaj moral
               bi biti, tudi rebalans seveda, odraz nekega stanja, finančnega stanja, gospodarskega
               stanja v državi. Pri tem rebalansu je bilo rečeno, da se predvideva okoli 300
               milijonov evrov prihranka, zato da se ne bi zadolževali za naprej in seveda stanje se
               zrcali tudi v obeh ministrstvih, eden malo manj, eden malo več, skupna nit tega pa
               je, da se, da bomo prihranili teh 300 milijonov evrov, zmanjšujejo investicijska
               sredstva in to kar na vseh področjih, na vseh sektorjih. Torej, razvoj, zmanjšujemo
               možnosti razvoja in če to upoštevamo ob splošnem stanju, ki je ta trenutek v
               Sloveniji, da vsak dan se Slovenija zadolži za 10 milijonov wvrov, zato da lahko
               pokrijemo trenutne potrebe države, tudi za plače, to pomeni na mesec 300 milijonov.
               To pomeni, da če prihranimo 300 milijonov, bomo prihranili za 1 mesec, recimo, da je
               to september, kaj pa oktober, november in december? To se pravi, ne drži, da bomo
               zmanjšali kakšno zadolženost in s tem prihrankom tega rebalansa ne bomo veliko
               naredili. Ne bom rekel, da nič, prav gotovo se bo nekaj naredilo, ampak 300
               milijonov, ob predpostavki, da se je v treh letih zadolženost Slovenije povečala za 8
               milijard, je pa res malo.</p>
               <p>In naslednje, potem, dobro, bom rekel, da je to bolj kozmetični popravek, ampak jaz
               se ne norčujem iz tega, je neki prihranek prav gotovo, ampak ne tisti, ki bi zadevo
               reševal, niti do konca leta. Po nekaterih podatkih, in trdim, da so za "prmejduš",
               kot se to reče, ampak ker se to že kar vztrajno govori, da na enem od ministrstev
               sploh nimajo predvidenih več plač za december, ampak to bo Vlada reševala. Dejstvo pa
               je, da je ravno danes objavljen podatek, da je Slovenija zdrsnila za 12 mest na
               lestvici konkurenčnosti, to pa je tisto, kar je razvojno in zdaj mi še zmanjšujemo
               sredstva za investicije, to se pravi za razvoj, pa smo že zdrsnili za 12 mest, v enem
               letu. In dejstvo je, da jaz kaj dosti ne bom razpravljal, ker jaz osebno sem
               prepričan, da se tega rebalansa niti ne da popravljati, se ga ne da z amandmaji, zato
               tudi nismo vložili nobenega amandmaja, to mislim, da se še ni zgodilo, ampak ker ga
               enostavno ni mogoče popravljati, ker se enostavno ne ve, kje bi kaj vzel ali kaj
               drugam dal, če tako ali tako na vseh področjih manjka.<stage type="mag">(nadaljevanje)</stage> Vzelo se je pa tako ali tako na tistem najbolj
               propozivnem delu, to je na investicijah. Ko zamrzne investicija, veste da je prvo na
               udaru gradbeništvo, potem pridejo inštalaterji, oprema, da ne naštevam, vsi pridejo,
               vse veje pridejo na vrsto, če se ustavijo investicije. Zdaj, lahko smo veseli, da
               tiste investicije, ki še trajajo, da se vsaj nekaj dela, vendar to se bo žal končalo
               in kot sem omenil, s tem prihrankom bomo prihranilo 1 mesec, ostalo pa še do konca
               leta, pa mi enostavno še ni jasno. Tako, da zaradi tega splošnega trenda jaz
               enostavno ne morem podpreti tega rebalansa, niti tega za ti dve ministrstvi, niti za
               katero drugo ministrstvo, niti v celoti, ker to kar je pripravljeno ne rešuje zadeve,
               niti do konca leta in rebalans naj bi bil tisti, ki naj bi finančno leto pokril,
               ampak se ne pokrije, številke enostavno ne gredo skupaj. Zato, kot sem rekel, ne
               morem podpreti tega rebalansa. Hvala.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp63">

               <speaker>PREDSEDNICA MAG. MAJDA POTRATA:</speaker>

               <p>Hvala. Besedo dajem gospe Majdi Širca.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp64">

               <speaker>MAJDA ŠIRCA:</speaker>

               <p> Seveda je bil predlog, ki ga je dalo Ministrstvo za finance v prvi rundi šokanten.
               Šlo je za več kot 40 milijonov minusa, reza na Ministrstvu za kulturo in verjamem, da
               prizadevanja nevladnega, vladnega sektorja pa tudi predsednika države, ki je podpiral
               in podprl sprejetih 7 tisoč podpisov civilne in ostale javnosti s področja kulture,
               zelo enotne, ki je bila šokirana s tovrstno visoko možnostjo reza, čeprav razume in
               je razumela čas, ampak šokirana tudi ob dejstvu, da druga področja, Ministrstvo za
               šolstvo, policija, vojska in vsi ostali niso izvajali tistih varčevalnih ukrepov, ki
               jih je Vlada določila v svojih zakonih in odločitvah, medtem ko kultura je, da se je
               zgodila s tem taka pravica. Zato teh 20 milijonov, ali nekaj manj, ki so se odvzeli
               znotraj 40 in zdajšnji predlog je na nek način, verjamem da sicer boleč, ampak
               vendarle pomembna zmaga za področje kulture, kjer se vsem področjem več ali manj
               jemlje specifiko, ki jo je minister Lukšič sicer pojasnil na področju šolstva, kjer
               je zaposlovanje očitno tisto, ki prinaša plus 10 milijonov ministrstvu, vendarle
               pomembno. Zato bi veljalo gospodu Ribiču, ki je pojasnjeval razlike med letom 2008 in
               letom 2011 vendarle poudariti, da leta 2008, ko je bilo stanje v državi povsem
               drugačno, ko so bile možne gradnje, ki jih mimogrede ni bilo, ko so bile možne
               investicije, ko so bili možni boljši prelivi, je vendarle takrat bilo za področje
               kulture 13 odstotkov denarja manj kot ga je danes. In tudi ni res, da bi se
               investicije tako drastično ustavile, sami tisti, ki prihajate iz lokalnih sredin, ki
               trenutno prav na področju kulture, obstajajo gradnje, naj omenim Vitanje, Ptuj, Novo
               Mesto, Brežice, Celje, da govorim o Ljubljani, o Vipavi, ki se bo zgodila, dobro, se
               še pač ni, da ne govorim o Strmolu, da ne govorim o Vipolžah, da ne govorim o
               Rajhenburgu, skratka tistih skombiniranih investicijah z evropskimi sredstvi, ki so
               stekla in ki jih v preteklosti na žalost ni bilo. To, rez, se ni zgodil v tako veliki
               meri, se je pa v določeni meri zgodil, ampak tisto, kar je bolj problematično kot to,
               da so se nekatere investicije, da se jih znotraj tega prihranka na področju kulture
                  <stage type="mag">(nadaljevanje)</stage> vendarle dogaja precej, na
               področju investicij je bolj drugje. In sicer to ali se investicije, ki so odobrene,
               planirane in pripravljene, sploh dogajajo. In jaz ne bi želela in zelo hudo bi bilo,
               če bi se rebalans zgodil s tem, ko bi v teh treh mesecih, kot je pravilno Andreja
               ugotovila ali par mesecih, ki so še sploh odprti za porabo teh sredstev, ta sredstva
               ostajala. Zaradi tega, ker so investicije zaustavljene tudi zaradi revizij, zaradi
               nepripravljenih dokumentov, nepripravljenih gradbenih odločitev, kot se je na primer
               zgodilo v Mariboru kjer denar čaka ali je čakal, vsaj takrat ko se je ta proračun in
               rebalans delal, tako za MAKS oziroma za umetnostno galerijo, tako za knjižnico kot
               tudi za tiste dogovorjene investicije, ampak kot vidim, vsaj v medijih, nobena
               gradnja ni stekla, zaradi tega, ker volja je bila, denar je - čaka, medtem ko
               pripravljenih projektov ni. In zdaj, jaz bom vesela in verjamem, da se bo vlada lahko
               tako odločala, da bo ta denar, ki bo ostajal, tako kot je dejal Jožef, državni
               sekretar, da bo lahko prerazporejala na tista področja, kjer ga zmanjkuje zaradi
               logičnih tokov. Če je več samozaposlenih in verjamem, da je tistih samozaposlenih, ki
               jim država plačuje prispevke res več, da bodo lahko ta sredstva pridobljena
               preusmerjena iz tistih sredstev, ki so planirana, niso pa stekla. In ne bodo, ker
               verjamem, da bo Ministrstvo za finance naredilo isti trik, kot je naredilo lani, ko
               je zaprlo pretok sredstev v oktobru, ko je s tem pridobilo več kot je z rebalansom v
               bistvu računalo.</p>
               <p>Skratka, gospodu Ribiču velja ponoviti. V letu 2009 je bilo na Ministrstvu za kulturo
               oziroma kulturi namenjeno največ sredstev znotraj proračuna po osamosvojitvi in je
               bilo v letu 2008 13% manj sredstev za kulturo, v teh cvetočih letih 2008, ko so bile
               tudi že odprte možnosti črpanja evropskih sredstev, pa se niso, kot jih je z
               rebalansom v letu 2011. In v tem smislu kultura ni čisto na koncu, tudi zaradi tega,
               ker so se kulturniki sami zavedali, da to, kar je vlada s predlogom prvega rebalansa
               naredila kulturi, da ji je vzela več kot vsem drugim resorjem, da je potem uslišala,
               popravila in se povlekla nazaj in odvzela določen delež, ki je očitno za kulturo na
               nek način, ne bom rekla sprejemljiv, ampak še možen v okviru vseh ostalih proračunov
               in vseh ostalih oblik varčevanja, ki so jih deležna tudi druga področja.</p>
               <p>Tisto, kar se velja bati je zgolj to, da bo leto 2012, 2013 pod hujšim udarom, kot je
               rebalans leta 2011 in da takrat se bodo lahko odpirala vprašanja, ki jih mogoče danes
               kdo po krivici, ali po krivici ne rečem po krivici, ampak vendarle z zadržki ali
               skrbmi izjavlja.</p>
               <p>Kar se tiče filma zgolj v pojasnilo, ki ga bo sigurno dala tudi vlada. Res je,
               znotraj teh 17 ali dobrih 17 milijonov kolikor jih je rebalans odrezal Ministrstvu za
               kulturo, je Vlada oziroma ministrstvo pripravilo določen rez v milijon dva je bilo
               povedano 1,2 milijona na področju filma. Verjamem, da preprosto zaradi tega, ker
               tista 2 milijona, ki sta bila povečana za film enostavno v letošnjem letu ne moreta
               biti realizirana in bi se vrnila v proračun, ker je razpis bil objavljen relativno
               pozno. <stage type="mag">(Nadaljevanje)</stage> Da pa valja opozoriti,
               da film, če bi pridobil sredstva, tako kot narekuje nov zakon, tudi od RTV Slovenija
               in od komercialne televizije bi bil za tretjino na boljšem, kot je sedaj brez te
               povečave, ki se je zgodila z deležem dviga sredstev za filmske umetnike.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp65">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Še sama želim razpravljati.</p>
               <p>V odboru, ki ima dve ministrstvi v svojem delovnem področju bi se skoraj lahko
               zgodilo, vsaj tako je v javnosti odmevalo, da obstaja različna obravnava Ministrstva
               za šolstvo in šport in Ministrstva za kulturo. Dejstvo pa je, da je moralo krčiti
               sredstva tudi Ministrstvo za šolstvo in šport na posameznih področjih. Da pa je
               povečanje števila zaposlenih zvezano z nekaterimi razveseljivimi podatki o tem, da se
               populacija otrok zvečuje, da je večji vpis otrok v vrtce. Kakšne so bile še
               obveznosti s tistimi zakoni, vsaj troje bi jih lahko omenila, ki so bili v volilnem
               letu sprejeti, je druga zgodba. Ampak rada bi reagirala samo na to nenehno
               poudarjanje, kako na napačnem koncu se Vlada zadev loteva, bi rada omenila samo to,
               da so bili zavrnjeni, ali nesprejeti zakoni, ki bi omogočili, če bi bili sprejeti in
               veljavni tudi nekoliko ugodnejše razmerje med prihodki in odhodki v proračunu, pa so
               bili zavrnjeni. Tudi tisto kar na načelni ravni običajno zelo radi obsojamo potem, ko
               je prišlo v realizacijo o zakonih je bilo tisto zavrnjeno. Tako da tu ne kaže se
               zaradi ne vem kako zelo škandalizirati, ker je bil čas, ko bi se lahko tudi zavzeli
               za to, da bi kaj storili, pa sedaj puščam ob strani kdo je bil pobudnik kakšnega od
               referendumov. Ampak veste, ko govorimo o investicijah vemo tudi žalostno zgodbo
               investicij. Če se jaz po tistem koncu Slovenije vozim, za katerega pravi kolega
               Ribič, da se obnašamo do njega, kot da ni v Sloveniji, potem opažam skelete velikih
               stanovanjskih stavb v katerih je, ne znam povedati koliko neprodanih, nezasedenih
               stanovanj, zaradi tega, ker so bile investicije plod prenapihnjenega gradinskega
               balona. Vem za stvari, ki v Mariboru ne stečejo. Vem, da je bila vložena celo ena
               interpelacija zaradi tega, ker so ostala neporabljena sredstva za prijavljene
               investicije, ki jih prijavitelji niso mogli uresničiti in še bi lahko naštevali take
               zgodbe.</p>
               <p>To, kar pa nesporno drži pa je, da ne more za neko okolje zaradi tega, ker mu je
               pripisan nek nadvse pomemben projekt, za katerega je cela država rekla, da je zanj
               zainteresirana, da uspe, da bi za tisto okolje potem veljali drugačni predpisi. To pa
               je del tiste razprave, in je ne bom ponavljala, o kateri je govorila Majda Širca,
               zato da neka investicija steče, za katero je volja in za katero so sredstva na voljo
               morajo biti pripravljeni tudi neki dokumenti, da tista investicija lahko steče. Jaz
               sem s tem svojo razpravo končala.</p>
               <p>Vprašujem, če želi še kdo razpravljati, ker sicer dajem besedo gospodu državnemu
               sekretarju, da odgovori na zastavljena vprašanja.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp66">

               <speaker>JOŽEF ŠKOLČ:</speaker>

               <p>Hvala lepa za besedo. Mogoče ne bom znal na vse odgovoriti, ampak če bi na splošno
               rekel, tisto kar velja povedati je, da je proračun Ministrstva za kulturo precej
               rigiden zaradi porabnikov, ki jih pač ima, in je, bom rekel, ta prostost
               prerazporejanja sredstev manjša kot se mogoče zdi.</p>
               <p>Glavni problem pač organizacije, glavna značilnost, bom rekel, tega kulturnega
               sistema je, da ima veliko javnih zavodov z veliko zaposlenimi in drugimi stroški. Ko
               Ministrstvo za kulturo pač oddvoji sredstva, ki so potrebna za delovanje teh javnih
                  <stage type="mag">(nadaljevanje)</stage> zavodov, ki se še in še na
               novo ustanavljajo, gre avtomatično preko polovica sredstev za to.</p>
               <p>Druga sredstva, s katerimi se ne da prosto razpolagati so sredstva, ki jih Evropa
               namenja za različne investicije. Mi lahko prerazporejamo tisti del sredstev, ki so
               slovenska participacija in ko vse to seštejete, je potem dejansko zelo malo postavk,
               v katere se da poseči in žal, to imajo kolegi iz opozicije prav, bom rekel ne da je
               najlažje, ampak skoraj da je edino mogoče delati zamike na področju investicij. Tu
               lahko stvari počakajo in tako naprej, toliko glede teh splošnih zadev, s tem da je,
               bom rekel, nekako politika ministrstva, da odprte projekte le zaključuje in raje
               katerega ne odpre, druge se v kratkem času ne da narediti.</p>
               <p>Gospod Ribič je govoril ,da naj bi se v tem javnem sektorju kulture zaposlilo neko
               znatno število ljudi. Iz podatkov, ki jih imamo na Ministrstvu za kulturo, se pravi
               za tiste javne zavode, kjer dobivajo denar iz proračuna ministrstva, pravi tu
               kolegica, da lahko z gotovostjo zatrdimo ,da v letošnjem letu ni šlo za povečanje
               zaposlitev in je čisto možno, da se je zgodilo v tistem delu, ko občinski javni
               zavodi kaj zaposlujejo, nato pa je zelo posreden vpliv lahko ministrstva in je
               vprašanje na koga je za kazati s prstom.</p>
               <p>No, hočem reči, to se je nekje drugje pojavilo, ni se v tem delu proračuna, o katerem
               se mi zdaj pogovarjamo, samo to sem hotel reči, vsaj domnevam, da je tako, če se bo
               potrebno popraviti, bomo pač te podatke vam dali.</p>
               <p>V proračunu za 2011 je bilo spet rečeno, da naj bi EPK prišel slabo čez, to moram
               reči, da ni res, da je Ministrstvo za kulturo v celoti izpolnilo zavezo do javnega
               zavoda na tem področju, nimamo pa podatkov, če so mariborska občina in druge
               partnerske občine v dogovorjenem deležu že poravnale te obveznosti.</p>
               <p>Če ostanemo pri EPK-ju in vprašanjih glede zagotovljenih investicij, tu je potrebno
               reči, da je Vlada sprejela v letošnjem letu neke sklepe glede teh investicij in dala
               prednost tej umetnostni galeriji in knjižnici v Mariboru, da je celo bilo Ministrstvo
               za finance bilo pripravljeno zagotoviti dodaten denar iz proračunske rezerve, vendar
               je treba tu povedati, da bi bilo možno ta denar črpati, če bi mestna občina imela
               ustrezno dokumentacijo in gradbeno dovoljenje. Mestna občina Maribor do danes tega ni
               zagotovila, to je verjemite povzročilo marsikatero težavo marsikateremu drugemu
               načrtu, zagotovila pa so bila ves čas drugačna, jaz sem to nekaj časa spremljal tudi
               kot predsednik Sveta EPK-ja in bi vam lahko o tem veliko povedal, ampak to, da ni teh
               investicij je pravzaprav odgovornost kljub vsemu na strani Mestne občine Maribor, s
               tem da tam os se tudi določene stvari zapletale, kot se pri vseh investicijah
               zapletajo, tako da ne bi jaz zdaj tukaj s prstom kazal čisto na <stage type="mag">(nadaljevanje)</stage> župana ali na kogarkoli, ker je potrebno dobiti v
               občutljivem mestnem jedru soglasja od marsikoga zato, da nek tak program lahko steče.
               Zato stoji del dokumentaciji na knjižnici in zato so tu, če prav razumem, delno
               premestili to investicijo galerije z enega brega na drugi Drave.</p>
               <p>Potem je bilo tu vprašanje glede tega kdaj bodo končane te že prej omenjene
               investicije. Jaz upam, da letos, zdaj res počasi prihaja do prevzemov in recimo da ni
               pričakovati kakšnih novih presenečenj, ki smo jih na nekaterih objektih bili deležni
               leta in leta, pač sodelavci, ki to spremljajo, pravijo, da je to mogoče zaključiti.
               Bo pa predvsem pri operi ostalo še zelo veliko dela iz naslova tega, da so tam dve
               podjetji šla v stečaj, da je veliko reklamacij, da je del tega potrebno zagotoviti iz
               tistih garancij, del iz stečajne mase, velika kolobocija kot je tudi kolobocija
               povsod kjer se je kaj takšnega s kakšnim gradbincem zgodilo.</p>
               <p>Bilo je vprašanje glede drugih teh stvari, glede Roške in prirodoslovnega muzeja. To
               letos ni bilo resno v načrtu in zato tudi se verjetno ni nič zgodilo. To ste verjetno
               lahko videli že v začetku in tu ni nič novega, kako bo naprej, pa jaz o tem ne bi
               upal govoriti.</p>
               <p>Ali je bilo še kakšno tako vprašanje, ki zahteva kakšno pojasnilo? No, glede Roške
               lahko rečem, da državni arhiv poskuša še vplivati na te prostorske akte Mestne občine
               Ljubljana in da si prizadevajo, da bi na dolgi rok dobili možnost gradnje tega
               regalnega skladišča v dvorišču te stare kasarne, se pravi med restavratorskim centrom
               na eni strani in tisto arhivsko stavbo na drugi strani in z vidika mestnega urbanista
               okoli tega ni večjih zadržkov. Ta sestanek smo imeli danes.</p>
            </sp>
            <sp xml:id="SDT5-OZKŠŠIM-Redna-032-2011-09-07.sp67">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi še kdo besedo? Če ne, potem predlagam, da sprejmemo ugotovitveni
               sklep oziroma da glasujemo o tem sklepu: Odbor za kulturo, šolstvo, šport in mladino
               se je seznanil s predlogom rebalansa proračuna Republike Slovenije za leto 2011 iz
               svojega delovnega področja. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Seznanitveni sklep je sprejet.</p>
               <p>S tem smo končali tudi 2a točko, v kateri smo obravnavali predlog rebalansa
               proračuna. Odbor bo pripravil mnenje in ga posredoval matičnemu delovnemu telesu, to
               je Odboru za finance in monetarno politiko. Vsem sodelujočim pri tej točki dnevnega
               reda se zahvaljujem.</p>
               <p>Odpiram <title>3. TOČKO - RAZNO.</title> Želi kdo kaj predlagati, kaj povedati? Če ne,
               potem se vam zahvaljujem. Končujem tudi 3. točko dnevnega reda. S tem zaključujem 32.
               sejo Odbora za kulturo, šolstvo, šport in mladino. Vsem se zahvaljujem za
               sodelovanje, vas lepo pozdravljam in naj vam mine tudi nadaljevanje dneva v dobrem
               vzdušju. Hvala.</p>
               <stage type="time">(Seja je bila končana 7. septembra 2011 ob 16.36.)</stage>
            </sp>
         </div>
      </body>
   </text>
</TEI>