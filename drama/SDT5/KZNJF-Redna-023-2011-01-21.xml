<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-KZNJF-Redna-023-2011-01-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BF376329D19E68FBC12577FA004CC954</idno>
               <idno type="custom" subtype="day">2655BB9F42B6C865C125782B00292DA5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=2655BB9F42B6C865C125782B00292DA5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZNJF-Redna-023-2011-01-21.KZNJF" n="023">
               <name>Redna</name>
               <date when="2011-01-21"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZNJF-Redna-023-2011-01-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZNJF-Redna-023-2011-01-21.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NADZOR JAVNIH FINANC</stage>
            <stage type="session">23. seja</stage>
            <stage type="date">(21. januar 2011)</stage>
            <stage type="chairman">Sejo je vodil mag. Andrej Vizjak, predsednik komisije.</stage>
            <stage type="time">Seja se je pričela ob 09.03.</stage>
            


            <sp xml:id="SDT5-KZNJF-Redna-023-2011-01-21.sp1">

               <speaker>PREDSEDNIK MAG. ANDREJ VIZJAK:</speaker>

               <p>Spoštovani, dobro jutro vsem. Pričenjam s 23. redno sejo Komisije za nadzor javnih
               financ. Torej, nobeden izmed članov Komisije za nadzor javnih financ se ni opravičil
               tako da bomo očitno v popolni sestavi.</p>
               <p>Prehajamo na določitev dnevnega reda in sicer s sklicem seje ste prejeli tudi dnevni
               red dela komisije z eno samo točko, to je obravnava revizijskega poročila Računskega
               sodišča Republike Slovenije z naslovom izplačilo odškodnin in gradnja nadvoza nad
               avtocestnim odsekom Pljuska<stage>(?)</stage> - Ponikve. Vaših predlogov za spremembo dnevnega reda
               do, to se pravi včeraj do 12.00 ure nisem prejel zato je tako predlagan dnevni red
               tudi določen s samim sklicem.</p>
               <p>Prehajamo tudi na obravnavo te edine točke, <title>OBRAVNAVA REVIZIJSKEGA POROČILA <q>"IZPLAČILO ODŠKODNIN IN GRADNJA NADVOZA NAD
               AVTOCESTNIM ODSEKOM PLUSKA - PONIKVE"</q></title>
               </p>
               <p>Gradivo ste prejeli, to je revizijsko poročilo Računskega sodišča. Prejeli ste ga s
               sklicem, ostalim pa je seveda na razpolago na spletni strani Računskega sodišča.
               Naknadno je Računsko sodišče posredovalo še opomnik za samo razpravo. K tej točki smo
               vabili predstavnike DARS-a, pozdravljam med nami direktorico oziroma predsednico
               uprave, gospo Matejo Duhovnik s sodelavci. Vabili smo tudi nadzorni svet DARS-a, se
               je opravičil. In med nami pozdravljam seveda tudi predstavnike Računskega sodišča,
               namestnika predsednika in pa vrhovnega državnega revizorja. Z nami so... Vabili smo
               tudi agencijo za upravljanje kapitalskih naložb, pozdravljam predsednico tukaj in pa
               seveda smo povabili tudi komisijo za preprečevanje korupcije, tudi pozdravljam med
               nami predsednika.</p>
               <p>Torej predlagam, da začnemo s to obravnavo po ustaljenem voznem redu kot temu rečemo;
               najprej bi dal uvod predstavniku Računskega sodišča potem bi seveda nadaljevali z
               revidirancem, z družbo za avtoceste. Potem bi pa seveda tudi odprli razpravo seveda
               pa se lahko tudi gostje, ki ste vabljeni glede na interes vključite v to razpravo.
               Torej predstavniki Računskega sodišča, beseda je vaša.</p>
            </sp>
            <sp xml:id="SDT5-KZNJF-Redna-023-2011-01-21.sp2">

               <speaker>TOMAŽ VESEL:</speaker>

               <p>Hvala lepa gospod predsednik.</p>
               <p>Uvodoma bi želeli poudariti, da je v temu revizijskemu poročilu, ki ga danes
               obravnavate bila podana zahteva za predložitev poročila o ukrepih, tako imenovano
               odzivno poročilo, ki ga pričakujemo do najkasneje 15. 3. seveda letošnjega leta. In
               seveda v tem porevizijskem poročilu se bo tudi Računsko sodišče lahko opredelilo do
               izvedenih popravljalnih ukrepov, ki smo jih zahtevali pri izdaji tega revizijskega
               poročila.</p>
               <p>Poleg tega je ob izdaji revizijskega poročila Računsko sodišče podalo kazensko ovadbo
               v povezavi z revizijskimi razkritji pri temu revizijskemu poročilu kajti menimo, da
               so podani znaki kaznivega dejanja zlorabe uradnega položaja ali uradnih pravic po
               kazenskem zakoniku. Obenem pa tudi obvestilo Ministrstvu za pravosodje oziroma
               pozvalo naj opravi nadzor nad delom cenilcev in tudi izvedencev, ki so bili
               angažirani pri cenitvah v zvezi s tem poslom. To bi želel poudariti samo kot
               okoliščine ob izdaji revizijskega poročila. V navadi je, da Računsko sodišče pri
               predstavitvah na seji komisije na kratko tudi predstavili revizijska razkritja pa mi
               dovolite, da tudi to storim namreč v temu primeru je DARS s podpisom kupoprodajne in
               tudi menjalne pogodbe in sporazuma namesto razglasitve po našem mnenju ravnala
               negospodarno saj je na podlagi pogodbe in sporazuma fizični osebi priznala znesek
               odškodnine v vrednosti milijon in pol evrov čeprav ta fizična oseba do te odškodnine
               ni bila upravičena. Odškodnina je bila namreč izračunana na podlagi dodatnih stroškov
               poslovanja družbe Avto transport Kovačič, d.o.o., iz Trebnjega zaradi poslovanja na
               dveh lokacijah in le na podlagi stroškov, ki bi bremenili fizično osebo. Pogodba in
               sporazum je tako po našem mnenju nična na delu, ki se nanaša na priznanje
                  odškodnine za stroške avto
               transporta Kovačič in izgradnje nadvoza. Zaradi neupravičenega izplačila te
               odškodnine fizični osebi je tako DARS negospodarno povečala svoje izdatke še za
               tristo triintrideset tisoč tristo triintrideset evrov plačane akontacije dohodnine
               tej fizični osebi. Zaradi pristanka na sklenitev pogodbe s katero je DARS poleg
               izplačila odškodnine zavezala plačilo tudi vse davčne obveznost iz tega posla pa je
               DARS-u povzročilo tveganje, da bi morala plačati še dvesto devet tisoč in nekaj evrov
               poračuna dohodnine in stroške zastopanja pri spodbujanju informativnega izračuna
               dohodnine. V skladu s pogodbo in sporazumom je del navedene odškodnine v vrednosti
               petsto tisoč evrov DARS zadržala za financiranje izgradnje nadvoza 4 - 4 za katerega
               sta DARS in Ministrstvo za promet s fizično osebno sklenila pogodbo o sofinanciranju
               ter ureditvi medsebojnih razmerij.</p>
               <p>Pogodba je, po našem mnenju, v nasprotju z Zakonom o javnih cestah, ki dovoljuje
               sklenitev tovrstne pogodbe le z gospodarsko družbo ali pa podjetnikom posameznikom in
               ne s fizično osebo. Nadvoz je torej bil zgrajen v nasprotju z veljavnimi predpisi,
               poraba sredstev pa je zaradi različnih razkritij v revizijskem poročilu po našem
               mnenju negospodarna saj tudi avto transport Kovačič ni uveljavil svojih pravic ki jih
               lahko v skladu z Zakonom o urejanju prostora. Tudi če bi avto transport Kovačič
               uveljavljal pravico do odškodnine in bi DARS odškodnino priznala dejanskemu
               upravičencu bi ravnala negospodarno zaradi priznane odškodnine v vrednosti milijon in
               pol evrov saj je bila pri izračunu škode, ki je nastala zaradi poslovanja tega
               podjetja na dveh lokacijah upoštevana povezava med lokacijama z uporabo daljše
               lokalne ceste in ne povezava med lokacijama zgolj z nadvozom nad avtocesto. Prav tako
               pa so po našem mnenju pomembno, potrebno je poudariti, da so bili upoštevani podatki
               o obsegu poslovanja v letu 2007 in 2008 pri cenitvah in določanju seveda odškodnine
               ne pa podatki iz leta 2009 ki so bili merodajni in pomembno različni ob sklenitvi
               pogodbe in sporazuma v tistem časovnem obdobju.</p>
               <p>DARS je torej nakazala odškodnino fizični osebi in ne pravni osebi, ki je bila
               relevantna pri sklenitvi tega posla in omogočila nastanek tveganja, da se bo tudi to
               podjetje izognilo plačilu, po naši oceni, vrednosti davka v najmanj dvesto tisoč
               evrov pri obračunu davkov od dohodkov pravnih oseb saj stroški tega podjetja ne bodo
               kriti iz izplačane odškodnine DARS. V povezavi s tem smo seveda naložili popravljalne
               ukrepe tako upravi DARS kot tudi kar storimo redko nadzornemu svetu te gospodarske
               družbe. kot rečeno pričakujemo odzivno poročilo najkasneje do 15 3. letošnjega leta.
               Hvala lepa.</p>
            </sp>
            <sp xml:id="SDT5-KZNJF-Redna-023-2011-01-21.sp3">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Preden dam besedo naprej, verjetno je res nekoliko nenavadno da smo sklicali komisijo
               na to temo pred porevizijskem poročilu. Vendar sem ocenil, da gre za tako eklatanten
               primer, da seveda kar terja obravnavo prioritetno. Namreč bojim se, da če bo država s
               podobnimi ravnanji tudi druge državne firme ravnale pri umeščanju ali pa pri izvedbi
               infrastrukturnih projektov v prostor na takšen način po domače kot ugotavljamo bo
               seveda lahko povzročena tej državi neverjetna škoda. Zato se mi je zdelo seveda
               smiselno to obravnavo sklicati in tudi slišati od DARS-a kako vidi ta problem.
               Predvsem pa kako namerava sanirati ta problem in preprečiti, da se podobne stvari ne
               zgodijo. Jaz bi tukaj prosil sedaj DARS za neke vrste odziv na te očitke, gotovo.
               Plus tega pa seveda tudi neko sporočilo, kako naprej? Izvolite.</p>
            </sp>
            <sp xml:id="SDT5-KZNJF-Redna-023-2011-01-21.sp4">

               <speaker>MATEJA DUHOVNIK:</speaker>

               <p>Hvala lepa za besedo.</p>
               <p>Tako kot je že gospod Vesel z Računskega sodišča povedal, DARS je revizijsko
                  poročilo  v zvezi s tem primerom prejel 15.
               decembra lani in v temu revizijskem poročilu je s strani Računskega sodišča zahtevano
               odzivno poročilo v katerem mora DARS navesti vse pripravljalne ukrepe. Rok za
               pripravo odzivnega poročila je 15. marec letošnjega leta. DARS-u smo v bistvu za
               izvedbo teh popravljalnih ukrepov izvedli že določene aktivnosti, pozvali smo fizično
               osebo za predložitev listine iz katere izhaja pravno razmerje med njo kot bivšim
               lastnikom zemljišč, ki jih je DARS potreboval za izgradnjo avtoceste in družba avto
               transport Kovačič, d.o.o. kot zakupnikom oziroma najemnikom teh zemljišč. Hkrati smo
               na DARS-u naročili novo cenitev sodnih izvedencev ki bodo podali ustrezno cenitev
               škode, ki je nastala oziroma bo nastala, avto transport Kovačič, d.o.o. zaradi
               izgradnje avtoceste in sicer na način kot je to od DARS-a zahtevalo Računsko sodišče.
               Ostale popravljalne ukrepe bo DARS izvedel v roku devetdeset dni tako kot sem že
               povedala, po prejemu revizijskega poročila, to je do 15. 3. 2011.</p>
            </sp>
            <sp xml:id="SDT5-KZNJF-Redna-023-2011-01-21.sp5">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa, to je to. Samo še eno obvestilo namreč člana komisije poslanca Janeza
               Janšo nadomešča s pooblastilom poslanec Peter Verlič.</p>
               <p>Torej sprašujem ali želi kdo izmed ostalih gostov v temu trenutku intervencijo?
               Gospod Klemenčič, izvolite.</p>
            </sp>
            <sp xml:id="SDT5-KZNJF-Redna-023-2011-01-21.sp6">

               <speaker>GORAN KLEMENČIČ:</speaker>

               <p>Hvala lepa gospod predsednik.</p>
               <p>Zelo na kratko, komisija je decembra leta 2009 prejela anonimno prijavo v zvezi z
               zadevo. Takrat je ocenila, da iz anonimne prijave ne izhaja dovolj podatkov da bi s
               postopkom nadaljevala. Zato je postopek miroval do 27. 12. 2010, ko je prišla zadeva
               v javnost tudi glede Računskega sodišča. Mi smo od Računskega sodišča pridobili vse
               potrebne podatke in takoj šesti dan podobno kot kasneje tudi Računsko sodišče ali pa
               mogoče celo prej zahtevali od Ministrstva za pravosodje vse dokumente in pojasnila
               glede na morebitne nepravilnosti pri delu sodnih cenilcev. Računsko sodišče je prej
               povedalo, da je na Ministrstvu za pravosodje podalo tudi zahtevo za nadzor nad
               cenilci. Mi smo že dobili odgovor, verjetno tudi vi, da do tega nadzora seveda ne bo
               prišlo zato, ker je pravna podlaga za izvajanje tovrstnega nadzora nad cenilci s
               strani Ministrstva za pravosodje bila sprejeta šele 20. 11. 2010.</p>
               <p>Zaključek nas je naslednji, zakaj sem tudi prosil takoj za besedo, ker bi se potem
               zaradi nekih drugih nujnih obveznosti moral opravičiti in ker ne komentiramo tekočih
               zadev. Komisija v temu trenutku je na podlagi teh novih dejstev odprla dve zadevi,
               eno v zvezi s sumom storitve koruptivnega dejanja v povezavi s cenilcem oziroma
               cenilko in vseeno se bo na DARS-u postopek je še v teku. In to je to z naše strani.
               Hvala lepa.</p>
            </sp>
            <sp xml:id="SDT5-KZNJF-Redna-023-2011-01-21.sp7">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Izvolite, gospa Komar.</p>
            </sp>
            <sp xml:id="SDT5-KZNJF-Redna-023-2011-01-21.sp8">

               <speaker>DAGMAR KOMAR:</speaker>

               <p>Agencija za opravljanje kapitalskih naložb je seznanjena s to zadevo. Moram posebej
               izpostaviti, da mi smo v vlogi delničarja zato spoštujemo pravila korporativnega
               upravljanja. Dobili smo informacijo s strani nadzornega sveta o predmetni zadevi in
               tudi informacijo, da čakajo do 15. 3. na njihovo poročilo.</p>
            </sp>
            <sp xml:id="SDT5-KZNJF-Redna-023-2011-01-21.sp9">

               <speaker>PREDSEDNIK MAG. ANDREJ VIZJAK:</speaker>

               <p>Dobro, hvala lepa. Jaz bi s tem zaključil ta uvod in bi odprl razpravo poslancev in
               žal nobene poslanke. Tako da odpiram razpravo, kdo želi besedo? Bom spet jaz moral
               narediti uvod? Ja, poslanec Verlič, prosim.</p>
            </sp>
            <sp xml:id="SDT5-KZNJF-Redna-023-2011-01-21.sp10">

               <speaker>DR. PETER VERLIČ:</speaker>

               <p>Hvala lepa. Jaz bi vse prisotne rad opozoril na svoje pisno poslansko vprašanje, ki
               sem ga naslovil na ministra za promet in to je bilo 30. julija 2010. Se pravi pred
               pol leta.</p>
               <p>Zato me pravzaprav, ne vem ali je bil minister vabljen ali ni bil, škoda je, da ga
                   ni ker mislim da bi njegova
               prisotnost morda razjasnila tudi kakšno okoliščino vsaj, ki sledi iz odgovora, ki sem
               ga prejel čeprav slišim, da zdaj po novem minister ni več nič odgovoren, ker je za to
               odgovorna agencija. Ko smo pred časom o tem v Državnemu zboru ustanavljali neko
               podobno agencijo na Ministrstvu za promet pa sem ga vprašal kaj pa zdaj to pomeni,
               gospod minister, da se boste s tem vaše odgovornosti rešili je rekel ne, s tem ko se
               ustanavlja nova agencija, to je bila agencija za varnost v prometu se jaz nobene
               odgovornosti nočem izogniti. Ampak zdaj tukaj v temu primeru pa očitno ni več
               odgovoren se pravi se mi zdi, da sem imel kar prav.</p>
               <p>No ampak mislim da je to vprašanje, ki bi ga potem tudi rad nekako povprašal Računsko
               sodišče ali je bilo s tem seznanjeno ali je to vključilo tudi kaj v revizijo namreč
               kot veste je predsednik Vlade Pahor ob odprtju dolenjske avtoceste dejal, citiram,
               ker imam to novico iz medijev in pravi tako; Pahor je takrat angažiral Rada Genoria,
               ki je s svojim umerjenim posredovanjem po treh tednih dosegel premik pri reševanju
               zapletov predvsem pri odkupih zemljišč. Potem nadalje je še predsednik vlade Pahor
               dejal, da je za to cesto zaslužnih veliko posameznikov in da je to velik dan za
               Slovenijo in da si je to dolenjsko gospodarstvo zaslužilo. Verjamem!</p>
               <p>Ampak pustimo to, prvi del je tisti, ki je potem mene napotil na to, da sem naslovil
               na ministra za promet 30. julija 2010 to čisto kratko vprašanje ampak mislim, da
               dovolj konkretno. Zapisal sem, vprašal sem, ob odprtju dolenjske avtoceste je
               predsednik Vlade dejal, da je angažiral gospoda Genoria, ki je razrešil zadnje težave
               z lastniki glede odkupov zemljišč za gradnjo zadnjega odseka dolenjske avtoceste.
               Sprašujem vas, torej ministra za promet, koliko in kako je bil gospod Genorio za ta
               dela plačan saj je z izvedbo projekta bilo zadolženo državno podjetje DARS, ki ima za
               izvedbo investicije vse potrebne strokovnjake v hiši oziroma ima za te namen že
               sklenjene pogodbe z inženirjem, DDC-jem.</p>
               <p>In drugo vprašanje, to je morda še bolj zanimivo, kakšni so bili konkretni rezultati
               pogajalca oziroma katera je bila zahtevana in tista končna cena, ki jo je pogajalec
               izpogajal za kupnino, ki se je nanašala na lastnike zemljišč in kdo so ti lastniki
               zemljišč. Mislim da bolj jasno ne bi mogel vprašati, bolj konkretno, ministra za
               promet.</p>
               <p>No, odgovor sem prejel 13. 9 2010, poglejte, četrt strani. Četrt strani odgovora
               ministra za promet na tako pomembno vprašanje zaradi katerega se mi zdi, danes
               sedimo. In zdaj odgovor: <q>"V nadaljevanju vam podajamo odgovor"</q>, citiram, <q>"na pisno
               vprašanje gospoda dr. Petra Verliča v zvezi z odkupi zemljišč za gradnjo dolenjske
               avtoceste. Pri gradnji dolenjskega kraka avtoceste mimo Trebnjega je v zaključni fazi
               odkupa potrebnih zemljišč prišlo do zapletov, ki so ogrozili predvideno odprtje
               zadnjega odseka dolenjske avtoceste oziroma odseka na slovenskem delu desetega
               vseevropskega cestnega koridorja. Obstajala je velika verjetnost, da se odpiranje
               omenjenega odseka prestavi v prihodnost s tem pa sprožita vprašanji smotrnosti že
               porabljenih sredstev na tem avtocestnem odseku predvsem pa vprašanje prometne
               varnosti za katero je znano, da je vsako leto na temu avtocestnem odseku stare ceste
               terjala visok krvni davek. Da bi se preprečil omenjeni scenarij je predsednik Vlade Republike Slovenije kot
               dodatnega pogajalca z lastniki zemljišč angažiral državnega sekretarja v kabinetu
               predsednika Vlade, ki je delo opravil v okviru rednih službenih obveznosti in zato po
               našem poizvedovanju ni prejel posebnega plačila. Uspešna pogajanja so bila končana v
               manj kot treh tednih in s tem omogočeno dokončanje gradbenih del in odprtja
               avtocestnega odseka v predvidenem roku, konec junija 2010. Posebej pomembno pa je
               dejstvo, da je odprtje dolenjske avtoceste povečalo konkurenčnost dolenjskega
               gospodarstva in s tem zaustavilo zmanjševanje gospodarske škode ter zagotovo
               izboljšalo prometne in prometne varnostne razmere v omenjeni regiji. S spoštovanjem,
               dr. Patrick Vlačič, minister."</q></p>
               <p>Torej iz tega odgovora sledi, da minister meni, da so bila to uspešna pogajanja, ki
               so se zaključila v manj kot treh tednih in da je k tem uspešnim pogajanjem prispeval
               tudi državni sekretar v kabinetu predsednika Vlade. Zdaj, sprašujem računsko sodišče
               ali je morda tudi preverjalo to vlogo tega uspešnega pogajanja, rezultate teh
               uspešnih pogajanj imamo vsekakor danes na mizi in so več kot jasni v temu poročilu
               Računskega sodišča. Zato danes pogrešam ministra za promet tukaj, da bi na to
               odgovoril. Predvsem pa me zanima kako to, morda tudi za nadaljnjo razpravo tukaj,
               kako to da na druga vprašanja sploh nisem dobil dogovora? Očitno je bilo potrebno
               počakati na današnjo sejo in na poročilo Računskega sodišča. Torej vprašanja, mene
               predvsem zanima kako to, da minister takrat ni napisal tega?</p>
               <p>In še nekaj, jaz se tudi spomnim, da je bila prejšnja uprava menda razrešena tudi
               zaradi tega, ker teh zapletov z dolenjsko avtocesto ni znala razrešiti. Kot se jaz
               spomnim, je prejšnja uprava takrat dala zahtevo za razlastitev tega lastnika. Je dala
               in se ni hotela spogajati. Jaz mislim, da katera koli uprava za takšen denar kot je
               bil potem sklenjen, sklene dogovor kadar koli. Tako da vsekakor seveda se tudi jaz v
               celoti strinjam s tem odzivnim poročilom in tisto kar s to zahtevo po odzivnem
               poročilu in upam, da se bodo zadeve seveda tudi danes na tej komisiji morda še
               dodatno razčistile. Hvala.</p>
            </sp>
            <sp xml:id="SDT5-KZNJF-Redna-023-2011-01-21.sp11">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Naj samo v pojasnilo glede na konkretno vprašanje zakaj ni ministra... Ne
               vem zakaj ga ni, vabljen je bil in poslal je tudi opravičilo in ga nadomeščajo gospod
               David Polutnik, generalni direktor direktorata za ceste. Torej v kolikor bo seveda na
               to lahko odgovoril bi bilo zelo dobro, zakaj tako pomanjkljiv odgovor takrat na
               poslansko vprašanje? Verjetno je nekaj slabe vesti.</p>
               <p>Poglejte, da se morebiti tukaj vključim, jaz imam občutek, da je šlo pri tej zadevi
               za neko obratno proceduro od normalne procedure. Namreč država oziroma DARS se je
               pogajal tukaj z lastniki zemljišč, ki so postavili svoje pogoje. Država očitno ni
               bila v stanju uporabiti pravna sredstva, ki jih ima v takšnem primeru in zato se je v
               razmeroma kratkem času spogajala z neko vrednostjo in na koncu so sledili še
               dokumenti, ki so potem podkrepili to vrednost, ki pa ugotavljamo, da so razmeroma
               vprašljivi.</p>
               <p>Za mene je, spoštovana predsednica uprave DARS-a, neverjetno, kako je možno v eni
               državni instituciji in tukaj vas prosim za res konkretno pojasnilo pa tudi ostale...
               Kako je možno izplačati odškodnino fizični osebi z argumentom, da je podjetje
               katerega lastnik je ta fizična oseba, oškodovano za takšno ali drugačno cifro. Kako
               je možno, da spregleda ena, bi rekel močna državna institucija, ki razpolaga z milijardami evrov eno takšno
               osnovnošolsko dejstvo, da ne moremo izplačati odškodnino nekomu, ki mu enostavno ne
               pripada ampak lahko tistemu, ki mu pripada. In če je oškodovano podjetje potem
               pripada podjetju, ali je to samostojni podjetnik, ali je to d.o.o. ali je kar koli je
               pač ne pa konkretno fizični osebi. In še naprej, da se seveda izpogaja za ceno in
               prevzame plačilo davka. To se pravi se spogaja za stvar, ki jo sploh nima pod
               kontrolo. Saj vi ne morete vedeti kakšna bo dohodninska napoved tega zavezanca in ne
               veste po kakšni davčni stopnji bo obdavčena ta vaša nagrada ali pa odškodnina ali
               kakor koli jo imenujemo. In jaz tudi spoštovani gospod Klemenčič, če je kje kakšen
               znak koruptivnega dejanja je to, da nekdo dobi nekaj kar mu ne gre. Ne glede na to,
               da je lastnik tega podjetja verjetno kot s.p. osebno precej vpet in odgovoren za
               takšno stvar ampak jaz, ko sem to prebral me je bilo groza kajti v tej državi moramo
               še kaj postoriti, moramo umestiti v prostor kakšen daljnovod, moramo ga tudi
               zgraditi. Moramo še kakšno cesto, moramo kakšno hidroelektrarno, moramo kakšno
               termoelektrarno, moramo narediti tudi kakšno železnico in tako dalje. In poglejte, da
               se bodo takšne osnovnošolske napake ponavljale in pojavljale, je za mene
               nedopustno.</p>
               <p>Zadeva je dobila seveda tudi politične komponente, z vpletanjem premiera v hvalo temu
               poslu, ki se na koncu izkaže kot negospodaren. Torej premier hvali negospodarne
               poteze državnih firm. Namestnik predsednika Računskega sodišča je rekel da je bilo to
               negospodarno. Jaz si lahko dovolim nekoliko nadaljevank, jaz mislim da je to
               kriminal. Če nekdo plača davkoplačevalski denar nekomu, ki mu ne gre in iz vašega
               skopega odziva nisem pravzaprav zasledil temu, da ste sledili tej ugotovitvi
               Računskega sodišča, da je zadeva nična in kot takšna seveda se mora sanirati.
               Sprašujem, ali ste zahtevali denar od tega človeka nazaj in katere pravne poti in
               inštrumente uporabili, da pride do vračila tega preplačanega denarja, tej konkretni
               fizični osebi.</p>
               <p>Jaz se seveda sem v življenju se že velikokrat seznanil in videl kako diametralne so
               lahko ocenitve cenilcev, to človek ne more verjeti. Jaz bi si predstavljal, da je
               možno, ne vem malo drugače pogledati pa je 20% gor, dol v redu ampak da so tukaj
               faktorji vmes, dvakrat trikrat so to določene zadeve navzkriž mi pa enostavno res ni
               jasno. Prvič sem bil seznanjen s tem, ko smo obravnavali slovensko industrijo jekla,
               ko je bilo eno cenilno poročilo ljudi, ki so bili v samem podjetju in so objavili, da
               je cena delnice sto evrov potem je pa nekdo samo po spletu naredil cenitev, ne vem
               verjetno samo finančnih, na podlagi torej teh poslovnih podatkov in je kar naenkrat
               ugotovil, da bi to lahko bilo dvakrat več vredno. Mislim, tukaj imamo res eno ogromno
               nerešeno področje teh cenilcev. Jaz ne poznam niti enega, da bi do zdaj zaradi
               takšnih stvari izgubil licenco oziroma sedel in upam, da bo tudi ta primer razčistil
               to deviacijo, pomembno deviacijo naše družbe.</p>
               <p>Torej, res spoštovana predsednica uprave DARS-a ali se čutite osebno odgovorno kot
               nosilko tega oziroma kot odgovorno osebo tega podjetja za ta konkreten posel in kaj
               konkretno boste naredili v smislu sanacije?</p>
            </sp>
            <sp xml:id="SDT5-KZNJF-Redna-023-2011-01-21.sp12">

               <speaker>MATEJA DUHOVNIK:</speaker>

               <p>Rada bi povedala, da celoten postopek odkupa oziroma menjave pogodbe, sporazuma, z
               gospodom Mirkom Kovačičem je vodila naša pravna služba. Potrebno je poudariti, da je
               gospod Mirko Kovačič v tistem trenutku takšen način sklenitve vseh teh dokumentov
               pogojeval in da je bilo po takratnem vedenju pravne službe so vse te odškodnine, ki
               so bile Mirku Kovačiču izplačane naj bi predstavljale stranske stroške razlastitve, ki pa niso
               obdavčeni. Denar smo, se pravi izplačano odškodnino smo od fizične osebe zahtevali
               nazaj, seveda je to on zavrnil, dejansko se bo vsa zadeva sanirala v sklopu
               realizacije popravljalnih ukrepov.</p>
            </sp>
            <sp xml:id="SDT5-KZNJF-Redna-023-2011-01-21.sp13">

               <speaker>PREDSEDNIK MAG. ANDREJ VIZJAK:</speaker>

               <p>Poslanec Likar, prosim.</p>
            </sp>
            <sp xml:id="SDT5-KZNJF-Redna-023-2011-01-21.sp14">

               <speaker>RADO LIKAR:</speaker>

               <p>Hvala lepa. Lep pozdrav vsem prisotnim.</p>
               <p>No, jaz mislim da je predsednik komisije jasno in konkretno postavil vprašanje in
               tudi, bi rekel ta očitana kršitev s strani računskega sodišča se mi zdi več kot jasna
               in enostavna. Zdaj, mnogi posli, ki se dogajajo ali na DARS-u ali pa na drugih
               podjetjih so razmeroma zakomplicirana in mogoče jih državljani niti ne razumejo
               povsem ampak ta se mi zdi pa res tako enostavna in tako, bi rekel šolski primer, kot
               je predsednik rekel... Kako, tudi sam se sprašujem, kako je lahko prišlo do tega? Ker
               vsako izplačilo mora imeti neko podlago, to so računovodska pravila in tudi, če
               pogodbo, ki je bila sklenjena s fizično osebo in ta pogodba ima elemente in kot je
               očitano s strani Računskega sodišča je bila ta odškodnina izračunana na podlagi
               dodatnih stroškov poslovanja družbe avto transport Kovačič. To je d.o.o., niti ni
               s.p.. In m res zanima kako je lahko prišlo do tega?</p>
               <p>In zanima me pa tudi recimo da ste, bom rekel kot predsednica uprave, če bi gledala
               kot državljanka Republike Slovenije, z druge strani zdaj na to ali se vam enako ne bi
               postavilo to vprašanje? Namreč, itak je pri gradnji tega avtocestnega križa, lahko
               rečemo da je križ... Vsi vemo ali pa govori se v medijih in vsi pravimo koliko je bil
               ta avtocestni program preplačan. In ta, bi rekel ta razmeroma enostavni primer je
               dokaz, da je ta avtocestni program v resnici bil preplačan. Mnogi drugi so bolj
               zakriti in zakomplicirani, ki jih bo potrebno še odkriti ampak ta mislim, da je pa
               res. In niti ni tako majhna cifra.</p>
               <p>Zanima me prav ta, bi rekel vaš pogled na to očitano kršitev. In po drugi strani bo
               zanimivo počakati na odzivno poročilo Računskega sodišča. Hvala.</p>
            </sp>
            <sp xml:id="SDT5-KZNJF-Redna-023-2011-01-21.sp15">

               <speaker>PREDSEDNIK MAG. ANDREJ VIZJAK:</speaker>

               <p>Poslanec Trofenik, prosim... Jaz bi še en krog, malo si zabeležite pa boste potem...
               Izvolite gospod Trofenik.</p>
            </sp>
            <sp xml:id="SDT5-KZNJF-Redna-023-2011-01-21.sp16">

               <speaker>VILI TROFENIK:</speaker>

               <p>Hvala lepa za besedo, lep pozdrav vsem prisotnim.</p>
               <p>Poglejte, nedvomno gre za resen problem ampak se postavlja načelno vprašanje... Za
               odzivno poročilo je še približno sedem tednov časa. Predsednik protikorupcijske
               komisije je povedal kar je lahko povedal kakšne so njihove naloge na temu področju.
               Dr. Verlič je izpostavil neko informacijo, ali moramo še reči dejstvo, da se je v
               resnici dogovarjal nekdo drugi o odkupu. Še kaj bi lahko našteli, mogoče tudi načelno
               vprašanje, čeprav je bilo s čisto formalnega je bilo korektno o delnih pa podobnih
               gradbenih dovoljenjih pa ne bom tega odpiral. Meni se postavlja vprašanje ali je v
               temu trenutku danes, v temu prostoru izpolnjeni pogoj  da mi lahko to razpravo smiselno peljemo naprej,
               dokler ne bo odzivnega poročila, ki je lahko dobro, zadovoljivo ali neustrezno in ali
               ne delamo s tem kar danes delamo, z dobrim namenom pritiska na organe, ki bodo morali
               tako ali drugače o tej problematiki se odločiti. Zato osebno mislim, da bi bilo
               najboljše sejo prekiniti na tej točki in jo nadaljevati, ko bo oddano odzivno
               poročilo oziroma ukrepi in, ko se bo do njega opredelilo Računsko sodišče in ko bodo
               izpolnjeni še nekateri drugi pogoji.</p>
               <p>Zdaj pa, da ne bi me kdo napačno razumel, ker to se dostikrat zgodi, da se hote ali
               nehote napačno razume... Jaz sem za razčiščevanje, dejstvo pa je, da imamo v podobni
               situaciji in to ne razlagam zato, da bi razvrednotil ali pa razvodenel ta problem...
               V medijih se je te dni pojavil, nekateri pa vemo za to že prej, da imamo podobno
               situacijo, ko gre za milijonske zneske odškodnin letno, za škodo, ki še ni nastala,
               ki še bo nastala v naslednjih leti. Tako da to ni verjetno nek ekskluzivni ali
               edinstveni problem ampak to samo tako mimogrede opozarjam.</p>
               <p>Jaz imam konkretni predlog, zato sem se prijavil, da bi prekinili in nadaljevali
               takrat, ko bodo izpolnjeni vsi pogoji, to je pa najmanj po 15. ampak čim prej seveda,
               marcu, če sem prav slišal, o roku za odzivno poročilo. Hvala lepa.</p>
            </sp>
            <sp xml:id="SDT5-KZNJF-Redna-023-2011-01-21.sp17">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Jaz se strinjam s tem predlogom. Mi gotovo danes te problematike ne bomo
               zaključili, ker je ne moremo. Vendar sem kot predsednik smatrala, da je izjemno
               pomembno delovati dostikrat tudi opozorilno na takšno eklatantno zadevo, da se ne
               ponavlja. Namreč, kot sem uvodoma povedal, podobnih primerov, ko bo država dolžna
               izplačevati odškodnine zaradi umeščanja in posegov v prostor različnih drugih
               infrastrukturnih objektov te stvari tečejo in bodo tekle v prihodnje. In prav je, da
               to obravnavamo tudi v tej luči gotovo pa bodo zaključki možni, ko bomo dobili popolno
               dokumentacijo. Jaz sem, vidim, gojil tudi eno upanje, eno pričakovanje. Očitno sem
               bil prevelik optimist, da bomo danes s strani DARS-a kaj več izvedeli o teh
               upravljalnih ukrepih, ker je že en mesec dni ali več od revizijskega poročila in v
               temu času glede na enostavnost situacije, to ni tako... To ni revizijsko poročilo kot
               je bilo izdano recimo gospodu Križaniču glede ostalih zadev kjer je potrebno verjetno
               res nekaj časa, da človek najde ustrezne instrumente za popravljalne ukrepe. V temu
               primeru je zadeva precej preprosta, ali boste tega človeka pošteno poplačali po
               pošteni poti ali bo ostalo tako kot je, ker je očitno negospodarno, jaz celo mislim
               daleč od zakonitosti. Ampak saj pravim, ta upanja moja so bila vidim preoptimistična
               s strani predsednice uprave DARS-a smo dobili bolj ali manj takšne stvari, da še
               čisto ne vemo pri čemu bomo.</p>
               <p>Tako da, spoštovani poslanec, jaz predlagam, da le danes opravimo razpravo v obsegu v
               katerem lahko, da z nekaterimi sklepi tudi koga zavežemo k kakšnemu poročilu, da bomo
               potem, ko bomo imeli porevizijsko poročilo po izteku rokov tudi močnejše podlage za
               nadaljnjo obravnavo in seveda tudi ustrezne sklepe. Zdaj bi pa dal besedo predsednici
               uprave glede na to da je že prej hotela besedo ob vprašanjih. Izvolite.</p>
            </sp>
            <sp xml:id="SDT5-KZNJF-Redna-023-2011-01-21.sp18">

               <speaker>MATEJA DUHOVNIK:</speaker>

               <p>Gospodu Likarju bi rada odgovorila, da ne glede na to kaj si v temu primeru mislim
               kot davkoplačevalka vam zagotavljam, da bom kot predsednica uprave DARS-a dejansko
               izvedla popravljalne ukrepe v obsegu in na način kot nam je naročilo Računsko
               sodišče.</p>
            </sp>
            <sp xml:id="SDT5-KZNJF-Redna-023-2011-01-21.sp19">

               <speaker>PREDSEDNIK MAG. ANDREJ VIZJAK:</speaker>

               <p>Poslanec Černač je želel besedo.</p>
            </sp>
            <sp xml:id="SDT5-KZNJF-Redna-023-2011-01-21.sp20">

               <speaker>ZVONKO ČERNAČ:</speaker>

               <p>Hvala lepa. Lep pozdrav vsem.</p>
               <p>No jaz se ne bi mogle strinjati,da je ta seja danes preuranjena... Prepozna  je! Prepozna je zato, ker jaz
               mislim da je potrebno ločiti med kazenskimi in pa odškodninskimi postopki, ki morajo
               v temu primeru nedvomno steči in med odgovornostjo predsednice uprave. To sta dve
               povsem ločeni zadevi... Tudi ni jasno kako naj bi se s popravljalnimi ukrepi ta
               škoda, ki je javnim financam oziroma DARS-u nastala, sanirala. Pogodbe in sporazumi
               so bili sklenjeni, formalno pravno učinkujejo, če bo v odzivnem poročilu pisalo, da
               bodo sprožene tožbe za njihovo razveljavitev to ni nič, ker vemo kakšen bo na koncu
               rezultat.</p>
               <p>Tako da, tukaj poglejte, spoštovani, ne gre za to, če lahko to primerjavo ki jo je
               gospod Jereb zadnjič, ko je šlo za enega ministra uporabil, da klobase v shrambi niso
               bile pravilno evidentirane, da so bile na eni ne pa na tisti postavki kjer bi morale
               biti... Gre preprosto za to, da je iz te shrambe zmanjkalo deset klobas namesto ene,
               desetkratno je bila ta odškodnina preplačana, desetkratno! Cenilci so ocenili, da je
               to zemljišče vredno dvesto štiriindvajset tisoč petsto petinpetdeset evrov na kar so
               po starem letu dni te isti cenilci ugotovili, da je zemljišče kar naenkrat vredno
               šesto triinšestdeset tisoč dvesto dvaindevetdeset evrov, se pravi trikrat toliko
               ampak to še ni vse. Ugotovili so tudi, da pripada odškodnina v višini milijon petsto
               tisoč evrov podjetju, ker je bila izplačana fizični osebi je nastal strošek za
               davkoplačevalce iz naslova plačila dohodnine še tristo triintrideset tisoč tristo
               triintrideset evrov.</p>
               <p>Skratka suma sumarum je bilo izplačano dva milijona petsto tisoč evrov, ob tem, da je
               bila na začetku določena odškodnina v vrednosti dvesto petindvajset tisoč evrov. Več
               kot desetkrat toliko. Ob tem, da ugotavlja Računsko sodišče, da so tudi parametri za
               določitev te odškodnine napačni, ker so izhajali iz napačnih predpostavk. Ker niso
               upoštevali stroška pol milijona, ki je bil vkalkuliran zato, da se bo tam zgradil nek
               nadvoz in so upoštevali to kot škodo. Tudi če vse te stvari zanemarimo, tukaj je
               enormno oškodovanje, ki ga ni mogoče z nobenimi upravljalnimi ukrepi sanirati, z
               nobenimi! Zaradi tega mene čudi kako da v temu mesecu dni tisti, ki bedijo nad
               zakonitostjo delovanja uprave DARS-a niso potegnili ene logične in edine rešitve, ki
               bi jo morali potegniti takoj ko je bilo to znano. Z vidika odgovornosti do
               gospodarjenja z gospodarnimi podjetji in to je krivdna razrešitev predsednice uprave
               DARS-a. Vsi pogoji so za to izpolnjeni in morala bi se že zgoditi. Ta problem dvojnih
               meril, ki smo mu v zadnjem obdobju priča v vsej svoji razsežnosti kaže na to, da
               problem dvojnih meril izhaja iz tega, da so vse te postopke kjer do teh konsekvenc ne
               pride vključeni najvišji politični predstavniki te države.</p>
               <p>In v konkretnem primeru se ugotavlja, da je bil tisti, ki je to zadevo nekako po
               politični plati pokrival, svetovalec predsednika Vlade po njegovem pooblastilu.
               Narobe! Ampak tudi če je bilo temu tako in tudi, če je DARS samo izvršil nekaj kar je
               bilo politično dogovorjeno je ta odgovornost na ravni predsednice uprave DARS-a. Te
               odgovornosti se ne more izogniti, žal tako je, objektivno je za to odgovorna. Ali bo
               tej odgovornosti in njeni krivdni razrešitvi, ki se mora zgoditi takoj, če se hoče v
               minimalnem obsegu ohraniti verodostojnost te države in institucij sledila še kazenska
               in odškodninska odgovornost potem pa bo mogoče govoriti po tistem, ko boste oddali
               odzivno poročilo in ko bo Računsko sodišče ugotovilo kaj s tem. Ampak že zdaj po
               mojem je nesporno, da gotovo bo sledila tudi kazenska odgovornost, glede odškodninske
               pa mislim, da bi tudi morala slediti. Ker gotovo da človek, ki je podpisal neke
               pogodbe in sporazume v dobri veri tega denarja ne bo vrnil nazaj. Ne bo ga vrnil! In
               tudi formalno na sodišču ne boste uspeli, bo država izgubila. In to kar zdaj počnete,
               da še neke nove cenitve naročate samo še dodatne stroške v temu postopku povzročate
               namesto, da bi ravnali v nasprotni smeri. Mi imamo v zakonodaji opredeljen postopek
               razlastitve, ki teče pred upravnimi enotami in je ločen od postopka določitve
               odškodnine. In zanimivo je, da v večini primero, jaz imam tukaj en konkreten primer, ene konkretne osebe, ki žal
               ni imela svetovalca predsednika Vlade, da bi pri tej zgodbi posredoval, ki se je
               zaključil v slabem letu dni; v šestih mesecih na upravni enoti in v naslednjih šestih
               mesecih skozi pritožbe na ministrstvo. Postopek razlastitve je bil speljan, postopek
               določitve odškodnine pa se je prinesel na sodišče. Ampak zadeva se bi lahko vgradila
               naprej, ker je bila izpeljana in samo odškodninski del bo tekel kolikor časa bo tekel
               dokler ne bo sodišče določilo primerne odškodnine.</p>
               <p>V kolikor bi šlo v temu primeru za neko razmerje, recimo ajde 1:2 namesto dvesto
               tisoč evrov štiristo tisoč evrov z vsemi stroški bi bilo še mogoče razumeti takšno
               ravnanje DARS-a ampak tukaj gre za desetkratno vrednost. Za desetkratno preplačilo
               tistega kar je bilo na začetku ocenjeno. Tu je tako velik razkorak, da ga ne more
               upravičiti noben razumen razlog.</p>
               <p>In mislim da današnje seje, gospod predsednik, tudi če ne bomo zaključili, ne moremo
               zaključiti brez poziva tistim, ki so za to pristojni, da nemudoma sprožijo postopek
               krivdne razrešitve predsednice uprave DARS-a. Hvala lepa.</p>
            </sp>
            <sp xml:id="SDT5-KZNJF-Redna-023-2011-01-21.sp21">

               <speaker>PREDSEDNIK MAG. ANDREJ VIZJAK:</speaker>

               <p>Hvala. Eno pojasnilo, mi smo seveda vabili tudi nadzorni svet DARS-a, ker smo
               pričakovali, da bo nadzorni svet kaj imel povedati oziroma nas vsaj seznanil z
               ukrepi, ki jih je speljal na podlagi tega revizijskega poročila in očitanih
               nepravilnosti in negospodarnosti, ki so se zgodile, s strani vrhovnega revizorja.</p>
               <p>Vendar vam moram povedati, da sem prejel dva dni po tem, ko smo vabili tudi nadzorni
               svet dopis predsednika nadzornika sveta, dr. Milana Medveda, ki pravi, da niso
               vabljeni na omejeno sejo, čeprav so bili vabljeni, torej tudi vidim, da je neka
               težava s pošto tam na DARS-u. In še več, piše, kar je pa sploh problem, da se
               nadzorni svet s to problematiko sploh še ni ukvarjal. Torej o tej temi nadzorni svet
               DARS-a še ni razpravljal in zato ne more dati kvalificiranih izjav glede tega
               primera. To se pravi en mesec po razkritju nepravilnosti, ki kažejo ne vem kako bolj
               očitno na odgovorne v DARS-u, gospodje še niso delali nič. Zato spoštovana tudi
               predstavnica agencije, jaz bi tudi pozval nemudoma k razrešitvi celega nadzornega
               sveta DARS-a, ker tako neodgovorno... Vi govorite o korporativnem pravu. Se strinjam,
               se ve v tej državi kdo je odgovoren obravnavati najprej takšne stvari; nadzorni svet.
               Zato ga imamo, da nadzira delovanje uprave. Nadzorni svet pa po enem mesecu dni ni
               znal in ni želel razpravljati o tej temi, ki je, saj pravim, osnovnošolski primer in
               meni se ne utrne drugo kot to, da se pravzaprav že vnaprej ne želi skriviti nikomur
               nobenega lasu ker je takšna volja, beri politična volja. Za bistveno manjše stvari se
               razrešuje predsednike uprav, če je drugačna politična volja; poglejmo kaj se dela tam
               z gospodom Haucem na Pošti Slovenije, kaj se je počelo s prejšnjo upravo DARS-a...
               Tukaj pa nič!</p>
               <p>In jaz ne morem, res ne morem požreti tega da se ob takšni negospodarnosti ob takšnih
               problemih ne zganejo najprej pristojni. In v prvi meri je najprej pristojen nadzorni
               svet. In ni našel torej v enemu mesecu časa, da bi kar koli rekel kaj šele, da bi
               storil to kar mislim, da bi bilo tudi prav storiti glede krivdne razrešitve
               odgovornih. Morebiti ne spoštovana predsednica uprave zaradi čisto subjektivnih zadev
               ampak zaradi objektivnih pa, zaradi manjših ali pa bolj oddaljenih problemov marsikdo
               mora potegniti te konsekvence odgovornosti. Zagovarjanje, da je to neka pravna služba
               delala, ta ali ona služba je lahko mogoče za koga prepričljivo ampak jaz si sploh ne
               znam predstavljati kako lahko
               neka pravna služba naredi te spreglede, ki so bili v teh primerih narejeni. In tudi
               vi sama jih niste pojasnila, jaz sem vas eksplicitno vprašal kako je mogoče, da je
               fizični osebi izplačana odškodnina, če je bila oškodovana pravna oseba zaradi izgube
               prometa ali manj prometa ali kakor koli. In tu je še določena dodatna izguba namreč,
               ker je bila ta odškodnina torej priznana pravni osebi ima to vpliv tudi na davčne
               posledice kar še povečuje to sumo oškodovanja.</p>
               <p>Zato, ne vem se kar pridružujem razpravljavcu vis a vis določenih ostrih pozivov, ki
               jih bomo na koncu formulirali. Želi še kdo od članov komisije besedo? Vidim, da ne.
               Želi Računsko sodišče? Prosim.</p>
            </sp>
            <sp xml:id="SDT5-KZNJF-Redna-023-2011-01-21.sp22">

               <speaker>TOMAŽ VESEL:</speaker>

               <p>Gospod predsednik, samo dolžan sem odgovoriti poslancu dr. Verliču v zvezi z
               okoliščinami oziroma uvedbi revizije pa tudi seveda obsegom revizije ampak ob tem bi
               rabili podati še morda kakšno drugo okoliščino, ki se nam zdi smiselno poudariti v
               temu trenutku. Prva je morda to, da je bil predsednik nadzornega sveta DARS-a z
               ugotovitvami z revizijskimi razkritji seznanjen na razčiščevalnem sestanku, ki se ga
               je udeležil mislim da v oktobru leta 2010, ne samo z razkritji temveč tudi
               zahtevanimi predvidenimi popravljalnimi ukrepi Računskega sodišča. In od tega časa
               naprej seveda ni kakšna posebna velika neznanka o tem kaj je Računsko sodišče
               razkrilo in seveda tudi zahtevalo.</p>
               <p>Revizija je bila uvedena tudi, ne samo za to ampak tudi na podlagi obvestila DURS-a,
               da je po njihovih evidencah izplačana oziroma akontacija dohodnine v povezavi s
               poslom, ki je posel povezan z razlastitvijo premoženja določene pravne osebe in
               izplačane fizične osebe. To je bil tudi izmed pomembnih razlogov in glede na to, da
               je seveda DARS samostojna pravna oseba in da so vse relevantne pravne posledice
               nastale seveda v povezavi s pogodbami, ki jih je sklenil podjetje DARS, nismo videli
               razloga, da bi revizijo širili tudi na eventualno Ministrstvo za promet ali Vlade
               Republike Slovenije ali morda kakšen drug subjekt kajti mislimo, da so seveda vse te
               posledice nastale v sferi revidiranca. Tudi zaradi tega nismo širili revizije.</p>
               <p>Glede cenilcev oziroma sodnih izvedencev oziroma izvedeniških mnenj pa velja
               poudariti naslednje, da je Računsko sodišče sicer spoznano z... kajti na podlagi
               seveda naših prejšnjih izkušenj, s stališči ministrstva za pravosodje, da pred
               spremembo Zakona o sodiščih ni pristojno oziroma ne izvaja nadzora nad delovanjem
               cenilcev oziroma izvedencev. Kljub temu smo podali takšen predlog oziroma zahtevo, iz
               preprostega razloga kajti izvedeniško mnenje je bilo priloženo tudi v revizijskem
               postopku, torej po uveljavitvi spremembe Zakona o sodiščih in tudi v temu delu gre za
               eno izvedeniško mnenje, ki je bilo predloženo v času razčiščevalnega postopka.
               Menimo, da je tudi tam prišlo do nepravilnosti ali, bom rekel, zanimivih okoliščinah
               in je tudi v povezavi s temi okoliščinami in s temi izvedeniškimi mnenji tudi podana
               kazenska ovadba zoper osebe, ki je takšno mnenje pripravila.</p>
               <p>Toliko samo o okoliščinah seveda pri izvedbi same revizije, upam, da sem vam
               odgovoril na vprašanje.</p>
            </sp>
            <sp xml:id="SDT5-KZNJF-Redna-023-2011-01-21.sp23">

               <speaker>PREDSEDNIK MAG. ANDREJ VIZJAK:</speaker>

               <p>Meni se tukaj za predsednico uprave agencije za upravljanje kapitalskih naložb poraja
               eno vprašanje; ali ste oziroma nameravate sprožiti postopke razrešitve nadzornega
               sveta DARS-a?</p>
            </sp>
            <sp xml:id="SDT5-KZNJF-Redna-023-2011-01-21.sp24">

               <speaker>DAGMAR KOMAR:</speaker>

               <p>Kot sem že povedala, nadzorni svet nas je seznanil s tem, da bo zadevo proučil, takoj
               ko bo prejel poročilo. Verjamem da nas bo s tem tudi seznanil in potem bomo ocenili
               ali je potrebno kaj ukrepati.</p>
            </sp>
            <sp xml:id="SDT5-KZNJF-Redna-023-2011-01-21.sp25">

               <speaker>PREDSEDNIK MAG. ANDREJ VIZJAK:</speaker>

               <p>Spoštovana predsednica, poglejte, od oktobra je pojasnil namestnik predsednika
               Računskega sodišča, je nadzorni svet seznanjen z okoliščinami tega konkretnega
               primera. Nadzorni svet od oktobra do januarja, torej tri, štiri mesece ni  sklical seje nadzornega sveta na
               to temo in obravnavala te problematike in se ni opredelil do tega. Ali se vam ne zdi,
               da je to neustrezno, jaz bi celo rekel malomarno upravljanje nadzorne funkcije v temu
               konkretnemu primeru. In kar kliče po temu, da so ti ljudje očitno motivirani, očitno
               drugače pristransko torej naravnani do obravnave tega primera oziroma do možne, tudi
               celo neke vzpone med upravo in nadzornim svetom. Meni se to tako na mizi ponuja ali
               se vam ne?</p>
            </sp>
            <sp xml:id="SDT5-KZNJF-Redna-023-2011-01-21.sp26">

               <speaker>DAGMAR KOMAR:</speaker>

               <p>Torej, jaz moram reči, da s temi informacijami sem bila jaz danes seznanjena. Če
               mene, kot pravnico, vprašate bi lahko rekla in tudi kot predstavnico agencije, da
               vendarle se od vseh nadzornih svetov v državni lastnini društva v državni lastnini
               pričakuje neko strokovno profesionalno delo in mi bomo absolutno delali na tem, da
               bomo zagotavljali takšno delo. Morate pa vedeti, da je agencija bila ustanovljena 20.
               oktobra 2010. Danes smo ugotovili, da je gospod predsednik nadzornega sveta, Medved,
               bil takrat seznanjen z določenimi okoliščinami. Skratka, potrebno je vedeti, da
               postavljamo sistem in da v temu trenutku v vseh državnih podjetjih in teh je več kot
               sto, enostavno ne moremo biti dnevno vključeni v vse zadeve.</p>
               <p>Absolutno lahko zagotavljam, da bomo zadevo proučili in da bomo tudi ustrezno
               ukrepali, to vam lahko osebno zagotovim.</p>
            </sp>
            <sp xml:id="SDT5-KZNJF-Redna-023-2011-01-21.sp27">

               <speaker>PREDSEDNIK MAG. ANDREJ VIZJAK:</speaker>

               <p>Torej, v redu saj vam bomo pri temu malo pomagali, ker vam bomo tudi kaj predlagali
               ampak poglejte, mi v tej državi ugotavljamo, da marsikatero podjetje konča v stečaju
               ali pa v prisilni poravnavi, ker nadzorne institucije ne delujejo, še posebej tiste
               prve nadzorne institucije, ki so poklicane, to je nadzorni sveti firm. To se je, kako
               bi rekel, kar vleklo po tekočem traku. In potem se tudi kasneje politiko sprašuje,
               poslušajte ali niste tudi vi soodgovorni, saj vi postavljate te nadzornike in ste
               posledično soodgovorni zato, ker ste postavili tiste, ki niso nič naredili. In to se
               zna zgoditi tudi agenciji, v temu konkretnemu primeru, poglejte jaz verjamem, vi ste
               konstituirani in se je na vas zgrnila kopica problemov, nekateri bolj na površju
               nekateri bistveno, bistveno bolj pri dnu še ampak takšni, ki imajo osnovo v
               revizijskih poročilih Računskega sodišča so res tisti na vrhu. In bi bilo dobro in
               koristno za kulturo korporacijskega upravljanja v tej državi, da se v takšnih
               primerih sankcije nemudoma zgodijo.</p>
               <p>In zato bom na koncu predlagal sklep, da vam komisija predlaga razrešitev nadzornega
               sveta. Ne zaradi napačnih ali pa recimo nekih zadev, ki so jih naredili ampak zaradi
               tega, ker niso nič naredili, ker niso opravljali svoje nadzorne funkcije v DARS-u.
               Samo zaradi tega! In to bi lahko sklenili že tudi decembra glede na to kar smo
               zvedeli, da so od oktobra bili seznanjeni z vsemi temi nepravilnostmi. In še več,
               danes sploh ne vem več kaj bodo naredili kajti iz teh izvajanj, več kot en mesec po
               reviziji je pravzaprav zelo nejasno kaj se bo zgodilo, ali se bo sploh kaj zgodilo.
               In verjetno res si bo marsikdo opral roke s tem, da bo sprožil nekaj sodnih
               postopkov, ki bodo trajali desetletja in na koncu nobenemu nič.</p>
               <p>Zato, poglejte še enkrat, tudi spoštovani poslanec Trofenik, zato se mi zdi ta primer
               res tako specifičen in zanimiv, da ga obravnavamo pred odzivnim poročilom. Želel je
               poslanci Černač potem poslanec Verlič. Prosim.</p>
            </sp>
            <sp xml:id="SDT5-KZNJF-Redna-023-2011-01-21.sp28">

               <speaker>ZVONKO ČERNAČ:</speaker>

               <p>Hvala lepa.</p>
               <p>No jaz moram reči, da tudi odgovornost ministra je z vsakim dnem večja, z vsakim
               dnem. Tako kot je recimo odgovornost ministrice za kulturo Širce z vsakim dnem večja
               pa tudi odškodninsko težja; približno dvesto petdeset tisoč evrov nas stane ta
               ministrstva vsak dan kajti naročnine ni. Ne da je razlika en evro za RTV kot poročajo
               nekateri mediji. S 1. januarjem ni določene naročnine RTV-ja zaradi malomarnega ravnanja ministrice za kulturo,
               ker ni pravočasno pripravila in v državno proceduro, ki bi bila zaključena lansko
               leto, vložila ustreznega zakona. Kajti rezultat je bil 12. decembra, tega referenduma
               in po tistem je bilo znano, da zakona ni in da za osnove za plačevanje naročnine RTV
               po 1. januarju ni.</p>
               <p>Skratka poleg te politične odgovornosti je tudi neposredna materialna odgovornost. In
               tukaj na temu primeru je poleg te kazensko odškodninske odgovornosti tudi odgovornost
               uprave, uprava mora delati v dobro družbe, v dobro davkoplačevalcu v temu primeru,
               ker je družba v lasti države. V 100% lasti države. In, če je na nekem drugem primeru,
               ki se mu reče Petrol ob vsaj javno znano bistveno manjši škodi, ki jo je uprava
               povzročala tej družbi se zgodil proces zamenjave izredno hitro je nerazumljivo zakaj
               se tukaj stvari vlečejo tako dolgo in zakaj ni nobenih ukrepov. In je odgovor na
               dlani oziroma se ponuja samo od sebe glede na okoliščine, ki jih je prej prebral moj
               kolega. Očitno imajo nekateri v tej državi politično zaledje mimo vseh pravnih
               postulatov. In tisti, ki so pod okriljem, v temu konkretnemu primeru in včerajšnjem
               dežnika predsednika Vlade so zaščiteni. Mimo vseh pravnih norm, mimo vseh nadzornih
               institucij, če uživajo ustrezno zaščito se jim ne bo zgodilo nič. To je katastrofa za
               državo. In če se tukaj ne bo zgodilo v najkrajšem času nič je popolnoma jasno kaj je
               zadaj, še posebej glede na to, da je ta posel, kot slišimo, uspešno, je bilo rečeno,
               zaključil svetovalec predsednika Vlade.</p>
               <p>Jaz sem prej pozabil še eno stvar omeniti, ne samo dva milijona petsto tisoč evrov
               namesto dvesto petindvajset tisoč evrov še dvesto tisoč evrov dodatne škode za javne
               finance, ker bo toliko manjši davek podjetja, ki bi ga sicer plačalo, ki ga ne bo
               možno nikoli več dobiti nazaj. Se pravi, še dvesto tisoč evrov na že takšno škodo
               dodatne škode. In tudi, če bi vse ostalo se dalo upravičiti se ne da upravičiti
               tristo triintrideset tisoč tristo triintrideset evrov plačane dohodnine, ki je čista
               škoda za katero mora nekdo tudi odškodninsko odgovarjati. Tudi odškodninsko! Če
               odgovarja uprave nekih drugih družb, ki so delovale v nekih drugih časih morajo
               odgovarjati tudi uprave družb, ki delujejo v teh časih, če ta država v pravnem smislu
               velja za vse enako. Drugače pa velja za rumeno barvo ena država, za modro druga in za
               oranžno tretja. Ne gre tako!</p>
               <p>Tako da, brez tega našega današnjega poziva sem jaz glede na to, da se je ta komisija
               za deset dni preložila pričakoval, da se bo v temu obdobju nekaj zgodilo ker tega kar
               je bilo tukaj storjeno v formalno pravnem in vrednostnem se pravi denarnem smislu ne
               bo mogoče sanirati. Dvomim pa, da bo predsednica uprave potegnila iz žepa dva
               milijona in pol in to plačala DARS-u. Jaz se bojim, da to ni osamljen primer, jaz
               močno izrazim res eno bojazen, da ne tako eksponiran kot je ta, ampak da je kar nekaj
               takšnih primerov še tako na DARS-u kot na ministrstvu za promet. Ko so isti cenilci
               isto nepremičnino v relativno kratkem času, v temu primeru je bilo slabo leto
               razlike, ocenili popolnoma drugače kot na začetku oziroma v temu primeru trikrat več,
               v nekem drugem primeru ki ga jaz poznam, osemkratno več. In v temu primeru piše, da
               je bila očitno cenitev naročena, kakšna mora biti vrednost na koncu, ker so vse te
               številke nekako ujemajo s tistim kar je ta, zoper katerega je tekel postopek
               razlastitve pričakoval, da bo dobil.</p>
               <p>Tako da, jaz ne glede na vse predlagam, da sprejmemo ta poziv, računam pa tudi, da se
               bo agencija za opravljanje kapitalskih naložb obnašala odgovorno in bo nemudoma
               izvršila ustrezne postopke brez tega našega poziva.</p>
            </sp>
            <sp xml:id="SDT5-KZNJF-Redna-023-2011-01-21.sp29">

               <speaker>PREDSEDNIK MAG. ANDREJ VIZJAK:</speaker>

               <p>Poslanec Verlič, prosim imate besedo.</p>
            </sp>
            <sp xml:id="SDT5-KZNJF-Redna-023-2011-01-21.sp30">

               <speaker>DR. PETER VERLIČ:</speaker>

               <p>Hvala lepa.</p>
               <p>Jaz bi se rad zahvalil za odgovor Računskemu sodišču vendar pa kljub  vsemu menim, da vloga Ministrstva
               za promet pa vendar je razvidna tudi iz tega poročila. V mnenju ste nedvomno
               zapisali, da je pa gradnja nadvoza, ki je bila, ki je sledila tudi kot en del tega
               dogovora bila zgrajena v nasprotju s predpisi o gradnji, o Zakonu o javnih cestah in
               je torej bila nezakonita. In če prav berem je to pogodbo podpisalo tudi Ministrstvo
               za promet.</p>
               <p>In zato predsednik upam in pričakujem, da bo na naslednji seji tukaj z nami tudi
               minister za promet, ker bi ga res rad vprašal tisto kar sem zdaj tukaj prebral, zdaj
               bi pa rad ta odgovor, kako to da takrat ni uspel napisati teh številk v mojem
               konkretnem vprašanju, pa bi bilo takrat morda že kaj več tudi razvidno zakaj se je to
               zakrilo in se je cela zadeva končala tudi s stavkom, da so bila uspešna pogajanja.
               Torej, minister za promet je ta pogajanja potem, ko se je vključil državni sekretar
               pri predsedniku Vlade, da so bila uspešna. Torej, ne gre samo za ves ta del, ki smo
               ga odprli glede samega postopka, gre torej tudi očitno za nek dodaten političen, ne
               vem za nek političen pritisk ali kako bi rekel, da so se te stvari razrešile, kot je
               povedal kolega poslanec Černač, za desetkratno ceno. Morda predsednik bi bilo pa
               dobro ,d se nam pridruži tudi ta državni sekretar, gospod Genorio pa da on pojasni
               glede na to, da ga je predsednik Vlade, ob odprtju avtoceste, pohvalil. Namreč
               seveda, da je razumljivo, da se postopki seveda zavlečejo in da vsi želimo odprtje
               avtocest vendar pa, odpirata se torej poleg tega, jaz mislim poleg tega samega poteka
               posla tudi določena politična nota in pa seveda tudi politična odgovornost. In tukaj
               pa mislim da je to mesto na tej komisiji in zato predlagam, da se na komisijo povabi
               tudi ministra in tega državnega sekretarja, da stvari pojasnita in razjasnita.</p>
               <p>In predvsem, jaz bi res rad imel odgovor o čem je bila ocena ministra za promet
               takrat na moj odgovor, da so bila to res uspešna pogajanja?</p>
            </sp>
            <sp xml:id="SDT5-KZNJF-Redna-023-2011-01-21.sp31">

               <speaker>PREDSEDNIK MAG. ANDREJ VIZJAK:</speaker>

               <p>No, hvala lepa. Jaz upam, da se nam bo res v nadaljevanju razprave o tej temi
               minister odzval vabilu in prišel, ker je tudi neposredno vprašan. Ampak imam eno
               vprašanje, ki se mi je ob tej vaši razpravi pojavilo, za Računsko sodišče.</p>
               <p>Ali ocenjujete, da je sistemsko sploh dovoljeno, dopuščeno, logično, smotrno, da se v
               takšne stvari kot so odkupi zemljišč, vtika politika. Torej vtika predsednik Vlade,
               vtikajo razni državni sekretarji... Ali ni to pravzaprav neko strokovno tehnično
               opravilo investitorja in seveda za to poklicanih družb oziroma firm. Kajti človek ima
               občutek, da se potem politika nekaj dogovori, DARS oziroma ostali pa seveda morajo
               tehnikalije speljati glede na odgovor, ki je lahko tudi nesmotrn, neracionalen,
               negospodaren, celo nezakonit. Jaz imam celo občutek, da se je v temu primeru to
               zgodilo, da je tam najprej številka padla, ker je tako lepo okrogla milijon in pol
               potem so pa iskali in iskali rešitve. In verjetno je gospod Kovačič to hotel imeti na
               svoj račun potem so videli, da je nek problem kako to na njegov račun spraviti, kako
               najti argument in potem so seveda telovadili in iskali in iskali. </p>
               <p>Tako da je morebiti tukaj DARS celo nasedel tej neki zgodbi politike, ko seveda nekaj
               dogovorila v izjemno kratkem času, seveda z izjemno ceno. Po navadi je čas premo
               sorazmeren cifri, višja kot je cifra krajši je čas in obratno. Tako da ne hote ali pa
               hote se je v to vpletel tudi sam  premier, ki je hvalil tako učinkovitost na račun
               davkoplačevalcev. Jaz se bojim ali pa zelo bojim, kaj je pri železnicah, ker tam se
               je tudi premier vtaknil v konkretno zgodbo poslovanja železnic. Zdaj že priplavajo na
               dan podatki o izgubi in o težavah in tako naprej. Zato vas sprašujem, spoštovani
               revizorji, kako vi gledate to vpletanje politike, ki, ne vem, dostikrat zveni tudi
               dobronamerno, izpade pa potem zadeva takšna, kot je v tem primeru izpadla. Pa še
               nekaj, jaz bi še enkrat podčrtal tisto, kar je poslanec Černač povedal. Tudi prejšnja
               uprava Darsa je bila, pravzaprav kot temeljna izmed argumentov razrešitve je bilo
               neka neučinkovitost ali pa ne vem, predolgo, trajno reševanje problema teh odškodnin
               na tem kraku, avtoceste. Meni se zdi res skrajno nenavadno, da pravna služba, koliko
               ljudi ima pravno službo Darsa, sigurno nekaj deset; sedem ali osem, dobro. Sedem ali
               osem v pravni službi Darsa ne more parirati, ki imajo izkušen verjetno in podobnih
               primerov ničkoliko. Avtoprevozništvo Kovačič. Tam je doseženo prav vse, seveda na
               račun davkoplačevalcev. Tako, da ne vem, dimenzije tega problema so neverjetne in
               segajo v celo kopico sfer. Res me zanima, kako Računsko sodišče gleda to vpletanje
               konkretne politike in pošiljanje odposlancev neformalno, gospod Genorio je bil
               formalno poslan s strani predsednika vlade v reševanje tega problema. Verjetno ga je
               tudi reševal, saj bil na koncu tudi pohvaljen in zdaj imamo posledice. Izvolite.</p>
            </sp>
            <sp xml:id="SDT5-KZNJF-Redna-023-2011-01-21.sp32">

               <speaker>TOMAŽ VESEL:</speaker>

               <p>Podpredsednik, brez zamere, postavljate nam retorično vprašanje. Če vam lahko tudi
               filozofsko nazaj odgovorim, da je, bom rekel odnos med <q>"modus vivendi"</q> in modus
               operandi verjetno dosti na teži prvega, lahko vam odgovorim samo tako, da nam
               politika s svojim ravnanjem daje kar veliko pobud za revizijo.</p>
            </sp>
            <sp xml:id="SDT5-KZNJF-Redna-023-2011-01-21.sp33">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Morate samo izjavi premiera slediti, pa že veste, kam fokus usmeriti.
               Želi še kdo razpravljati? Poslanec Trofenik, prosim.</p>
            </sp>
            <sp xml:id="SDT5-KZNJF-Redna-023-2011-01-21.sp34">

               <speaker>VILI TROFENIK:</speaker>

               <p>Kar sem prej predlagal, bom nadaljeval. Problem je širok, se strinjam, ampak da ne bi
               mi zdaj vsega pomešali. Eno smo ta komisija, potem imamo preiskovalno komisijo za
               Dars, bom poenostavil, če pa ...<stage>/Nerazumljivo./</stage>... eni te isti sedimo v obeh in še
               kaj drugo, tako da pričakujem predsednik, da bomo delali vsak svoj posel in da boste
               predlagali tak sklep, ki bo sprejemljiv in ne bo pomenil pritiska na tiste, ki morajo
               svoje obveznosti institucije imam v mislih, opraviti tako ali drugače. Samo toliko,
               hvala.</p>
            </sp>
            <sp xml:id="SDT5-KZNJF-Redna-023-2011-01-21.sp35">

               <speaker>PREDSEDNIK MAG. ANDREJ VIZJAK:</speaker>

               <p>Spoštovani član komisije, poslanec Trofenik, gotovo bodo sklepi v smislu nalog in
               pristojnosti te komisije. Komisija nosi naslov Komisija za nadzor javnih financ. V
               preteklih dneh in tednih smo veliko govorili o javnih financah in o dolgu države in o
               potencialnem dolgu države in to je bil Dars nekoliko desetkrat izpostavljen. In
               pravzaprav ena zelo preprosta razlaga je, da je država dolžna vključevati v javni
               dolg tudi potencialni dolg, če ni poravnavan pravočasno. Torej, še kako vpliva
               gospodarno ravnanje Darsa na javne finance v tej državi, saj ima Dars ogromno
               poroštev države in tako imenovanega potencialnega dolga. Ali poteka učinkovit nadzor
               nad delovanjem Darsa je še kako pomembno za to našo komisijo in za javne finance na
               sploh. Jaz sem prepričan, 100%, da nadzor nad Darsom ne poteka učinkovito. Če se
               nadzorni svet  na izredno
               jasno temo odškodnin v tem primeru ni sestal od oktobra do danes, da bi nam na tej
               komisiji lahko poročal o rezultatih svojih ugotovitev ne nazadnje naj vas obvestim,
               da je odzivno poročilo ministrstvo oziroma Računsko sodišče uperilo tudi na nadzorni
               svet ne samo na upravo, tudi na nadzorni svet, tudi nadzorni svet mora posredovati
               odzivno poročilo. Pa nas gospod predsednik nadzornega sveta Darsa obvešča 17.1.
               oziroma 19.1. smo to dobili, to je pred dnevi, da se na to temo še niso sestali. Jaz
               sem upravičeno zgrožen nad takšnim brezbrižnim, milo rečeno brezbrižnim ali pa
               neodgovornim ravnanjem nadzornega sveta in če ni to naša naloga, da reagiramo in
               predlagamo nekaj se mi ne moremo pozvati k razrešitvi ali kakorkoli, lahko pa
               agenciji predlagamo razrešitev in to nameravam tudi predlagati kot sklep te komisije.
               Jaz ne znam bolj jasno povedati, da se moramo čutiti tukaj tudi malo poklicane.
               Mediji nam dostikrat očitajo tudi politiki, še posebej vladajoči politiki, da ni
               storila pravočasno tistega kar je bila dolžna storiti. Danes vidim, da smo že mi malo
               prepozni, mi smo sicer imeli namen to sklicati že v starem letu takoj po revizijskem
               poročilu, samo veste kako so zasedene te dvorane, da smo imeli tam do 10. kao neke
               počitnice, da samo 11. sklicali, potem je sledila izredna seja parlamenta, smo morali
               ta termin preložiti, da smo danes našli končno to pisarno oziroma to sejno sobo za
               obravnavo tega. Tako, da imamo razloge zakaj smo se danes šele tega lotili, čeprav
               mislim, da bi se ga morali verjetno že prej, ker bi morebitni nadzor nad delovanjem
               Darsa potekal, pa še danes ne poteka.</p>
               <p>Dobro. Spoštovani, če ni več interesa po razpravi bi prešli na odločanje o sklepih.
               Jaz bi predlagal, da bi to bili vmesni sklepi, da bi nam ponudili potem neko celovito
               možnost po prejetju porevizijskega poročila in bi potem po teh sklepih to točko
               prekinili. In sicer, predlagam prvi formalni sklep, da naredimo uvod in potem nekaj
               vsebinskih. Prvi formalni sklep je, da se je naša komisija seznanila z revizijskim
               poročilom Računskega sodišča s tem naslovom, torej izplačilo odškodnin in ugotavlja,
               da je bilo pri izvedbi navedenega posla narejeno veliko napak, nepravilnosti,
               negospodarnosti in tudi mogoče kaznivih dejanj. To je prvi sklep. Drugi sklep je, da
               komisija naproša Ministrstvo za pravosodje, da v roku 60 dni poroča kaj so ugotovili
               pri presoji dela cenilcev in izvedencev k čemur jih je pozvalo Računsko sodišče že
               julija leta 2010, prav tako komisija naproša Okrožno državno tožilstvo v Ljubljani,
               da poroča kaj je naredilo v zvezi s sumom storitve kaznivih dejanj povezanih z delom
               sodnih cenilcev, to se pravi to je sklop povezan s sodnimi cenilci. Potem tretji
               sklep: komisija naproša Ministrstvo za kmetijstvo, gozdarstvo in prehrano, da v roku
               60 dni posreduje poročilo o tem kaj se je zgodilo z uvedenim postopkom o prekršku, ki
               je bil leta 2001 posredovan pristojnemu sodišču v Trebnjem, proti lastniku zemljišča
               zaradi degradacije gozdnih parcel v katastrski občini Ponikva. Zdaj poziva komisiji
               za preprečevanje korupcije menim, da ni potrebno, ker glede na to, da smo slišali
               prvega moža oziroma predsednika te protikorupcijske komisije, da je postopek v teku.
               Potem bi pa predlagal, da sprejmemo četrti sklep, ki se glasi: Komisija za nadzor
               javnih financ predlaga Agenciji za upravljanje kapitalskih naložb, da razreši
               nadzorni svet Darsa zaradi neaktivnosti pri ugotavljanju gospodarnosti oziroma
               posledic tega posla na
               poslovanje Darsa, in tudi, če prav razumem, je bil tu poziv k razrešitvi uprave Darsa
               oziroma predlog, če sem tako prav razumel. Torej to je peti sklep, da komisija
               predlaga pristojnim, tako agenciji za upravljanje kapitalskih naložb kot tudi
               nadzornemu svetu Darsa, da začne postopek razrešitve uprave zaradi negospodarnosti
               tega posla. Odpiram razpravo okoli teh sklepov. Poslanec Trofenik.</p>
            </sp>
            <sp xml:id="SDT5-KZNJF-Redna-023-2011-01-21.sp36">

               <speaker>VILI TROFENIK:</speaker>

               <p>Hvala za besedo. S prvimi tremi sklepi nimam problema. S četrtim oziroma petim pa
               trdim, da sta celo malo kontradiktorna. Drugič pa mislim, da bi bilje bilo, da bi ga
               nadomestili s pozivom agenciji, da ugotovi odgovornost nadzornega sveta in ustrezno
               ukrepa.</p>
            </sp>
            <sp xml:id="SDT5-KZNJF-Redna-023-2011-01-21.sp37">

               <speaker>PREDSEDNIK MAG. ANDREJ VIZJAK:</speaker>

               <p>No, saj jaz tako tudi razumem. Če mi to predlagamo, potem to pomeni, da smo se mi že
               odločili kaj narediti. In agencija bo ta predlog proučila v luči svojih aktivnosti.
               Vendar, spoštovani, s tem prevzela tudi veliko odgovornost. Izvolite.</p>
            </sp>
            <sp xml:id="SDT5-KZNJF-Redna-023-2011-01-21.sp38">

               <speaker>DAGMAR KOMAR:</speaker>

               <p>Torej, če se gospod ne bi predhodno javil, bi jaz to isto povedala. Skratka,
               ocenjujem, da nekako bi bilo v duhu, da politika na nas vpliva. Glede na to, da smo
               neodvisni in strokoven organ bi nekako predlagala, da vas zgolj informiramo o naših
               ugotovitvah in o nameravanih ukrepih. Če boste decidirano rekli, da nekako
               pričakujete, da bomo mi to naredili, ne vem, če je v duhu naše vloge.</p>
            </sp>
            <sp xml:id="SDT5-KZNJF-Redna-023-2011-01-21.sp39">

               <speaker>PREDSEDNIK MAG. ANDREJ VIZJAK:</speaker>

               <p>Mi vam bomo to predlagali, ne da pričakujemo ali pa vas pozivamo, ampak vam bomo
               predlagali, ker tako mislimo, da je prav, ustrezno in gospodarno. Bolj nežnega, bolj
               blagega ne morem. Lahko bi diskutirali o tem, če bi vas mi nekaj pozvali, ali vam
               nalagali, ali karkoli. To je problem lahko v razmejitvi pristojnosti. Če pa smo na
               podlagi neke diskusije in izjemno suhoparnih in celo ignorantskih ravnanj nadzornega
               sveta, da ga danes tu ni, in nam še pošljejo, da se sploh s tem ni ukvarjal, jaz ne
               znam drugega kot to vam predlagati. In jaz verjamem, da ko boste vi nekoliko
               premislili ta naš predlog, pa če vas ne bo klicalo ne vem koliko politikov vladajoče
               opcije boste verjetno tudi to izpeljali. Jaz kar vidim, da je vaš telefon verjetno
               kar dostikrat topel ali pa celo vroč. To je čisto moj subjektivni komentar.</p>
               <p>Želi še kdo? Prehajamo na odločanje. Če prav razumem tudi intervencijo gospoda
               Trofenika, predlaga, da ločeno glasujemo o vsakem sklepu oziroma da ločeno glasujemo
               o prvih treh sklepih in o zadnjih dveh sklepih. Torej, zadnja dva sklepa sta, da
               komisija predlaga Agenciji za upravljanje kapitalskih naložb, da sproži postopke
               razrešitve nadzornega sveta. In komisija predlaga nadzornemu svetu in agenciji, da
               sproži postopke razrešitve uprav. To pa je peti sklep. Prosim.</p>
            </sp>
            <sp xml:id="SDT5-KZNJF-Redna-023-2011-01-21.sp40">

               <speaker>VILI TROFENIK:</speaker>

               <p>Hvala za besedo, predsednik. Jaz predlagam,da glasujemo tudi o mojem predlogu, da se
               namesto četrtega in petega oblikuje sklep, da komisija pričakuje, da bo agencija
               proučila odgovornost nadzornega sveta in ustrezno ukrepala. Prosim, da ga daste na
               glasovanje.</p>
            </sp>
            <sp xml:id="SDT5-KZNJF-Redna-023-2011-01-21.sp41">

               <speaker>PREDSEDNIK MAG. ANDREJ VIZJAK:</speaker>

               <p>To se pravi, to je kot alternativa.</p>
            </sp>
            <sp xml:id="SDT5-KZNJF-Redna-023-2011-01-21.sp42">

               <speaker>VILI TROFENIK:</speaker>

               <p>...<stage>/Ni vključen./</stage> ampak prosim, da .... brez kakršnekoli želje po zapletih ali
               zmanjševanja teže problema prosim, da glasujemo o tem, ne da boste glasovali o
               ostalih dveh, potem pa rekli ne pride v poštev. Ker moj sklep ali moj predlog zajema
               implicitno to, vendar ne diktiramo, to kar sem uvodoma opozoril, da je nevarnost, da
               bi današnja seja naša in zaključki in razprave pomenile pritisk na neodvisne organe,
               ki ima vsak svojo z zakonom predpisano vlogo. Isto sem hotel predlagati tudi sklep,
               da pozovemo vse odgovorne organe, da opravijo svojo nalogo v skladu z zakonom, ampak
                   nisem tega predlagal.</p>
            </sp>
            <sp xml:id="SDT5-KZNJF-Redna-023-2011-01-21.sp43">

               <speaker>PREDSEDNIK MAG. ANDREJ VIZJAK:</speaker>

               <p>Ali niso vsi dolžni spoštovati zakonodaje, tudi midva, spoštovani poslanec? Mislim,
               da ni potrebno sklepa, da smo dolžni spoštovati predpise v tej državi, ali pa moramo
               sprejeti še tak sklep? Izgleda je vsake toliko časa potrebno malo resetirati vedenje
               o pravni državi.</p>
            </sp>
            <sp xml:id="SDT5-KZNJF-Redna-023-2011-01-21.sp44">

               <speaker>VILI TROFENIK:</speaker>

               <p>Predsednik, lahko razumemo vsak svoje izvajanje zelo namerno kakor nam paše. Moj
               namen ni bil to, moj namen je, da smo korektni in da delamo tisto, recimo konkretno,
               viz-a-viz predsednik protikorupcijske .. svoje povedal proti agencijo tisto, za
               katero smo jo ustanovili. Jaz mislim, da se nam je še premalo usedlo v glavo, kaj
               piše uvodoma, kaj je agencija in kaj v takšen je njihov položaj. To v ničemer ne
               govorim iz preprostega razloga, da bi razvodeneli problemi ali kakorkoli. Jaz sem
               prepričan, da jih bomo našli še več, pa ne viz-a-viz Darsa, proti komu drugega.</p>
               <p>Prosim, da imam to pravico vsaj predlagati, potem bo pa večina pač odločila.</p>
            </sp>
            <sp xml:id="SDT5-KZNJF-Redna-023-2011-01-21.sp45">

               <speaker>PREDSEDNIK MAG. ANDREJ VIZJAK:</speaker>

               <p>Tako je, jaz bom dal to na glasovanje, kot bom dal na glasovanje tudi sklepa, ki sem
               ju predlagal, bolj ali manj, povzete najmanj štirih razprav tukaj. Bom dal vaš sklep
               tudi na glasovanje, tako kot so bili v vrstnem redu tudi predlagani. Zato, gremo na
               odločanje o prvih treh sklepih, to se pravi, tistih sklepih, ki sem jih prebral in ki
               niso sporni. Pričenjam glasovanje.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Sprejeli smo prve tri sklepe.</p>
               <p>Prehajamo na odločanje o četrtem sklepu torej predlogu agenciji k razrešitvi
               nadzornega sveta Darsa.</p>
               <p>Kdo je za? <stage>(6 članov.)</stage> Kdo je proti? <stage>(2 člana.)</stage></p>
               <p>Dajem na glasovanje peti sklep k predlogu nadzornemu svetu Darsa in agenciji, da
               sproži postopek razrešitve uprave.</p>
               <p>Kdo je za? <stage>(6 članov.)</stage> Kdo je proti? <stage>(2 člana.)</stage></p>
               <p>Dajem na glasovanje tudi predlog poslanca Trofenika, da nas agencija informira o
               ukrepih.. Prosim.</p>
            </sp>
            <sp xml:id="SDT5-KZNJF-Redna-023-2011-01-21.sp46">

               <speaker>VILI TROFENIK:</speaker>

               <p>Predlagam, da agencija ugotovi odgovornost nadzornega sveta in ustrezno ukrepa,
               odvisno od ugotovitev.</p>
            </sp>
            <sp xml:id="SDT5-KZNJF-Redna-023-2011-01-21.sp47">

               <speaker>PREDSEDNIK MAG. ANDREJ VIZJAK:</speaker>

               <p>Lahko, da bo razrešen predsednik ali pa nekdo drug. Ne vem. Prosim.</p>
            </sp>
            <sp xml:id="SDT5-KZNJF-Redna-023-2011-01-21.sp48">

               <speaker>ZVONKO ČERNAČ:</speaker>

               <p>Mislim, da je ta sklep brezpredmeten, samo če bo dan na glasovanje bom jaz glasoval
               proti, ker nič ne presegamo pristojnosti s tistim, kar je bilo sprejeto maloprej.</p>
            </sp>
            <sp xml:id="SDT5-KZNJF-Redna-023-2011-01-21.sp49">

               <speaker>PREDSEDNIK MAG. ANDREJ VIZJAK:</speaker>

               <p>Odpiram glasovanje o tem sklepu. Ga zaključujem. Sklep ni sprejet.</p>
               <p>Kdo je za? <stage>(5 članov.)</stage> Kdo je proti? <stage>(5 članov.)</stage></p>
               <p>Spoštovani, jaz bi na tej točki prekinil to, glede na tudi predlog, ki smo ga imeli
               in mislim, da je to še nedokončana zgodba. Se zahvaljujem vsem prisotnim za udeležbo.
               Gospod Trofenik, proceduralno.</p>
            </sp>
            <sp xml:id="SDT5-KZNJF-Redna-023-2011-01-21.sp50">

               <speaker>VILI TROFENIK:</speaker>

               <p>Jaz se strinjam, sem tudi predlagal prekinitev, vendar k razpravi, zlasti kot je dr.
               Verlič izvajal je navajal, da bi naj nekdo drugi dogovarjal ali sodeloval pri
               dogovorih o odškodninah in tem, kar je temeljni problem. Ali se vam ne zdi potrebno
               za objektivno delo komisije, da se povabi na sejo komisije tiste, ki so bili
               omenjeni. Mislim, da je odgovornost Uprave Darsa bistveno različna, če je tako ali
               drugače.</p>
            </sp>
            <sp xml:id="SDT5-KZNJF-Redna-023-2011-01-21.sp51">

               <speaker>PREDSEDNIK MAG. ANDREJ VIZJAK:</speaker>

               <p> Se strinjam. Nič manj ni, ampak se bo bolj transparentno zadeva lahko prikazala in
               vpletenost. Odgovornost ne bo Darsa nič manjša, zaradi tega.</p>
               <p>Strinjam se eksplicitno s tem, da se na nadaljevanje seje povabi tudi bivšega
               državnega sekretarja v Kabinetu predsednika Vlade, dr. Rada Genoria in da  bo komisija poskrbela, da bo
               prišla do ministra Vlačiča, bi rekel, zelo velika želja, da bi bil osebno prisoten,
               da ne bo zopet poslal sicer spoštovanih kolegov iz Ministrstva za promet.</p>
               <p>Torej prekinjam to točko. S tem bomo to nadaljevanje opravili na eni izmed prihodnjih
               sej. S tem zaključujem to 23. redno sejo Komisije za nadzor javnih financ.</p>
               <stage type="time">(Seja je bila končana 21. januar 2011 ob 10.33.)</stage>
            </sp>
         </div>
      </body>
   </text>
</TEI>