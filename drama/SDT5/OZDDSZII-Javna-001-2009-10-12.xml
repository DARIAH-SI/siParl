<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZDDSZII-Javna-001-2009-10-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">94CDAE1582E0646AC125763B004C6FC2</idno>
               <idno type="custom" subtype="day">D4C5240909857A7BC125764E00310827</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=D4C5240909857A7BC125764E00310827</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZDDSZII-Javna-001-2009-10-12.OZDDSZII" n="001">
               <name>Javna predstavitev</name>
               <date when="2009-10-12"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZDDSZII-Javna-001-2009-10-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZDDSZII-Javna-001-2009-10-12.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO DRUŽINO, SOCIALNE ZADEVE IN INVALIDE</stage>
            <stage type="title">JAVNA PREDSTAVITEV MNENJ O PREDLOGU DRUŽINSKEGA ZAKONIKA</stage>
            <stage type="date">(12. oktober 2009)</stage>
            <stage type="chairman">Sejo je vodila predsednica odbora dr. Andreja Črnak Meglič.</stage>
            <stage type="time">Seja se je pričela ob 13.02.</stage>


            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Lepo pozdravljeni na današnji javni predstavitvi mnenje! Pravkar sem dobila
               obvestilo, da še zelo veliko ljudi čaka na to, da se nam pridruži pri tej razpravi,
               zato vas prosim za prekinitev za 10 minut, potem pa bomo z delom nadaljevali.
               Hvala.</p>
               <stage type="time">(Javna predstavitev je bila prekinjena ob 13.02 in se je nadaljevala ob 13.09.)</stage>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Lep pozdrav vsem skupaj na Javni predstavitvi mnenj o predlogu družinskega zakona! V
               naši sredi bi še posebej pozdravila dr. Ivana Svetlika, ministra za delo, družino in
               socialne zadeve, dr. Anjo Kopač Mrak, državno sekretarko na Ministrstvu za delo,
               družino in socialne zadeve, dr. Mateja Končina Peternelj in pa dr. Alenko Švab. V
               naši sredi pa pozdravljam tudi Varuhinjo človekovih pravica s sodelavci, dr. Karla
               Zupančiča, avtorja predhodnega zakonika in tudi vse predstavnike javnih medijev ter
               prisotne na današnji seji, kakor tudi vabljene. Pozdravljam pa tudi gledalce pred
               televizijskimi sprejemniki!</p>
               <p>Namen javne predstavitve mnenje je pridobiti mnenja in stališča k predlogu
               Družinskega zakonika kot podlago za obravnavo na Državnem zboru, predvsem pa
               pridobitev stališč strokovne in širše javnosti v naslednjih vprašanjih:</p>
               <p>Ali predlog družinskega zakonika ustrezno ureja način odločanja o zadevah za varstvo
               koristi otroka, zlasti sistemski prenos pristojnosti in zaščite interesov otroka?</p>
               <p>Ali je v predlogu ustrezno rešeno vprašanje spremenjene definicije družine in
               zakonske zveze?</p>
               <p>Ali predlog družinskega zakonika ustrezno ureja premoženjska razmerja med
               zakoncema?</p>
               <p>Nekaj kratkih obvestil preden začnemo s celotno razpravo. Uradno prestavitev predloga
               Družinskega zakona bosta predstavila dr. Ivan Svetlik, minister za delo, družino in
               socialne zadeve in državna sekretarka na istem ministrstvu, dr. Anja Kopač Mrak.</p>
               <p>V nadaljevanju bosta še dve strokovni razpravi, in sicer dr. Alenke Švab iz Fakultete
               za družbene vede in dr. Mateje Končine Peternelj, višje sodnike.</p>
               <p>Uvodni del naj bi predvidoma trajal uro, sledila pa mu bo razprava, vprašanja ter
               komentarji udeležencev. Vse, ki bi radi razpravljali, prosim da izpolnite prijavnico
               k razpravi, ki jo imate pred seboj na klopeh ter jo oddate meni ali pa naši strokovni
               sodelavki, tako da bom lahko vsakega razpravljavca napovedala ter tudi predstavila.
               Vse razpravljavce prosim, da razprave omejijo na sedem minut. Minuto pred koncem tega
               termina, vas bomo s steklenim zvončkom opozorili, da svojo razpravo počasi
               zaključite, kajti resnično bi želeli, da bo razprava čim bolj demokratična in da vsi,
               ki si to želijo, lahko svoje mnenje tudi predstavijo.</p>
               <p>Nekaj razprav je bilo sicer že najavljenih v naprej in razpravljavci so svoje
               prispevke predložili v pisni obliki, vendar tudi te razpravljavce prosim, da
               izpolnijo prijavnico ter jo oddajo. Ti prispevki so vsem udeležencem ter
               predstavnikom sredstev javnega obveščanja na voljo v pisni obliki pred veliko
               dvorano. Vse tiste prispevke, ki jih bodo razpravljavci predstavili danes in jih
               predložili v pisni obliki, pa bomo razmnožili in jih ravno tako skušali tekom
               razprave predstaviti oziroma predložiti v prostorih pred veliko dvorano.
               Razpravljavci bodo svoje prispevke predstavili po vrstnem redu prijav na današnjo
               razpravo. Odbor ni predviden, kljub temu pa vas obveščam, da bodo med samo razpravo
               postavljeni v predhodnem prostoru oziroma v veži osvežilne pijače, tako da se boste
               lahko pokrepčali kar med samim potekom predstave.</p>
               <p>Predstavitev samega družinskega zakonika oziroma njegovega  osnutka bi si dovolila začeti z nekaj uvodnimi
               besedami, kajti Odbor za delo, družino, socialne zadeve in invalide se je odločil, da
               tako pomembno problematiko kot je Družinski zakonik, ki na nek način predstavlja
               družinsko ustavo, če tako želite, želi predstaviti širši javnosti ter jo povabiti, da
               prispeva svoja mnenja, predloge, pa tudi pomisleke v zvezi z ureditvijo, ki je že
               zapisana v pisni obliki in objavljena na spletni strani Ministrstva za delo, družino
               in socialne zadeve.</p>
               <p>Pred 35. leti je bil sprejet Zakon o zakonski zvezi in družinskih razmerjih. In da je
               šlo za resnično sodoben in napreden zakon, nam potrjuje točno to, da je zdržal celih
               35 let. Verjamem, da je naš skupni namen, da tudi tokrat oblikujemo sodoben zakon, ki
               bo pravi odgovor na izzive časa za to, da ga ne bo potrebno spreminjati v zelo
               kratkih obdobjih.</p>
               <p>Sama bi izpostavila dve pomembni izhodišči zakona. Prvi je ta, da nekako uporablja
               najširšo definicijo družine. Tisto kar predstavlja skupni imenovalec vsem oblikam
               družin, ki se pojavljajo danes in verjamem, da se bodo v še bolj pluralni obliki
               pojavljale v prihodnosti. Na ta način izenačuje pravice vseh otrok, ki živijo v
               tovrstnih družinah.</p>
               <p>Druga pomembna novost pa je vezana na otrokocentričnost zakona. Namreč pred
               dvajsetimi leti je bila sprejeta konvencija o otrokovih pravicah, ki je otroka
               vzpostavila kot subjekt mednarodnega prava. V tem dokumentu je zapisana tudi
               določitev, da imajo otroci prednost pri obravnavah. To isto določilo v 7. členu
               povzema tudi družinski zakonik, načelo otrokove koristi, ki pravi, v drugem odstavku,
               starši in skrbniki imajo odgovornost, da otrokovo korist postavijo pred vsemi
               drugimi, kar pomeni, da so vsa ostala razmerja, ki so vezana in izhajajo iz zakonika,
               na nek način podrejena temu ključnemu načelu. To pomeni, da se bo v vsakem konkretnem
               primeru zasledovalo koristi otroke, se jih presojalo in zagotavljajo, da imajo
               prednost pred vsemi drugimi. Na nek način se v to vlogo lahko v veliki meri vplete
               tudi zagovornik otrokovih pravic,a ki ga na novo uvaja družinski zakonik.</p>
               <p>Skratka, verjamem da bo razprava zelo plodna, pestra, vendar se mi zdi, da je
               pomembno, da pred seboj imamo ta ključna izhodišča, med tem ko bomo razpravljali in
               iskali morda še boljše rešitve kot so že zapisane v samem zakoniku.</p>
               <p>Sedaj pa vabim za uvodno predstavitev gospoda ministra dr. Ivana Svetlika, da nam
               poda nekaj izhodiščnih besed. Hvala lepa.</p>
            </sp>
            <sp who="SDT5:SvetlikIvan">

               <speaker>DR. IVAN SVETLIK:</speaker>

               <p>Spoštovana gospa predsednica, poslanke, poslanci, cenjena javnost, gospe in gospodje!
               Za uvod bi rad izpostavil to, da po 35. letih dobivamo nov, nastaja nov družinski
               zakonik, ki bo celotno družinsko problematiko urejal na enem mestu, torej v enem
               samem aktu. S tem želimo tudi slediti sodobni praksi urejanja tega področja v
               evropskih državah. Trije razlogi so, ki so nas vodili k oblikovanju predloga
               družinskega zakonika kakršen je nastal. Prvi je to, da so v treh desetletjih in še
               nekaj, nastali novo vzorci življenja in vedenja, ki jih je treba kodificirati na
               novo.  Če omenim samo eden
               podatke, pred 30-imi leti je bilo v izvenzakonski skupnosti rojenih v Sloveniji 10%
               otrok, danes se jih rodi več kot polovica v izvenzakonskih skupnostih. Družinski
               zakonik tako kot vsak zakonik ima torej pomembno vlogo v tem smislu, da kodificira,
               da da priznanje oblikam skupnega življenja, ki so se vzpostavile v tem obdobju in
               nima zgolj namena tako kot seveda zakoniti imajo, da postavlja meje določenega
               ravnanja ali da stimulira določenemu ravnanju ali vedenju.</p>
               <p>Drugi razlog, zaradi katerega je ta sargonik nastal tak kot je, je praksa domačih in
               mednarodnih sodišč, ki urejajo to problematiko, nenazadnje tudi ustavnega sodišča, ki
               je v nekaterih primerih razsodilo, da postopanje v skladu s tem, kar je obstoječa
               zakonodaja urejala ni več skladno z našimi ustavnimi načeli in zaradi tega je treba
               seveda tudi družinski zakonik k tem ustrezno spremeniti.</p>
               <p>Navedel bi še eden razlog, ki je pomemben, to je, da opažamo v praksi, da se
               družinski problemi tam, kjer do njih prihaja rešujejo prepočasi in to največkrat gre
               na škodo otrok, zato smo v Družinskem zakoniku predvideli nove načine urejanja teh
               vprašanj, ki naj bi bili hitrejši, učinkovitejši, za to, da bi otroci v primerih, ko
               prihaja do težav v družinskem življenju ne trpeli tako dolgo.</p>
               <p>Izpostavil bi pet vsebinskih sprememb, ki jih ta družinski zakonik prinaša, ki se nam
               zdijo osrednje. Prvo je že izpostavila predsednica, to je, da spreminjamo vsebino ali
               pojmovanje družinske skupnosti, odpiramo jo v tem smislu, da je za nas ključno, da
               družino ustvarja otrok in z njim bivajoči odrasli pa četudi gre za enega od staršev v
               tej skupnosti. Tukaj bi rad posebej poudaril, da je to pojmovanje inkluzivno, se
               pravi, vključajoče, mi ne izključujemo s tem zakonikom nobene oblike družinske
               skupnosti in seveda smatramo, da bo tradicionalna, če hočete, družinska skupnost oba
               starša poročena z otroci še vedno ostajala kot dominantna družinska skupnost seveda
               pa odpiramo možnost in o tem je tudi namen tega zakonika, da damo enake pravice tudi
               tistim družinskim skupnostim, ki so pač drugačne, ki so nastale kot rečeno s prakso
               življenja v zadnjih desetletjih.</p>
               <p>Druga ključna vsebinska sprememba je to, da družinski zakonik res postavlja v
               središče otroka in njegove pravice, naj navedem v kakšnem smislu. Prvič to, da daje
               večje možnosti posredovanja v družinsko skupnost takrat, kadar se zazna, da prihaja
               do težav in do kršenja teh pravic posameznikom v družini, posebej seveda otrokom.
               Drugič. Da prepoveduje telesno kaznovanje otrok, kar seveda velja ne samo za starše
               tudi za tiste, ki opazijo, da prihaja do takih težav v določeni skupini, da so na to
                   pozorni in da na to
               opozarjajo. Tretji institut, ki ga ta zakonik predvideva je uvedba Instituta
               zagovornika otroka. Skratka, v teh treh pa seveda so še druga določila, v teh
               določilih se vidi, kakšen je namen urejanja tega področja stališča pravic
               otrokom.</p>
               <p>Tretja sprememba, ki jo kaže posebej izpostaviti je, da se odločanje o ukrepih za
               varstvo koristi otroka prenaša na sodišča, to pomeni, da bodo v tistih še posebej
               kočljivih zadevah kot so odločitve in dodelitve otrok, posvojitve, itd., sedaj
               sodišča prevzela glavno vlogo o odločanju, kar bo pa seveda omogočilo na drugi strani
               in to je četrta sprememba, ki jo želimo izpostaviti, centrom za socialno delo, da se
               bodo res lahko posvetili svoji svetovalni vlogi, da jo bodo lahko okrepili in
               delovali tudi v večji meri preventivno, s tem, da bomo več pozornosti posvečali
               predčasnemu svetovanju takrat, ko bo to potrebno ali kadar bodo družine to želele.
               Strokovnemu svetovanju družinski mediaciji in več teh oblik družinski zakonik
               predvideva.</p>
               <p>Še zadnja sprememba, ki jo želim izpostaviti, ki je bila že doslej deležna največ
               pozornosti pa je, da izenačujemo tudi istospolne partnerske skupnostmi z vsemi
               drugimi družinskimi skupnosti, kar izhaja, kot že uvodoma povedano, iz opozoril in
               prakse naših sodišč tudi Ustavnega sodišča, ki je pač v določenih primerih presodilo,
               da se te skupnosti trenutno v neenakopravnem položaju in s tem zakonikom želimo te
               skupnosti tudi izenačiti.</p>
               <p>Tukaj bi še posebej rad poudaril tudi v tem primeru gre za vprašanje pravice otrok,
               ki v takih skupnostih živijo, ki jim je treba omogočiti pravzaprav enak tretma tudi
               skozi položaj njihovih staršev oziroma skrbnikov. Toliko za uvod. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p> Hvala. Vabim k odru oziroma predstavniškemu pultu državno sekretarko, dr. Anjo
               Kopač Mrak.</p>
            </sp>
            <sp who="SDT5:KopačMrakAnja">

               <speaker>DR. ANJA KOPAČ MRAK:</speaker>

               <p>Hvala za besedo, predsedujoča. Lep pozdrav tudi z moje strani vsem prisotnim
               poslancem in poslankam in drugim gostom.</p>
               <p>Minister je v uvodu dejansko izpostavil že vsa ključna področja, ki jih Družinski
               zakonik prinaša, ki jih na novo ureja ali jih bolj podrobno ureja. Jaz bi pa v tej
               predstavitvi izpostavila predvsem področje, ki je v Družinskem zakoniku doživelo
               največjo spremembo, največ novosti, to je pa predvsem na področju ukrepov za varstvo
               koristi otroka.</p>
               <p>Dosedanja zakonodaja kot vam je verjetno jasno je urejala zelo malo številčne možne
               ukrepe, posegov države v družino in to so bili odvzem otroka staršem in namestitev
               tega otroka v rejništvo ali zavod, ali pa namestitev otroka v zavod, zaradi
               vedenjskih ali čustvenih težav. Ti ukrepi vsi so bili v pristojnosti centrov za
               socialno delo.  Z novim
               družinskim zakonikom, kot bo kasneje izpostavljeno, širimo nabor teh ukrepov, hkrati
               pa vzpostavljamo tudi načela s katerimi lahko država posega v družino. In ta načela
               so: dolžnost države pri varovanju družine. Družinski zakonik tako izrecno poudarja,
               da je ukrepe moč izvesti le, ko starši svoje pravice in dolžnosti ne izvršujejo, ali
               jih ne izvršujejo v otrokovo korist. Drugo načelo, ki ga uvajamo je načelo
               najmilejšega ukrepa. Ta ukrep, torej izreče naj se tisti ukrep s katerim je možno
               zavarovati koristi otroka na eni strani in drugo, najmanj prizadeti starši s
               tovrstnim ukrepom. Tretji pogoj pa je ogroženost kot pogoj za sam izrek ukrepa.
               Družinski zakonik ponuja definicijo ogroženosti. To je, če je otrok utrpel ali je
               zelo verjetno, da bo utrpel škodo kot posledico storitve ali oprostitve dejanj s
               strani staršev. Zaradi tega, ker družinski zakonik uvaja večjo vlogo države v
               razmerju do družine, tudi natančno določa koliko časa lahko posamezen ukrep traja na
               eni strani in po drugi strani določa stalno preverjanje utemeljenosti posameznega
               ukrepa. Torej, centri za socialno delo in sodišča bodo preverjala smiselnost
               posameznega ukrepa v določenem času in ga po potrebi tudi spreminjala oziroma
               dopolnjevala.</p>
               <p>Kot je bilo že večkrat izpostavljeno širimo polje možnih ukrepov in jih delimo na tri
               velike skupine. To so nujni ukrepi, ki edini ostanejo v pristojnosti centrov za
               socialno delo. Nujni ukrepi v kolikor je pač stopnja ogroženosti otroka taka, da ga
               je potrebno takoj oziroma nemudoma umakniti iz okolja, kjer se mu to nasilje ali
               druga ogroženost dogaja. In tudi te nujne ukrepe potem mora center za socialno delo
               verificirati na sodišču. Potem imamo drug sklop ukrepov, to so začasne odredbe o
               katerih že odločajo sodišča. In ti so, na primer, odvzem otroka staršem in namestitev
               k drugi osebi v rejništvo ali zavod, prepoved vstopa v stanovanje ali v druge
               prostore v katerih se nahaja otrok, prepoved ali omejitev stikov, način izvrševanja
               stikov in pa določitev preživljanja otroka. Poleg teh dveh imamo še tretji sklop. To
               pa so ukrepi trajnejšega značaja. O teh prav tako odločajo sodišča, razen o ukrepu
               nadzora izvrševanja starševskih skrbi, o katerih naj bi po novem odločal center za
               socialno delo.</p>
               <p>Družinski zakonik zavezuje sodišča, da pri odločitvah o teh ukrepih upoštevajo mnenja
               centrov za socialno delo. Center za socialno delo pa je po drugi strani dolžan, v
               kolikor je predlagatelj postopka, tudi izdelati načrt pomoči družini in otroku. Ker
               smisel tega prenosa vloge odločevalske funkcije iz centrov na socialno delo na
               sodišča je to, da se zaščiti v večji meri otrokove pravice, hkrati da se okrepi in
               omogoči strokovno in posvetovalno delo centrov za socialno delo in hkrati, da se
               dejansko da možnost, da centri za socialno delo delajo več z družino, kajti edino to
               je tisti garant, da bo morda za otroka tudi v družinski mediaciji in o teh ukrepih,
               ki jih prav tako uvaja nov družinski zakonik najbolje poskrbljeno.</p>
               <p>Če bi morda rekli še dve ali tri besede o posvojitvah in rejništvu kot ukrepih, ki so
               najpogosteje izrečeni in o katerih se največ govori. O teh dveh ukrepih, tako kot je
               povedano, odločajo sodišča na predlog centra za socialno delo. Ukrep rejništva kot
               takega je podobno kot ostali ukrepi s predlogom družinskega zakonika časovno omejen,
               in sicer na tri leta. Kar se tiče pa posvojitve ostaja tako kot je bila prej le
               popolna posvojitev. Posvojitev otrok ni mogoča zgolj za zakonca, tako kot je bilo do
               sedaj, temveč tudi za izvenzakonska partnerja. Poleg  tega ni možno dati soglasje pred otrokovim osmim tednom
               starosti zaradi možnosti poporodnih depresij. Torej, soglasje s strani staršev ja
               zemejen na osem tednov otrokove starosti. Posvojitev pa je mogoča že po šestih
               mesecih in ne tako kot je bilo prej po enem letu. Seveda o tem odloči sodišče.
               Predlaga se tudi vzpostavitev centralne zbirke otrok na eni strani in kandidatov za
               posvojitve na drugi, hkrati pa tudi centralna zbirka v Republiki Sloveniji izvedenih
               posvojitev.</p>
               <p>Na področju rejništva in posvojitev poteka na ministrstvu tudi raziskava v tem
               trenutku. In na podlagi te raziskave bodo verjetno področni zakoni, ki to urejajo
               tudi v prihodnosti spremenjeni oziroma dopolnjeni.</p>
               <p>Področje kjer je nekaj novosti in je potrebno izpostaviti je področje preživnin.
               Dolžnost preživljanja otrok je opredeljena kot doslej, vendar je jasneje in precizno
               zapisano, da je pravica do preživljanja samostojna, od starševskih skrbi neodvisna
               pravica in zato velja splošno načelo, da mora starš ne glede na to ali mu je bila
               odvzeta starševska pravica preživljati svojega otroka. Predlog družinskega zakonika
               tudi izrecno določa obveznost sodišča, da ob izreku ukrepa določi tudi preživninsko
               dolžnost staršev, in to je novost tega predloga.</p>
               <p>Glede višine preživnin je v javnosti veliko govora. Družinski zakonik ima predlog, da
               višina preživnine mora biti taka, da zagotovi otrokove koristi. Da pa ne moremo
               odmeriti neko univerzalno višino preživnine, ker mora biti ta preživnina usklajena z
               individualnimi potrebami otroka.</p>
               <p>Čisto za konec, zakon tudi predvideva različne oblike sklenitve zakonske zveze. Možna
               je tudi manjša obličnost sklenitve zakonske zveze. Zapisano je, da to možno tudi
               izven uradnih ur. Zapisano je tudi, da je možno le ob prisotnosti matičarja in tudi
               ponovna slovesnost, če želja, ob določenih jubilejih. S tem želimo tudi omogočiti in
               narediti bolj zanimivo tudi mladim sklepanje zakonskih zvez predvsem s to manjšo
               odličnostjo tega. Vpeljuje družinski zakonik pa tudi možnost sklenitve ženitnih
               pogodb, vendar je to zgolj možnost v kolikor se partnerja za to odločila. V kolikor
               se ne velja zakoniti režim na tem področju, tako kot je bilo to do sedaj. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. K besedi želim povabiti dr. Alenko Švab.</p>
            </sp>
            <sp who="SDT5:ŠvabAlenka">

               <speaker>DR. ALENKA ŠVAB:</speaker>

               <p>Hvala lepa za besedo. Spoštovane, spoštovani. V svojem prispevku bom na kratko
               osvetlila sociološki pogled na sodobne družinske trende in spremembe v družinskem
               življenju, ter v ta kontekst umestila tudi predlog novega družinskega zakonika.</p>
               <p>Družina in družinsko življenje se v zahodnih družbah v zadnjih nekaj desetletji
               pomembno spreminjajo. O tem poročajo tako uradni statistični podatki kot sociološke
               in druge raziskave. V sociologiji omenjene spremembe označujemo kot proces
               pluralizacije družin in družinskega življenja, kar pomeni, da namesto enega, domnevno
               prevladujočega modela družinske organizacije stopajo raznolike družinske oblike
               oziroma skupnosti. Če jih izpostavim samo nekaj. Poznamo enostarševske družine,
               dvostarševske družine, reorganizirane družine - to so družine v katerih je vsaj eden
               od partnerjev že imel družino, razširjene družine - to so družine v katerih živijo
               vsaj tri generacije, istospolne družine, rejniške družine, adaptivne družine in tako
               naprej. K sami tipologiji ter definiciji družine se bom vrnila še v nadaljevanju. Kar
               je pomembno izpostaviti na tem mestu je dejstvo, da družina utemeljena v zakonski
               zvezi dveh oseb nasprotnega spola za otroki ne predstavlja edinega oziroma
               dominantnega modela družine, ampak le enega od družinskih modelov.  Izpostaviti velja še ugotovitve
               zgodovinarjev, da je bilo družinsko življenje tudi v preteklosti vedno dinamično,
               podvrženo številnim spremembam oziroma transformacijam in hkrati tudi vedno
               raznoliko. Ljudje so tudi v preteklosti živeli v družinah različnih oblik, velikosti,
               sorodstvenih razmerjih in podobno. Sodobna raznolikost družin in družinskega
               življenja torej ni nikakršna posebnost in ne predstavlja nestabilnosti v smislu krize
               družine in podobno. Po mnenju sociološke stroke, so sodobne družinske spremembe
               hkrati posledica in generator širših družbenih sprememb sodobnih pozno modernih
               družb. Tako, kot postajajo kompleksne sodobne zahodne družbe, postaja kompleksna in
               raznolika tudi družinska institucija. Družinske spremembe zato razumemo, kot
               specifiko današnjega časa in hkrati kot ireverzibilne. Spremembe družinskega
               življenja niso nekaj, kar bi moderno družino razjedalo ali celo ukinjalo. Ravno
               obratno. V sociologiji obstaja konsenz, da je prav raznolikost družinskih oblik in
               načinov družinskega življenja tista, ki družino pravzaprav ohranja, kot eno temeljnih
               družbenih institucij, ki med drugim opravlja, oziroma predvsem reproduktivno oziroma
               socializacijsko funkcijo. Sodobne družinske spremembe torej pomenijo uveljavljanje
               načela spreminjanja in raznolikosti, kot temeljne značilnosti sodobnega družinskega
               življenja. Raznolikost družin v sociologiji razumemo, kot pokazatelj kako vitalna in
               prilagodljiva je ta socialna institucija, kot znak za to, da je družina v življenju
               posameznikov in posameznic še naprej ena najpomembnejših prioritet in vrednot, o
               čemer pričajo tudi številne tako domače, kot tuje raziskave, vključno s slovenskim
               javnim mnenjem, študijami mladine in podobno. Če kaj, potem je danes v krizi
               pravzaprav ideologija tradicionalne družine s hierarhično organizacijo družinskih in
               spolnih vlog, nikakor pa ne družina kot taka.</p>
               <p>Če torej nekoliko poenostavim. Raznolikost družinskega življenja je tista značilnost,
               ki družino pravzaprav danes ohranja pri življenju. Pluralizacija družinskega
               življenja je najbolj imanenten pokazatelj sodobnih družinskih trendov, ki pa je
               povezana s še celo vrsto drugih družbenih in družinskih sprememb. Le-te podobno kot v
               drugih zahodnih državah, zaznavamo tudi v Sloveniji. Naj jih nekaj na kratko opišem.
               Prvič, tu so spremembe oblik in kompozicije družine. Zmanjšuje se delež klasičnih
               nuklearnih družin, torej heteroseksualnih dvostarševskih družin. Narašča delež drugih
               družinskih skupnosti, na primer reorganiziranih družin, enostarševskih družin, ki jih
               je pri nas približno petina, istospolnih družin, razširjenih družin ne le v
               večgeneracijskem smislu, ampak tudi na način, da se v družinsko življenje vključujejo
               drugi pomembni, kot so prijatelji, ki nudijo materialno ali čustveno oporo,
               sodelujejo pri negi in skrbi za otroka in podobno. Veča se tudi delež enočlanskih
               gospodinjstev.</p>
               <p>Drugič. Poročne spremembe. Zmanjšuje se število porok. V sociologiji govorimo o upadu
               socialnega pomena zakonske zveze, ljudje se torej poročajo manj, poroka ni več
               družbeno predpisana. Tisti, ki se poročajo, se poročajo kasneje v svojem življenjskem
               poteku, vedno več ljudi pa se ne poroča in živi v kohabitacijah, bodisi kot obliki
               partnerske zveze, bodisi kot načinu družinskega življenja. Narašča tudi število
               razvez zakonskih zvez, kar med drugim vodi v povečanje števila enostarševskih in
               reorganiziranih družin.</p>
               <p>In tretjič, rodnostne spremembe. Upadajo stopnje rodnosti, narašča število otrok
               rojenih izven zakonske zveze. Le-teh je bilo v letu 2007 v Sloveniji 51%. Ljudje se
               za otroke odločajo kasneje v svojem življenjskem poteku.</p>
               <p>Ob tem velja izpostaviti da se spreminjajo tudi družinski poteki, kot taki, kar
               pomene, da posamezniki in posameznice v različnih obdobjih svojega življenja
               prehajajo iz ene v drugo družinsko obliko oziroma živijo v več različnih družinah in
               ne več samo v dveh družinah - torej v svoji izvorni družini v kateri so se rodili oziroma družini orientacije ter
               družini pokreacije, torej družine, ki si jo ustvarijo sami. V sodobnem zahodnem svetu
               je torej zelo verjetno, da ljudje skozi življenjski potek prehajajo skozi različne
               družinske organizacije tako v svojem otroštvu kot tudi kasneje, ko si ustvarjajo
               lastne družine.</p>
               <p>Omeniti velja še eno posebnost sodobnega družinskega življenja. Namreč le to, da ni
               več utemeljeno na hierarhičnih razmerjih med spoloma, kot je bilo to značilno za
               tradicionalno patriarhalno družino, ampak počivajo na predpostavki enakopravnih
               razmerjih med partnerjema oziroma med člani in članicami družine. Eno ključnih
               sprememb, ki se dogajajo v sodobnem družinskem življenju pa so prav spremembe v
               starševstvu oziroma starševskih razmerjih. V sociologiji obstaja konsenz, da se
               spremembe v starševstvu dogajajo v naslednjih vidiki.</p>
               <p>Prvič, v razumevanju starševstva kot izključno biološke vloge. Danes starševstva ne
               razumemo več kot izključno biološko utemeljeno vlogo. V realnosti vsakdanjega
               življenja se starševstvo razširja na različne oblike socialnega starševstva. Socialni
               starši so vsi tisti, ki v otrokovem življenju igrajo starševsko vlogo a niso njegovi
               biološki starši. Socialne oblike starševstva sicer niso novost in so obstajale tudi v
               preteklosti, vendar pa se v sodobnosti tudi socialne oblike starševstva kot take
               pluralizirajo, oblikujejo se nova socialna starševska razmerja. Socialno starševstvo
               se pojavlja v različnih družinskih sorodstvenih kontekstih. Najbolj pogosto je
               socialno starševstvo v primeru reorganiziranih družin, istospolnih družin, aduktivnih
               družin, rejniških družin in podobno.</p>
               <p>Drugič. Obrat se je dogodil v denarnem<stage>(?)</stage> razumevanju starševstva, torej v
               razumevanju, da sta starša otoka lahko le dve odrasli osebi. Najpogosteje razumljena
               kot biološki oče in mati otroka. Takšno razumevanje starševstva je zoženo in danes ne
               odraža več družbene realnosti. Z razširjenjem socialnih oblik starševstva ima vse več
               otrok, več kot le enega ali dva starša. Le ti so lahko tako biološki kot socialni,
               kot je to v primeru soorganiziranih družin ter istospolnih družin in podobno.</p>
               <p>Tretjič. Starševstvo ni več ekskluzivno definirano s heteroseksualnostjo. S pojavom
               istospolnih družin se spreminja družbeni pomen starševstva tudi z vidika dejstva, da
               starša otroka nista nujno v heteroseksualnem razmerju.</p>
               <p>Četrtič. Ideja starševstva se je ločila od ideje skupnega prebivališča. Starša otroka
               nista vedno nujno tudi v partnerskem razmerju, kar posledično pomeni tudi, da ne
               živita skupaj kot je to v primero enostarševskih družin in reorganiziranih družin, v
               obeh primerih ne glede na spol oziroma spolno usmerjenost staršev. Našteti obrati v
               razumevanju starševstva in praksa  kot je to v primeru enostarševskih družin in reorganiziranih
               družin v obeh primerih ne glede na spol oziroma spolno usmerjenost staršev. Našteti
               obrati v razumevanju starševstva in prakse starševanja pomenijo pluraliziranje
               družinskega življenja ne le v njegovih oblikah, ampak predvsem v družinskih praksah.
               Omenjene spremembe o starševstvu ter širšo družinskem življenju nas torej pripeljejo
               nazaj k vprašanju definiranja družine kot družbene institucije. Vprašanje, kako torej
               definirati družino v sociološkem in tudi pravnem smislu? Ni naključje, da je zaradi
               pluralizacije družinskega življenja v različnih strokah, ki se ukvarjajo z družino
               prav vprašanje definiranja le-te že vrsto let eno temeljnih vprašanj.</p>
               <p>Na začetku sem naštela nekaj različnih družinskih tipov, ki obstajajo v zahodnih
               družbah torej tudi pri nas. Potrebno pa je treba, da je pravzaprav večina družinskih
               skupnosti nuklearnih torej, da se po obliki v ničemer ne razlikujejo od klasičnih
               nuklearnih družin. Tako v sociologiji pravzaprav po obliki ločimo le dva družinska
               tipa. Prvič so nuklearne družine oziroma dvogeneracijske družine, kamor uvrščamo vse
               družine, ki živijo ločeno od drugega sorodstva ne glede na število staršev, ki jih
               ima otrok. Ne glede na to, ali so starši socialni ali biološki ter ne glede na spolno
               usmerjenost staršev. Drugič. Razširjene družine, med katerimi so v zahodnem svetu
               najbolj poznane tro in več generacijske družine torej družine, v katerih živi več
               generacij skupaj. Tudi to dejstvo zahteva po novem premislek o definiranju družine
               oziroma o redefiniranju klasične, moderne nuklearne družine.</p>
               <p>Da bi analitično in pojasnjevalno torej zajeli kompleksnost in raznolikost
               družinskega življenja v zahodnem svetu torej, da bi kar najbolj natančno zajeli vse
               raznolike oblike družinskega življenje je po mnenju sociološke stroke najbolj
               primerna tako imenovana inkluzivna definicija družine oziroma nediskriminatorna
               definicija, ki poskuša zajeti vse obstoječe družine in načine družinskega življenja.
               Torej, takšna definicija, ki ne deluje razlikovalno ter ne favorizira določenega
               družinskega modela ob izključevanju vseh, ki od tega domnevnega standarda odstopa.
               Zato se uporablja kot splošno sprejeta definicija družine tista, ki jo je v okviru
               pripravila mednarodno leto družin pri OZN leta 1994 oblikovala skupina strokovnjakov
               za področje družin, ki jo je vodil prof. Vilfred Demon s katoliške univerze v
               Levnu.</p>
               <p>Skupina pod vodstvom prof. Dimona je oblikovala inkluzivno definicijo družino, ki za
               družino označuje skupnost ene ali več odraslih oseb, ki skrbijo za otroka oziroma
               otroke. Tako tudi v sociologiji obstaja konsenz o inkluzivni definiciji družine,
               kateri osnovna premisa starševsko razmerje, torej, razmerje med otrokom, otroci ter
               odraslo osebo oziroma odraslimi osebami, ki skrbijo za otroka, ne glede na to, ali so
               starši biološki ali socialni. Takšna definicija torej kar najširše vključuje
               družinsko pluralnost kot glavno značilnost sodobnega družinskega življenja, kar pa je
               najpomembnejše v središču obravnave umesti otroka oziroma skrb za otroka.</p>
               <p>Naj v zaključku iz vidika povedanega torej iz vidika sociološkega razumevanja
               sodobnega družinskega življenja starševstva in partnerstva na kratko reflektiram še
               pomen predloga novega Družinskega zakonika.</p>
               <p>Nedvomno prinaša novi predlog vrsto pomembnih sprememb v razumevanju starševstva,
               partnerstva, zakonske zveze ter družin. Predstavlja pomemben korak bližje k družbeni
               realnosti ter zagotavljanju pravico vsem posameznikom in posameznicam, ki živijo v
               razčnih družinskih skupnostih. Izpostaviti velja predvsem spremembe na dveh ključnih
               področjih, k pomenijo pomemben korak naprej v primerjavi z obstoječim zakonom o
               zakonski zvezi in družinskih razmerjih.</p>
               <p>Prvič. Spremembe na področju partnerstva oziroma zakonske zveze izpostaviti velja
               novo definicijo zakonske zveze, ki je v predlogu zakonika definirana kot življenjska
               skupnost dveh oseb ne glede na spol partnerjev.  Z vidika sociološkega razumevanja trendov na področju
               intimnosti in partnerstev, tako v percepcijah, kot v praksah, takšna formulacija
               ustreza sodobnim trendom na tem področju. Pomembno je izpostaviti tudi izenačitev
               zakonske zveze in zunajzakonske skupnosti, ki v predlogu zakonika velja za vsa
               partnerstva ne glede na spol oziroma spolno usmerjenost partnerjev.</p>
               <p>Drugič, spremembe na področju starševstva oziroma razmerij med starši in otroki. Eno
               najbolj bistvenih sprememb je v predlogu zakonika prav gotovo privzetje širše, torej
               inkluzivne definicije družine, ki v kar najširšem obsegu vključuje različne družinske
               oblike oziroma organizacije. Pojem družine v predlogu zakonika je zastavljen širše,
               kot v zdaj veljavnem Zakonu o zakonski zvezi in družinskih razmerjih, saj kot
               izhodišče o definiranju družine vzame starševsko razmerja ter zagotavljanje koristi
               otroka, torej ne razlikuje med različnimi družinskimi skupnostmi ter ne diskriminira
               družinskih članov in članic, še posebej ne otrok, ki živijo v različnih družinskih
               skupnostih. Pomembne so tudi spremembe v konceptualizaciji starševstva ter
               starševskih pravic in dolžnosti, saj se koncept roditeljskih pravic, ki je v
               obstoječem Zakonu o zakonski zvezi in družinskih razmerjih, predpostavlja izključno
               biološko starševstvo, nadomešča s konceptom starševska skrb, ki vključuje skup pravic
               in dolžnosti glede skrbi za življenje, za osebnostni razvoj ter za pravice in koristi
               otroka in je priznana tudi drugim odraslim osebam, ki skrbijo za otroka. Torej tudi
               socialnim staršem. Zoženo razumevanje starševstva, kot izključno biološkega je s
               takšno konceptualizacijo preseženo, saj vključuje in priznava kot starše tudi
               socialne starše. Premik v razumevanju starševstva, kot biološkega in socialnega je
               viden ne nazadnje tudi v novem urejanju posvojitev, ki so po predlogu zakonika
               omogočene vsem odraslim osebam, ne glede na njihov zakonski stan oziroma spolno
               usmerjenost.</p>
               <p>Če zaključim. Predlog novega zakonika vnaša pomembne spremembe na področju
               razumevanja družine, starševstva, partnerstev, zakonske zveze in zato pomeni pomembno
               modernizacijo obstoječega Zakona o zakonski zvezi in družinskih razmerjih, ki z ozkim
               razumevanjem starševstva, kot izključno biološkega ter z razumevanjem zakonske zveze
               oziroma zunajzakonske zveze, kot izključno heteroseksualne ne odraža družbene
               realnosti na področju družinskega življenja in partnerstev. Najbolj pomembne pa so
               pravzaprav implikacije predloga novega družinskega zakonika, saj spremembe pomenijo
               korak stran od diskriminacije številnih partnerskih in družinskih skupnosti oziroma
               posameznikov in posameznic v njih, ki zaradi omejenosti obstoječega zakona za enkrat
               ostajajo pravno nepriznane in diskriminirane.</p>
               <p>Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Zahvaljujem se dr. Švabovi.</p>
               <p>K besedi vabim še zadnjo uvodničarko dr. Matejo Končina Peternel. 
               </p>
            </sp>
            <sp who="SDT5:KončinaPeternelMateja">

               <speaker>DR. MATEJA KONČINA PETERNEL:</speaker>

               <p>Lepo pozdravljeni, gospe in gospodje.</p>
               <p>Na kratko bi vam želela predstaviti novo pravno ureditev ukrepov za varstvo koristi
               otrok. Namreč, na tem področju družinski zakonik prinaša kar precejšnje spremembe, ne
               samo na področju materialnega prava, to pomeni na področju samih vrst ukrepov,
               pogojev za izrekanje ukrepov, ampak tudi na procesnopravnem področju, se pravi
               postopkovnem. Tako glede tega prenosa pristojnosti na sodišča, kakor tudi glede same
               vrste postopka. Prav zaradi tega je bilo na tem področju potrebno tesno sodelovanje
               med obema ministrstvoma, torej Ministrstvom za delo, družino in socialne zadeve, v
               čigar pristojnosti je družinski zakonik in na drugi strani Ministrstvo za pravosodje,
               ki je pristojno za vse postopkovne določbe in tudi Zakon o sodiščih je v domeni
               Ministrstva za pravosodje. In tukaj se mi zdi zelo pomembno, da smo se sodniki
               vključili v nastajanje tega zakonika že pri samem oblikovanju teh določb. V prvi
               vrsti smo pri ukrepih za varstvo koristi otrok želeli spremeniti sedanjo ureditev po
               kateri so nekateri ukrepi popolnoma enaki v pristojnosti tako centrov za socialno
               delo, kot sodišča. To namreč v pravno ureditev vnaša precejšnjo nejasnost, zlasti pa
               zmanjšuje zaščito otroka. Kajti vsi vemo, da tam kjer sta pristojna dva organa, se
               velikokrat zgodi, da potem nihče ničesar ne stori. In tukaj se mi je zdelo izjemno
               pomembno, da je zdaj ureditev popolnoma jasna, torej nekatere ukrepe lahko izreka
               samo center za socialno delo, nekatere pa samo sodišče.</p>
               <p>Spomnili se boste, da smo imeli takšno pravno ureditev tudi v zvezi z urejanjem
               stikov, in takrat leta 1998 je Ustavno sodišče v odločbi številka 273 opozorilo, da
               mora zakonodajalec takrat, kadar isti ukrep oziroma isto materijo da v pristojnost
               dveh različnih organov imeti za to res tehtne in razumne razloge. In prav zaradi tega
               se mi zdi, da je zelo pomembno, da bodo zdaj za izrekanje vseh ukrepov pristojna
               sodišča, kot smo že slišali - samo dva ukrepa ostajata v pristojnosti centrov za
               socialno delo. Prvi je že omenjeni ukrep, nujni ukrep - odvzem otroka. Gre za
               situacije, ko se center za socialno delo znajde v bistvu na terenu, ko vidi
               neposredno hudo ogroženega otroka in je treba takoj nekaj narediti. Se pravi, tega
               otroka izločiti iz okolja in mu zagotoviti neko varno nastanitev. Tukaj je pomembno,
               da ta ukrep ostane v pristojnosti centrov, ki naj bi se po novi pravni ureditvi še
               bolj posvetili delu na terenu in zlasti je pomembno to, da v dosedanji pravni
               ureditvi, prvič ta ukrep sploh ni bil dejansko izrecno urejen, centri so ta ukrep
               izvajali na podlagi splošnih določb upravnega postopka, ki so, kot vemo neprimerne za
               to materijo in po drugi strani je bila takrat izdana tudi ena odločba Vrhovnega
               sodišča, ki je jasno povedala, da ureditev takšna, kot je pravzaprav centru ne
               omogoča hitrega odločanja brez obravnave. To smo skušali zdaj spremeniti s to pravno
               ureditvijo tako, da je ta nujni ukrep odvzem otroka izrecno urejen v družinskem
               zakoniku in da je natančno urejen tudi postopek, po katerem bodo centri za socialno
               delo o tem ukrepu odločali. Pomembno je, da je pri tem ukrepu zagotovljena tudi
               asistenca policije in pomembno je tudi, to kar je bil tudi zdaj problem, na kar so
               opozarjali centri, da brez privolitve staršev niso mogli vstopiti v stanovanja. Zdaj
               je ureditev takšna, da v tem primeru, če bodo želeli vstopiti v stanovanje, bodo
               morali zaprositi sodišče za izdajo začasne odredbe o vstopu v stanovanje. Tukaj se
               izboljšuje oziroma pravna podlaga za ukrepanje centrov za socialno delo, s tem, da bi
               že zdaj opozorila, da seveda s sprejemom samih teh predpisov ne bo opravljeno vse
               delo, ampak da se bo pomembno delo začelo šele potem ko bo treba ta zakon izvajati.
               Država bo morala nujno zagotoviti ustrezno dežurno službo za tovrstne primere, zlasti
               pa zagotoviti dovolj kriznih centrov za otroke. Zdaj vemo, da imamo samo enega, to je Palčica v Grosuplju in
               tukaj mislim, da bo treba storiti res še veliko. Se pravi, čim več kriznih centrov za
               otroke oziroma dovolj za potrebe Slovenije. </p>
               <p>Naslednji ukrep, kot je bilo že omenjeno, ki je ostal v pristojnosti centra za
               socialno delo, je nadzor nad izvajanjem starševske skrbi. Zdaj, zakaj smo ta ukrep
               posebej urejali v družinskem zakoniku? Preprosto zato, ker zdaj v Zakonu o zakonski
               zvezi milejši ukrepi niso bili izrecno urejeni. In seveda, tisto, kar ni izrecno
               urejeno, vemo vsi, v praksi najlažje je izrekati tiste ukrepe, ki so bolj natančno
               urejeni v zakonu. Kajti, pri splošnih, generalnih pooblastilih je potem treba veliko
               kreativnosti organov, ki tak ukrep izrečejo. Prav zato se nam je zdelo, ker do zdaj
               so dejansko centri svetovanje staršem ali pa recimo sodelovanje s starši pri vzgoji
               in varstvu opravljali predvsem na podlagi Zakona o socialnem varstvu, ki temelji na
               prostovoljnem. To se pravi, če so starši soglašali s pomočjo centra, tukaj je dana
               možnost, da bo center lahko izdal odločbo, da se izvaja strožji nadzor nad vzgojo in
               varstvom. Namen pa je bil seveda ta, da bi preprečili, da bi s preventivnim delom
               preprečili izrekanje hujših ukrepov. Se pravi, če se da že z neko strokovno pomočjo
               pomagati staršem, da sploh ne pridemo do tega, da bi bilo treba otroka odvzeti.</p>
               <p>Potem bi poudarila še to, da je sedaj sistem ukrepov zasnovan, kot je bilo rečeno,
               tako kaskadno. Če vzamemo primer, da je najprej izrečen ukrep nujni odvzem otroka, ki
               ga odvzame center, bo moral center v 48 urah predlagati sodišču izdajo začasne
               odredbe. Se pravi da pride takoj in o tej bo moralo sodišče odločiti v treh dneh. Se
               pravi, takoj pride do sodne kontrole upravičenosti takšnega ukrepa in nato bo treba v
               sedmih dneh začeti postopek za izrek nekega trajnega ukrepa trajne narave. In sicer,
               pomembno je to, kar je bilo že rečeno, da bo moral center, v bistvu, ko bo predlagal
               sodišču naj izreče enega od ukrepov trajne narave, že izdelati načrt pomoči družini
               in otroku. Kaj skušamo s tem preprečiti? To so ti primeri, ki jih v tujini imenujejo
               <q>"otroci izgubljeni v sistemu socialnega varstva"</q>. Primer, ko organ na hitro ukrepa,
               recimo, otroka da v rejništvo, potem pa pravzaprav z družino ne dela več naprej. In
               to so otroci, ki so nekje recimo pozabljeni, potem v rejništvu in si država neha
               prizadevati, da bi v lastni matični družini izpostavila takšne razmere, da bi se
               otrok vrnil nazaj v to družino. In tukaj prav s tem in s tem, da smo postavili
               dolžnost, da center v vsakem primeru, ko bo predlagal izrek trajnega ukrepa, izdela
               tudi načrt pomoči družini, kamor je treba umestiti, se lahko umesti tudi recimo
               družinsko svetovanje, potem zdravljenje alkoholizma, raznih odvisnosti in tako
               naprej. V takšnem primeru skušamo zagotovi to, da bo dejansko socialno služba s to
               družino delala. Se pravi, da bo skušala stanje v tej družini sanirati do te mere, da
               bo otroka lahko vrnila. Ker vemo, da pravica otroka je v prvi vrsti, da živi s
               svojimi starši.</p>
               <p>Zdaj naslednja stvar na katero bi, tukaj se tudi, kot rečeno, delo države ne konča.
               Treba bo zagotoviti tudi kvalitetne programe za pomoč družini.  Prav zaradi tega, da se lahko status otroka, da
               bi se uredil v enem samem postopku, je predlagano, da bodo sodišča poleg ukrepov, ki
               so bili našteti in ki jih ne bi ponovno naštevala, odloči ne samo o samem ukrepu,
               recimo odvzem otroka staršem, ampak da se odloči sodišče tudi o načinu nadomestnega
               varstva in vzgoje. Se pravi, da se prenaša na sodišče tudi odločitev o tem ali bo
               zdaj ta otrok nameščen v rejništvo ali bo recimo nameščen v zavod in da bo istočasno
               sodnik tudi na predlog centra že kar imenoval rejnika in zavod v katerega naj bo
               otrok nameščen. Zdaj, tukaj smo se skušali izogniti podvajanju. Ker, do zdaj je bilo
               tako, da je sodišče otroka odvzelo, seveda samega rejnika, skrbnika je moral
               imenovati center za socialno delo. Zdaj, ali je to, tukaj bi jaz prav strokovno
               javnost prosila, da si to rešitev zelo natančno pogleda in tudi pove ali je takšna
               rešitev primerna z vseh vidikov.</p>
               <p>Sam nadzor nad delom skrbnika, rejnika ostaja na centru za socialno delo. To ni
               zadeva, ki bi jo lahko sodniki opravljali. Mi nimamo niti primernih služb za to, gre
               za delo predvsem na terenu, za delo z družino, se pravi kontrola nad tem ali rejnik,
               skrbnik dobro opravlja svoje delo in seveda, center ima tudi pooblastilo, da po
               predlagani pravni ureditvi, da tudi rejnika, ki ga je imenovalo sodišče, potem
               zamenja, če ta ne opravlja dobro svojih nalog.</p>
               <p>Enako smo naredili v predlogu tudi pri odvzemu poslovne sposobnosti. Tudi pri odvzemu
               poslovne sposobnosti smo skušali zaščititi osebo v tem smislu, da če se osebi delno
               ali popolno vzame poslovno sposobnost, da tudi že sodišče v tem postopku, v bistvu v
               nepravdnem postopku postavi to osebo pod skrbništvo v tistem delu, v katerem ji je
               omejena poslovna sposobnost, in prav tako imenuje skrbnika.</p>
               <p>Morda bi opozorila. V dosedanji praksi je bila huda težava z izvajanjem stikov pod
               nadzorom. Na to so opozarjali številni starši, na to smo opozarjali sodniki, na to so
               opozarjali centri za socialno delo. Sodniki se za tak ukrep odločamo v bistvu
               generalno v dveh primerih. Prvi primer je takrat, ko eden od staršev dolgo ne omogoča
               stikov z drugim od staršev in pride do takšne odtujenosti med otrokom in tem staršem,
               da je treba strokovno sodelovanje pri vzpostavljanju stikov. Takrat sodniki rečemo,
               da naj se stiki določen čas izvajajo pod nadzorom strokovne osebe centra za socialno
               delo. Drug primer je sum kakšnih spolnih zlorab, takrat se tudi odločamo za stike pod
               nadzorom, dokler se ne izdela ustrezno strokovno mnenje o utemeljenosti takšnih
               sumov. Zdaj tukaj so bile v praksi hude težave. Zakaj? Zato, ker smo sodniki
               zadolževali za te stike pod nadzorom strokovnjake na centru za socialno delo. Ti
               strokovnjaki oziroma centrom za socialno delo pa pravzaprav niso bile zagotovljene ne
               dodatne prostorske ne dodatne kadrovske možnosti. Tukaj je zdaj družinski zakonik
               popolnoma jasen. Določa da izvajanje stikov pod nadzorov je v pristojnosti centrov za
               socialno delo in zavodov, recimo, kamor je otrok nameščen, da pa je država tista, ki
               mora zagotoviti - in prostorske in kadrovske možnosti na centrih za socialno delo.
               Namreč, te stike se izvaja popoldne, bi se morali izvajati popoldne, ko starši nimajo
               več službenih obveznosti in tukaj je treba nujno zagotoviti ustrezne kapacitete na
               centrih. Urejeno je tudi izrecno, da taki stiki ne morejo trajati več kot pol leta,
               se pravi, to je lahko samo začasna odredba, ki lahko traja samo največ pol leta.
                   Morda še nekaj o
               postopkih. O vseh ukrepih za varstvo koristi otrok bo sodišče odločalo v nepravdnem
               postopku. Zakaj? Zato, ker je nepravdni postopek v primerjavi s pravdnim veliko bolj
               primeren, ker sta v njem v večji meri uveljavljeno načelo oficialnosti<stage>(?)</stage> in
               preiskovalno načelo. Sodnik lahko ugotavlja dejstva, ki jih stranke niso navedle,
               lahko začne vse te postopke za izvajanje ukrepov za zaščito otroka po uradni
               dolžnosti. Zelo pomembno je to, da lahko sodnik odloči, recimo, da pritožba ne zadrži
               izvršitve sklepa, če oceni, da je to v korist otroka. Zelo pomembno je to, da v teh
               postopkih niso stranke postopka samo starši, otrok, ampak so vselej lahko tudi
               državni organi, ki skrbijo za zaščito koristi otroka. Zlasti je tukaj center za
               socialno delo stranka postopka in bo imel po novem možnost vlaganja pritožb zoper vse
               ukrepe oziroma zoper vse odločitve sodišča. Prav zaradi tega se vzporedno s predlogom
               družinskega zakonika novelira tudi zakon o nepravdnem postopku in pa seveda ustrezno
               tudi zakon o pravdnem postopku.</p>
               <p>Morda v zvezi s postopkovnimi določbami. Izboljšuje se ureditev pridobitve mnenja
               otroka. Tukaj je bilo ves čas v praksi cela vrsta ugovorov, predvsem s strani
               staršev, da ni jasno kdo mora pridobiti mnenje otroka. Sedaj je ureditev jasna. Da je
               center za socialno delo tisti, ki bo prvi stopil v stik z otrokom v vseh teh
               postopkih, ki bo najprej v pogovoru z otrokom skušal ugotoviti najprej, ali je ta
               otrok dovolj zrel, da razume pomen in posledice tega postopka. In če bo ocenil, da je
               ta otrok res dovolj zrel mu bo povedal, da ima pravico v postopku povedati svoje
               mnenje, da mu pa tega ni treba. Ker sedaj je bil nesporazum včasih v praksi, da otrok
               mora na vsak način povedati pri komu od staršev bi bil rad. To sploh ne drži. Otrok
               ima pravico povedati svoje mnenje. Tega mnenja mu ni treba povedati. In če bo rekel,
               želim povedati svoje mnenje, ima sedaj po sedanji pravni ureditvi dve možnosti: ali
               bo to povedal strokovnemu delavcu na centru za socialno delo ali pa seveda sodniku v
               neformalnem razgovoru, pri čemer je sedaj popolnoma jasno določeno, da pri tem
               razgovoru staršev ni zraven. Ker v praksi so starši ves čas hoteli biti zraven in
               veste kakšen pritisk je to na otroka, ki je v teh postopkih najbolj ranljiv.</p>
               <p>Jaz bi morda zaključila s tem, da imamo v postopkovnih določbah sedaj določene tudi
               instrukcijske roke za delo sodišč, za delo centrov in za delo izvedencev. Ti postopki
               so predolgi. Vsi to vemo. Tega se zavedajo strokovnjaki na centrih, se tega zavedamo
               tudi sodniki.  Instrukcijski
               roki so zastavljeni tako, v 7 dneh mora sodišče zaprositi center za socialno delo za
               mnenje in za razgovor z otrokom. Center bo moral to opraviti v 60 dneh, v 30 dneh. V
               45 dneh mora biti opravljen prvi narok in 60 dnevni rok je določen za izdelavo
               izvedenskega mnenja. Zdaj seveda samo z določitvijo teh instrukcijskih rokov nismo
               storili še ničesar. Tukaj bo država morala narediti verjetno še en korak naprej, in
               predvsem tudi zagotoviti zadostno število ustrezno strokovno usposobljenih izvedencev
               na kar opozarjamo sodniki že kar dolgo časa, da je to tudi en velik problem, ki nam
               povzroča zastoje v postopku.</p>
               <p>Toliko, hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Zahvaljujem se tudi dr. Peternel za to uvodno predstavitev.</p>
               <p>S tem prehajamo na javno razpravo. Naj vas obvestim, da je prijavljenih 35
               razpravljavcev, zato bomo zelo točno beležili čas in vse razpravljavce, tik pred
               koncem opozorili na to, da pravočasno zaključijo razpravo, da bodo omogočili tudi
               ostalim da povedo svoje mnenje.</p>
               <p>Zdaj pa vabim k razpravi dr. Franca Cukjatija, pripravi pa naj se gospa Mojca Kucler
               Dolinar.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Najlepša hvala. Spoštovani.</p>
               <p>Predlagani družinski zakonik vsebuje kar nekaj posameznih pozitivnih sprememb, kot so
               prepoved telesnega kaznovanja, možnost intervencije države, prenos nekaterih
               odločitev na sodišče, uvedba zagovornika otroka, možnost družinske medijacije,
               predporočne pogodbe in tako dalje. A ob vsem tem stopa v ospredje temeljna anomalija
               predloga, ki se kaže v izkrivljenem pojmovanju zakonske zveze in družine. Predlog
               zakonika hoče zakonsko zvezo že v osnovi določiti kot življenjsko skupnost dveh oseb
               istega ali različnega spola. Pri tem se takoj pojavijo vprašanja, zakaj samo dveh
               istospolno usmerjenih oseb in zakaj ne dovoliti večje istospolne skupnosti treh ali
               več oseb. Zakaj, nadalje, ni mogoča zakonska zveza več oseb različnega spola, na
               primer enega moškega in treh žensk, mnogoženstvo. Naj bo torej predlagatelj dosleden
               in če reče A, naj reče tudi B ter naj, oprostite, do absurda preobrne dosedanje
               pojmovanje, ki ga je Zakon o zakonski zvezi in družinskih razmerjih iz leta 2004
               takole definiral: <q>"Zakonska zveza je z zakonom urejena življenjska skupnost moža in
               žene. Pomen zakonske zveze je v zasnovanju družine. Družina je življenjska skupnost
               staršev in otrok, ki zaradi koristi otrok uživa posebno varstvo."</q> Ker torej
               predlagatelj zakonsko zvezo razširja na istospolno partnersko skupnost, ki nima v
               sebi biološkega potenciala za spočetje novega življenja, mora tudi zakonsko zvezo
               moškega in ženske oropati statusa družine. Predlog zakonika namreč določa, da je
               družina vsakršna skupnost življenja otroka z odraslo osebo. Družino ustvarja otrok,
               če ni otroka ni družine. Tako zakonik. Po tej filozofiji torej tudi zakonska zveza
               moškega in ženske še ni družina, če še nima otroka, oziroma preneha biti družina, če
               ji otrok slučajno umre. Z izenačevanje, z istospolno partnersko skupnostjo postaja
               zakonska zveza sama sebi namen. Njen pomen ni več v zasnovanju družine in oblikovanju
               naravnega varnega in toplega gnezda za novo življenje. Posebno družbeno varstvo ni
               več namenjeno naravnim okoliščinam otrokovega spočetja, rojstva in življenja, ampak
               zadovoljevanju osebnih želja odraslih. Otrok ni več cilj, ampak je postal
                  sredstvo. Da ne bo pomote.
               Leta 2005 je bila v Državnem zboru sprejeta zakonska ureditev istospolne partnerske
               skupnosti in tudi danes nihče ne nasprotuje zahtevi Ustavnega sodišča, da se glede
               dedovanja istospolna partnerska skupnost izenači z zakonsko zvezo. A zakaj pri tem
               degradirati in izkrivljati zakonsko zvezo, katere pomen je po zdaj veljavnem zakonu
               in po širokem družbenem konsenzu v zasnovanju družine. In zakaj na silo spreminjati
               več tisoč let staro pojmovanje družine, ki jo zdaj veljavni zakon, prav tako na
               podlagi širokega družbenega konsenza pojmuje, kot življenjsko skupnosti staršev in
               otrok, ki zaradi koristi otrok uživa posebno varstvo. Zakaj družinski vrednostni
               sistem na silo postavljati na glavo in pri tem še uporabljati neresno trditev, da je
               vse to zaradi velike skrbi za otroka. Pravim, na silo, ker bo ta zakonik očitno
               sprejet s preglasovanjem, vladna stran pa bo storila vse, da do referenduma ne bi
               prišlo. Pričakujemo namreč, da bo s pomočjo Ustavnega sodišča preprečila referendum
               in s tem ustavno pravico državljanov, da odločajo o tako pomembnih zadevah, kot je
               vrednostno pojmovanje zakonske zveze in družine. Kako naj si sicer razlagamo, da
               predlagatelj skuša neskladje 22. člena Zakona o registraciji istospolne partnerske
               skupnosti, na katero je opozorilo Ustavno sodišče, razrešiti v tem družinskem
               zakoniku in ne preprosto s spremembo samega zakona o registraciji istospolne
               partnerske skupnosti. Očitno zato, da bi se ob eventualni pobudi za referendum lahko
               ugotovilo, da bi zavrnitev družinskega zakonika na referendumu pomenila nadaljevanje
               protiustavnosti 22. člena omenjenega zakona. Sprejemati dokument, kot je družinski
               zakonik, brez širokega nacionalnega konsenza, ki vzdrži vsakršen preizkus na
               referendumu, pomeni politično neresnost, nesramnost, aroganco ali še kaj hujšega.</p>
               <p>Zato pozivamo vse odgovorne naj ne vsiljuje razvrednotenja družine in zakonske zveze
               in naj ljudstvu ne preprečijo, da bi smelo za ohranjanje temeljnih civilizacijskih
               vrednot uveljaviti svojo ustavno pravico do neposrednega odločanja na
               referendumu.</p>
               <p>Hvala. <gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>K besedi vabim gospo Mojco Kucler Dolinar, pripravi pa naj se Andreja Hergula.</p>
            </sp>
            <sp who="SDT5:KuclerDolinarMojca">

               <speaker>MOJCA KUCLER DOLINAR:</speaker>

               <p>Spoštovana predsedujoča, spoštovani minister, dragi zbrani.</p>
               <p>Danes teče beseda o najpomembnejši skupnosti v kateri se razvija posameznik, pa naj
               si bo to otrok ali pa tudi mi odrasli.  O skupnosti od katere je odvisen ne samo razvoj posameznika, o
               skupnosti od katere je odvisen tudi razvoj naroda in v končni fazi tudi obstoj
               naroda. Z novim družinskim zakonikom, pravi predlagatelj, da želi celovito urediti
               družinsko pravo v interesu otroka ter da pomeni sprejem družinskega zakonika
               prilagoditev zakonodaje razvoju družbenih odnosov na tem področju ter tudi različnim
               oblikam družinskih skupnosti. Skratka družbeni realnosti.</p>
               <p>Kljub temu uvodnemu razmišljanju pa z domnevnimi rešitvami, ki jih prinaša zakon,
               predlagatelj zakona iz družine naredi karikaturo družine. Z imenom družina ne moremo
               poimenovati katerekoli skupnosti. Ta privilegij - biti družina - po naravi stvari ne
               mora pripasti katerikoli skupnosti. Družina je, sicer po tradiciji neka tradicionalna
               kategorija, po definiciji tradicionalna kategorija. Ostale kombinacije, ki se jih na
               silo tišči pod ta pojem družine, pa pomenijo hudo zlorabo in tudi neko civilizacijsko
               deviacijo.</p>
               <p>Če se zgolj postavimo na raven jezika, ki je za ta pojem oblikoval neko dolgo časa
               trajajočo skupnost. Družinske vrednote so nekaj posebnega, so nekaj specifičnega,
               skratka so nekaj, kar izvira iz naravnega reda. Se nanaša na zgodovinsko sprejemanje
               osnovnega toka družbe. Vrednote družine so celo pred tradicionalnimi vrednotami, so
               temeljnejše, kot tradicionalne vrednote. Spreminjati tako temeljnih stvari, zaradi
               modne muhe ali posameznih novih vzorcev, kot je sicer zakonske rešitve uvodoma
               utemeljil minister, pomeni nekaj skrajno neodgovornega do družbe in tudi do
               prihodnosti. Ne gre le za ime družina, gre za koncept. Gre za koncept, v okviru
               katerega otroci, odrasli živijo drug z drugim. Tu ne gre za vprašanje ali bo otrok v
               drugačni skupnosti, kot je skupnost moški-ženska ne živel slabše. Tu gre za vprašanje
               ali bo živel bolje. Pa še ta vprašanja so teoretična, če bi se s temi stvari sploh
               smelo eksperimentirati.</p>
               <p>V zadnjem času veliko govorimo in polagamo pozornost na ekologijo. Na ekologijo, ki
               pomeni iskanje in uveljavljanje naravnega ravnovesja na zemlji, a pri zavzemanju za
               ohranjanje življenja nočemo videti, da ostaja nezavarovanje bistveno na ravni
               človekovega življenja. Torej, da ostaja nezavarovano prav življenje človeka.</p>
               <p>Izpostavila bi rada razmišljanje, da se moramo zavedati, da je prva in osnovna
               struktura v korist humane ekologije je prav družina. Moški, ženska in otrok. V njenem
               okolju, če je zdrava, človek prejema vse tisto, kar je pozitivno za sobivanje v
               družbi in na to, kar se tudi sklicuje spisek sodobnih vrednot. Od spoštovanja
               človekovega dostojanstva, pa prav do tolerance.  Poziv vladi, da umakne novo definicijo družine, je
               torej več kot utemeljen. Seveda pa upam, da v razpravah v zvezi z zakonikom ne bomo
               postali ljudje jasnih in trdnih načel, oblepljeni za nestrpne ter za tiste, ki nočemo
               narediti vse za zaščito otrok. Posebej zato, ker je takšno etiketiranje, v bistvu
               nesprejemanje drugače mislečih, in tudi kot takšno nestrpno in nedemokratično.</p>
               <p>Zanimivo je torej, ko smo se v Sloveniji končno soočili z rezultatom, novim trendom
               okolju prijaznim družinam, tudi družinam z več otroci, je zdaj treba očitno z
               zakonikom spraviti stvari zopet nazaj.</p>
               <p>Hvala lepa. <gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>K besedi vabim gospod Andrejo Hergula, pripravi naj se gospa Vlasta Nusdorfer.</p>
            </sp>
            <sp who="SDT5:HergulaAndreja">

               <speaker>ANDREJA HERGULA:</speaker>

               <p>Lep pozdrav.</p>
               <p>Kot rečeno, sem Andreja Hergula, absolventka novinarstva na Fakulteti za družbene
               vede.</p>
               <p>Vlada je pripravila nov predlog družinskega zakonika. Za nekatere člene v njem, še
               posebno tiste, ki govorijo o redefiniranju pojma družine ter o posvojitvah otrok
               istospolnih partnerjev, sploh ne morem verjeti, da so resno obravnavani. Sprašujem
               se, če so predlagatelji mislili resno, ko so jih sestavljali. Videti je, kot da so
               členi zakona pisani za nekatere odrasle posameznike v tej državi, ki imajo določene
               probleme in bi radi postali družina, ne pa za večino ljudi, še manj pa za otrokovo
               dobro.</p>
               <p>Ljudje smo dveh spolov. Za spočetje sta potrebna tako mati, kot oče. Ali ni potem
               nenaravno, da otroka vzgajata dva moška oziroma dve ženski?! In potemtakem, ali ni
               nenaravno, da hoče država pri vzgoji otrok dati istospolnim partnerjem več, kot jim
               je dala sama narava, jim podeliti celo status družine?! Družina je po mojem
               prepričanju sestavljena tako iz moškega, kot iz ženske, iz očeta in matere. Nihče me
               ne more prepričati, da je za otroka idealno, da raste v istospolni družini.</p>
               <p>Danes se veliko govori o pomembnosti pozitivne samopodobe otroka. Med pomembne
               dejavnike, ki vplivajo na oblikovanje samopodobe, ima veliko vlogo otrokovo družinsko
               okolje ter povratne informacije iz njegovega socialnega okolja. Danes naši otroci
               veliko časa preživijo v vrtcu, nato v šoli, ali si lahko predstavljate kakšno
               povratno informacijo bi dobil otrok od svojih sovrstnikov, ki bi v spis z naslovom
               Moja družina; otroci ga pišejo v 3. razredu osnovne šole; napisal, da je njegova mama
               oče ali pa njegov oče mama ali da živi z dvema očetoma. Otrok, ki bi odraščal v
               okolju z dvema očetoma ali dvema materama, bi postal v svojem življenju zagotovo
               žrtev psihološkega, če ne fizičnega nasilja s strani svojega družbenega okolja zaradi
               usmerjenosti staršev. Vsak takšen otrok bi te posledice nosil s seboj celo svoje
               življenje, kar je nedopustno. 
               Ali ni v naši Sloveniji že dovolj otrok, ki trpijo zaradi različnih anomalij svojih
               staršev, to vedo zaposleni v enajstih vzgojnih zavodih za razvojno, vzgojno in
               socialno ogrožene otroke po Sloveniji. Poznam takšen dom v Ljubljani, ki je letos
               praznoval osemdeseto letnico, kjer otroci živijo v več skupinah, imenujejo jih
               družine. Pravijo, da ima družinski sistem vzgoje, vsaka družina je zelo heterogena
               oziroma mešana po spolu, starosti, težavnosti, vodita jo moški in ženska, če je
               organizacijsko to možno, ki ponazarjata starše v vzgojnem smislu. Iz več kot
               petnajstletnih izkušenj odkar imajo v eni skupini moškega in ženskega vzgojitelja
               zaposleni povedo, da se najbolje odnesejo družine, ki ju vodita vzgojitelj in
               vzgojiteljica.</p>
               <p>Poudarila pa bi še nekaj, v družini otrok spozna, da se starša med seboj razlikujeta
               pa tudi dopolnjujeta. Partnerski odnosi med staršema, med očetom in mamo se nalagajo
               v otroka in so kot modeli globoko zasidrani v nas samih. Otrok bo pozneje, ko si bo
               sam ustvarjal svojo družino, spontano črpal predstave iz lastnih izkušenj, ki jih je
               imel v odnosu z materjo in očetom, z moškim in ženskim likom. Kakšne predstave pa bo
               imel otrok, ki bo rastel v istospolni družini? Kako si bo z njimi pomagal pri svoji
               spolni identifikaciji?</p>
               <p>Hvala lepa in v upanju na to, da se na pravi način postavimo v bran slovenski
               družini, otrokom in našemu narodu vas lepo pozdravljam.</p>
               <p><gap n="..."/><stage>/Aplavz./</stage><gap n="..."/></p>
               <p>Pa prosim gospo Vlasto Nusdorfer, pripravi naj se dr. Tadej Strehovec. Lepo prosim,
               če malce skrajšate te aplavze, da bomo čim prej nadaljevali z razpravo in omogočili
               vsem govornikom, da povejo svoje.</p>
            </sp>
            <sp who="SDT5:NusdorferVlasta">

               <speaker>VLASTA NUSDORFER:</speaker>

               <p>Spoštovani in cenjeni. </p>
               <p>Biti otrok ne bi smelo biti boleče, večkrat slišimo, poudarjamo, si ne nazadnje tudi
               želimo. A praksa vsakdanja je povsem drugačna. Preveč otrok trpi posledice
               vsakovrstnega nasilja, psihičnega, fizičnega, spolnega ali zgolj porušenih
               starševskih odnosov, posledice pa jih neizogibno spremljajo tudi v odraslosti.
               Družinski zakonik pomeni korak naprej, pot k hitrejšim sodnim postopkom, tako glede
               vzgoje, varstva in oskrbe. Ko je otrok v koliziji številnih interesov rabi še tretjo
               osebo, zagovornika. Projekt bo pomagal vseslovenskega, pomagal reševati stiske otrok,
               na nek način pa tudi nadzoroval neprimerno ravnanje staršev z njimi. Strokovno
               usposobljene osebe bodo to znale in zmogle.</p>
               <p>Pomembna bo tudi visoka strokovnost kadrov in njihova specializiranost, sodišča bodo
               torej razsojala hitreje in kar je najpomembnejše, prisotna bo mediacija, obvezno
               predhodno svetovanje pred sodnim reševanjem sporov med starši kar zadeva razmerja do
               skupnih otrok. Le tako bomo lahko ugotovili kdo misli resno in komu je res mar za
               otroka. Prenos vseh pristojnosti na okrožna sodišča je nujen, saj težko zagovarjamo
               da ta odločajo o razvezah, zaupanju, vzgojo, varstvo in oskrbo o stikih, o
               posvojitvah in rejništvu pa ne. Zagotovo se vsi postopki tičejo otroka, centri za
               socialno delo pa naj ohranijo svetovanje, ga izpopolnijo, razširijo kajti včasih
               prinaša veliko več kot vsaka dobljena pravda. Družinska mediacija bo prav gotovo
               rešila marsikatero zagato, telesno kaznovanje.</p>
               <p>Ko razmišljamo o konvenciji o otrokovih pravicah si zaželimo, da bi bilo več kot
               samoumevno, da so otroci tako nebogljena bitja, da si telesnega kaznovanja nikakor ne
               zaslužijo. Zgledi vlečejo, nasilje rojeva nasilje in iz malih žrtev lahko zrastejo
               veliki nasilniki. Zato je potrebno začeti zgodaj, za neuspeh vzgoje šteje udarec,
               klofuta, pretepanje, prinaša ponižanje, upor, nasilje nad šibkejšimi, medvrstniško
               nasilje in kasneje zlorabo 
               moči nad partnerji, družinskimi člani in celo popolnimi tujci. Nekje je potrebno
               začeti, torej pri otroku. Kazenski postopek je ultimaracijo in vendar se mu včasih ne
               bo moči izogniti. Če bodo predlagala načela družinskega zakonika in se bomo zavedali,
               da se vzgoja začne zgodaj bo prepoved telesnega kaznovanja nekaj povsem samoumevnega.
               Ne zasluži si ga nihče in vendar še najmanj naši otroci. Dovolimo, da zrastejo brez
               njega, nikoli niso postopki v katerih se znajdejo otroci dovolj hitri in dovolj
               strokovni. Vedno bi lahko rekli, da bi se jim lahko celo izognili. A če že moramo
               vstopiti vanje se zavedajmo, da je to zaradi nas, odraslih. Da otroci niso krivi, da
               nas imajo za starše, da je otroka po navadi lažje dobiti kot vzgojiti in da je vsak
               nekoč bil otrok, ne vemo pa, če bo dočakal starost. Tudi in celo zaradi ran otroštva
               ne. </p>
               <p>Zato menim, da predlog družinskega zakonika ustrezno ureja način odločanja o zadevah
               za varstvo koristi otrok. Pomemben je zlasti sistemski prenos pristojnosti in zaščita
               interesov otroka. Tudi sicer pomeni nov korak k enakopravnosti vseh ljudi pa tudi
               njihovih življenjskih skupnosti. Nikakor ne smemo pozabiti travm preteklosti, ki nam
               sedaj včasih ostajajo v spominu le še v literarnih delih, kjer so matere samohranilke
               odraščale s tako imenovanimi pankrti, otroci brez očetov, zaznamovanimi za celo
               življenje. Tudi dan danes družba še ni pripravljena enakovredno sprejeti očeta, ki bi
               po razvezi ali razhodu starša vzgajal in skrbel za otroka, ki bi mu ga zaupalo
               sodišče. O materah, ki na takšen način izgubijo otroka nikoli, prav nikoli, ne
               razmišljamo, da so dobre matere prač pa obratno, sprašujemo kaj je z njimi narobe, da
               otrok ne živi pri njih. Tudi tukaj bo potrebno narediti premik v naših glavah, tako
               bomo olajšali in zmanjšali boj staršev za otroke, boj mater za status dobre ženske,
               ki je ne nazadnje to sposobna dokazati v hudem boju, po mnogih letih na sodišču za
               vsako ceno.</p>
               <p>Zgolj priznanje enakosti še ne pomeni pridobitve otroka, v ospredju bodo sodišča, ki
               bodo edina in edina odločala o tem in morala imeti v mislih predvsem veliko skrb za
               otroka, delati v njegovo korist in ugotavljati to kar je zanj in ne za tiste, ki ga
               bodo dobili, dobro. Zato tudi ta določila predloga družinskega zakonika jemljem manj
               tragično. Zavedam se namreč, da je ljudem ne glede na raso, veroizpoved, spol pa tudi
               spolno usmerjenost, potrebno priznati zgolj in samo enakopravnost. O vsem ostalem
               bodo odločala sodišča. Prepustimo jim, da to naredijo strokovno.</p>
               <p>Zato torej za zakonik dajem svoj da.</p>
               <p><gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Tadej Strehovec, pripravi naj se gospod Aleš Primc.</p>
            </sp>
            <sp who="SDT5:StrehovecTadej">

               <speaker>DR. TADEJ STREHOVEC:</speaker>

               <p>Spoštovana predsedujoča, spoštovana gospoda ministra, gospe in gospodje vsi skupaj
               lepo pozdravljeni tudi v mojem imenu in v imenu Komisije pravičnosti in mir, ki
               deluje v pristojnosti škofovski konferenci.</p>
               <p>29. septembra letos smo v naši komisiji izdali posebno izjavo z naslovom Ohranimo in
               okrepimo vrednote zakonske zveze in družine v naši državi. Izjavo smo objavili z
               namenom, da v času, ko se država sooča z resnimi finančnimi, ekonomskimi, socialnimi,
               demografskimi problemi, da si sredi takšnega časa zavzamemo za ohranitev in okrepitev
               zakonskega in družinskega življenja in to ne kakršnega  koli, ampak od skupnosti moškega, žensk in otrok.</p>
               <p>V sami katoliški skupnosti v Sloveniji smo prepričani, da je sklenjena zakonska zveza
               moškega in ženske del človeške narave, ki jo je ustvaril Bog z enim samim namenom, da
               bi se zakonca ljubila, spoštovala, podarjala in postajala starša, če je to mogoče.
               Zato je logično, da je klasična zakonska zveza v sociološkem smislu, to, kar
               pravzaprav potrjujejo tudi različne raziskave in v primerjavi z drugimi oblikami
               skupnega bivanja najbolj trdna oblika takšnega bivanja, najbolj zdrava skupnost tako
               za zakonce kot za otroke, namreč zakonci in otroci so manj izpostavljeni v zakonski
               zvezi, takšni zakonski zvezi, ko gre za govor o razpadu zveze, ko gre za tveganje, za
               čustvene in psihološke, se pravi stanja ter tudi na področju okužbe spolno
               prenosljivih bolezni. </p>
               <p>Z vidika demografije je nadalje klasična zakonska zveza najbolj odprta za življenje,
               je najbolj primerno okolje za psihološki interesni razvoj samih otrok, tako bioloških
               kot tudi posvojenih. In z vidika naše skupnosti je klasična zakonska zveza tudi
               najboljše okolje za posredovanje verskih vrednot.</p>
               <p>Zato je, mislim da razumljivo, da Komisija pravičnost in mir, ki deluje pri slovenski
               škofovski konferenci odločno nasprotuje tistim spremembam družinske zakonodaje, ki
               želijo redefinirati družino in zakonsko zvezo. Prepričani smo, da takšna redefinicija
               družine ne bo okrepila družinskega življenja, nasprotno, že z dosedanjim zakonom o
               družinskih razmerjih, kjer smo izenačili izvenzakonsko skupnost, sklenjeno zakonsko
               zvezo, smo v bistvu zakonsko zvezo poročenega moškega in ženske v bistvu oslabili.
               Posledice lahko opazimo, smo država z najnižjim številom sklenjenih zakonskih zvez na
               tisoč prebivalcev v celotni Evropski uniji, soočamo se z eno najnižjih rodnosti, smo
               v situaciji, ko pravzaprav sistemsko deprivilegiramo poročene zakonce na področju
               prejemanja socialnih dodatkov, dodeljevanja socialnih stanovanj in pa sprejemu otrok
               v vrtce. In zato ni čudno, da zaradi teh tudi finančne-socialne politike ni čudno, da
               se vedno manj mladih pravzaprav odloča za zakonsko življenje in da se vedno več otrok
               rojeva v izvenzakonski skupnosti.</p>
               <p>Zato predlog novega družinskega zakonika razumemo kot novo obliko slabljenja družine
               oziroma zakonske zveze v naši državi. Od Ministrstva za delo, družino in socialne
               zadeve zato pričakujemo, da najprej javnosti predstavi celovito družbeno analizo, do
               sedaj veljavnega zakona, da v predlogu družinskega zakonika opredeli zakonsko zvezo
               kot skupnost moškega, ženske in otrok ter da ohrani določilo, da je samo takšna
               družina primerna za posvojitev otrok.</p>
               <p>Na koncu bi zaključil z besedami, da je družina izredno velika vrednota, ki ima velik
               vpliv na življenje otrok, odraslih in tudi same naše države. Zato v komisiji
               pričakujemo, da bo sprejemanje družinskega zakonika bolj demokratično, kot je to bilo
               leta 1977, da bo ministrstvo vodilo strpno državo in da bo s podporo večine
               državljanov promoviralo družino kot skupnost moškega, ženske  in otrok. Najlepša hvala.</p>
               <p><gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. K besedi vabim Aleša Primca, priravi naj se gospa Zdenka Cerar.</p>
            </sp>
            <sp who="SDT5:PrimcAleš">

               <speaker>ALEŠ PRIMC:</speaker>

               <p>Dober dan vsem in vsakemu posebej.</p>
               <p>Nisem mislil, da bom prvič govoril v Državnemu zboru s tako častno nalogo, braniti
               družino in temelje naše kulture. Nikoli si pa tudi ne bi mislil, da bomo imeli tako
               nečastno oblast, ki se bo drznila napasti družino, našo največjo svetinjo.
               Organizacije istospolnih hočejo otroke, hočejo to, kar narava dvema moškima ali dvema
               ženskama ne daje. Otrok ni njihova pravica, ampak je dar, sad ljubezni med možem in
               ženo, otrok potrebuje očeta in mamo ima pravico do očeta in mame, to je hkrati tudi
               njegova največja korist. Otrok za svoj razvoj potrebuje moško in žensko vzgojno
               dimenzijo. Ta temeljna dejstva so v 2., 3. in 4. členu predloga družinskega zakonika
               popolnoma poteptana. </p>
               <p>Sedaj smo tukaj, da rešimo družino in zavarujemo koristi otrok. To moramo narediti
               zaradi naše prihodnosti, če hočemo da kot narod, družba, kultura, da tudi
               civilizacija, preživeti. Še nekomu smo dolžni ta boj, našim prednikom. Če bi oni tako
               razmišljali kot razmišljali predlagatelji spornega družinskega zakonika in
               organizacija istospolno usmerjenih danes nobenega od nas ne bi bilo tukaj. Ker pa so
               vsi, do naše generacije, nazadnje naši očetje in mame, spoštovali družino smo mi
               danes tukaj in lahko govorimo. Otroci uživajo posebno varstvo države vselej, kadar je
               ogrožen njihov zdrav razvoj in kadar to zahtevajo druge koristi otrok, tako pravi 8.
               člen spornega družinskega zakonika. Ampak 2., 3. in 4. člen predloga družinskega
               zakonika so v popolnem nasprotju se tem 8. členom. Temelj naloge družine so
               rojevanje, razvoj in vzgoja otrok. Mož in žena imata za vse te temeljne naloge vse
               naravne pogoje ali imajo tudi zveze lezbijk in homoseksualcev vse naravne pogoje za
               te družinske funkcije? Nimajo jih.</p>
               <p>Spregovorimo še nekaj besed o moškem in ženski, o njunem odnosu. Moški in ženske smo
               si zelo različni, lahko rečemo, da sta to dva svetova, dva pogleda in dve izkušnji
               sveta, dve čutenji in dve mišljenji. To skuša in ve vsak od nas. Sobivanje moža in
               žene v družini ni ne enostavno ne lahko pa vendar je prav družina najtrdnejši temelj
               naše družbe, družina pomeni odnos med možem in ženo, ki je odnos nenehnega
               dopolnjevanja, izgrajevanja, da tudi brušenja in reševanja nesporazumov. Je odnos v
               katerem se dnevno spoznavamo in usposabljamo, je odnos v katerem najbolj uživamo in
               priznajmo si, tudi včasih zelo trpimo. V tem intimnem družinskem odnosu se namreč
               odraža celota človeštva, družina je najmanjša in hkrati najgloblja celota
               človeštva.</p>
               <p>To je skratka odnos za katerega je naravno predvideno, da ga moramo živeti, če hočemo
               kot vrsta preživeti. Ne le zaradi golega razmnoževanja, ampak zaradi vseh omenjenih
               razsežnosti tega odnosa, ki nas oblikujejo kot ljudi. Različnost med mamo in očetom
               je za otroka veliko bogastvo, iz te različnost otrok oblikuje svojo podobo sveta,
               sveta, ki idealen, ki ni lahek, ki pa je lahko čudovit. Sobivanje moža in žene je
               prav zaradi globoke in temeljne različnosti največji odraz ljubezni, spoštovanja,
               sprejemanja in potrpežljivost.  Ljubezen, sprejemanje, spoštovanje in potrpežljivost, kaj otrok bolj
               rabi, kot svojo popotnico v življenje? Kaj je zanj lahko večja korist? Kaj je večji
               vir njegove sreče? Vidite, zato sta oče in mama potrebna otroku, in sta oče in mama
               tudi največja človekova pravica vsakega otroka.</p>
               <p>Organizacije istospolno usmerjenih, nekateri samooklicani znanstveniki in nekateri
               vladni predstavniki svoj napad na družino utemeljujejo s posvojiteljskimi, rejniškimi
               in enostarševskimi družinami. To je zelo grdo, da ne rečem umazano početje, ki ga
               odklanjam. Saj te družine nimajo popolnoma nobene veze z zahtevami organizacij
               istospolno usmerjenih, da bi imeli otroke. Starši v teh družinah, si namreč
               prizadevajo in izgorevajo za to, da bi otroci imeli vse kar družina otroku lahko da.
               Pred osmimi leti, ko smo delali kampanjo, s katero smo preprečili lezbijkam, da bi
               lahko bile umetno oplojene, mi je ena gospa, ki sem jo srečal na cesti rekla:
               <q>"Gospod, najlepša hvala za to, kar delate. Če kdo, vemo me matere samohranilke kaj
               pomeni oče."</q> Morda smo se tudi mi kdaj, kot ljudje, srečali z okoliščino, da smo
               nekaj časa živeli brez očeta ali mame, da je odšel - kako smo ju pogrešali. Mnogi med
               nami so odraščali in živeli brez očeta ali mame, ampak vsi vedo povedati, da največ,
               kar želijo svojemu otroku je to, da bi imel očeta in mamo.</p>
               <p>In za konec. Kako naprej s tem zakonom. Minister, lepo prosim, umaknite sporni zakon.
               Vlada, začni se ukvarjati s tistimi stvarmi, ki so resni problemi današnje družbe. In
               poslanci, če minister in vlada ne bodo spoštovali našega nasveta, lepo prosim, vi
               zavrnite predlog zakona. Če pa tega ne boste storili, pa od vas zahtevamo, da stroške
               referenduma, ki bodo nastali, plačate vi iz svojih lastnih žepov, kajti dokazali
               boste, da ne spoštujete ljudske volje.</p>
               <p>In še nekaj. Kam je pripeljal razkroj vrednot, ki smo mu danes priča? Pripeljal je k
               temu, da imamo 100 tisoč socialno ogroženih ljudi, da se dejansko ljudje v razkroju
               vrednot utapljajo v najrazličnejših <gap n="..."/><stage>/Nerazumljivo./</stage><gap n="..."/> in tako naprej.</p>
               <p>Zato, napovedujem ta dan in tukaj, ustanovitev gibanja, ki se bo borilo za drugačno
               vizijo slovenske družbe.</p>
               <p>Hvala lepa. <gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Gospa Zdenka Cerar, pripravi naj se gospa Alenka Jeraj.</p>
            </sp>
            <sp who="SDT5:CerarZdenka">

               <speaker>ZDENKA CERAR:</speaker>

               <p>Lepo pozdravljeni, spoštovani udeleženci, spoštovana predsedujoča.</p>
               <p>Družinski zakonik je izredno pomembna zadeva, in ni čudno, da zbuja v nas zelo
               čustvene reakcije. Nastajal je dolgo časa in tudi v diskusiji bo dolgo časa, zato, da
               bi se našle kar najboljše rešitve. Jaz ne bi rada, da bi se znašli na dveh bregovih,
               rada bi da bi šli tudi po mostu preko, levo in desno, in ravno na tem nivoju, kot smo
               danes, mislim, da moramo to debato odpreti. Zato ne bi želela diskutirati na takšni
               čustveni ravni, ampak bi kot pravnica želela opozoriti na tri problema.</p>
               <p>Prvi in vseobsegajoč je zagotovo ta, da bo to, kar bomo zapisali, treba tudi
               izvajati. In znano je, da smo močni v zapisih, močni smo v sprejemu zakonov, nismo pa
               močni v izvrševanju. Če predpostavljamo, da ta zakonik res ščiti koristi otroka in
               seveda vseh, ki so s tem povezani, kot družina, potem bi vas rada opozorila na en
               pomislek, da imamo otroku v korist uvedenega zagovornika.  Zagovornik je institucija, ki nastopi šele v nekem
               postopku, navajeni smo iz Kazenskega zakonika, to se pravi takrat, ko so že procesira
               neko težko obdobje, ki otroka prizadeva. Mislim, da smo s tem eno zelo pomembno
               odboje pa izpustili, bilo je že veliko debat o tem, da bi otrok pravzaprav potreboval
               zaupnika. Tisto osebo, ki ne bi bila formalno vpletena na njegovi strani ampak, ki bi
               ji lahko zaupal, ki bi ji povedal takrat, ko je še čas za ukrepanje na neki interni
               ravni, ko še ni potrebno, da vpletemo vse, tudi kazensko pravne institucije.</p>
               <p>Jaz ponovno apeliram na sestavljavce, da v tej smeri razmislijo, kajti mi vemo, čim
               je enkrat otrok prisiljen negativnosti, ki se mu dogajajo, povedati že dobi
               nasprotnika in potem imamo spet dve strani preko katerih niti center za socialno delo
               ne more. Nekdo bi rekel, saj je lahko socialna delavka otrokov zaupnik. Ne, ona mora
               skrbeti za celotno družino, za vse, ki so vpleteni in ne pozabimo, da ni tu samo
               relacija sodišče pa center za socialno delo ampak, da je vmes še mnogo institucij, ki
               morajo biti aktivne in ki morajo doprinesti vsaka svoj delež; bom primeroma povedala,
               to so zdravniki, to so šole, to so tista področja kjer je otrok v vrtcu in tako
               naprej.</p>
               <p>Zato bi predlagala, da v tej smeri še enkrat razmislimo ali ni še bolj v korist otrok
               uvesti zaupnika, v formalnih postopkih pa seveda lahko ostane zagovornik. Ta ima pa
               potrebno znanje in mora imeti potrebne izkušnje, da lahko nastopa.</p>
               <p>In drugič, zelo se strinjam s kolegico Peterneljevo, ki je zadovoljna, da se je
               pristojnost razdelila na jasen način, med centri za socialno delo, med sodiščem,
               seveda moram pa poudariti, da to ne bo privedlo do uspeha, če ne bo vzpostavljena
               celotna veriga. V tej verigi pa nista samo ta dva ampak, kot sem že omenila, od
               pričetka težav, ki se začnejo pa tja do vseh sosedov, učiteljev, vzgojiteljev in tako
               naprej do centra in preko centra na sodišče, vmes so pa še strokovnjaki izvedenci, na
               kar je kolegica opozorila.</p>
               <p>Poglejte, čisto praktično, zakaj o tem govorim? Neštetokrat danes postoji civilni,
               nepravni postopek o dodelitvi otroka za to kar pravi sodnica, čakam na to kako se bo
               končal kazenski postopek. Na primer, mama je ovadila očeta, da je otroka zlorabljal,
               takšnemu, ki zlorablja otroka mu ga ne moremo dodeliti. Kazenski postopki trajajo
               dolgo časa, tu je ovira, ki jo moramo mi tukaj s tem zakonikom preseči. To je
               potrebno preseči na procesnem področju in ker imamo ravno pravosodnega ministra med
               nami ga jaz ponovno pozivam, da razmisli kako bi v oddelke, ki bodo družinska
               sodišča, ki bodo prevzeli to vlogo, vpletli tudi kazensko-pravne zadeve, ker so
               življenjsko povezane med seboj. To ni ločeno. Če gre za pretepanje in nasilje, to je
               tudi kaznivo dejanje, to mora biti enotno reševano že zato, da je hitro in da
               otrokove pravice s tem tudi lahko zaščitimo. Ja res je žalostno v naši državi, da
               imamo eno samo hišo kamor lahko otroka spravimo kadar pride v težavo, umre mu oče,
               mama zboli in ga nimamo kam dati. Ga dobimo ob polnoči na železniški postaji in kam
               ga bomo dali? Nimamo prehodnega doma<gap n="..."/> Evo, našo Palčico imamo v Grosupljem in
               veste, ko pridete tja in vidite kakšni primeri so potem vidite kako je to o čemer vam
               govorim pomembno. Da se veriga ukrepanja sklene od začetka do konca, ne da se
               postopek začne. In v bistvu zaradi slabih dokazov in zaradi tega konča v škodo
               otroka.</p>
               <p>In še na en element bi rada opozorila, morda nimam prav; zelo ste vsi zadovoljni, ko
               imamo zdaj skupno skrbništvo obeh staršev, na primer, ko pride do razveze. Jaz
               mislim, da to terja eno izredno izkušenost  in premišljenost v odločanju, kajti tukaj ne more biti matematike. Tu
               bi rekli oba starša imata enake pravice zdaj bo pa otrok dva dni pri enem, dva dni
               pri drugem, dva dni pri enem. Starša stanujeta narazen, recimo šestdeset kilometrov,
               en dan en otroka vozi v vrtec, drugi dan ga drugi pobere<gap n="..."/> Ta otrok ne ve kje ima
               svojo posteljo, ta otrok ne ve kje je doma. To niso stvari o katerih bi lahko tako z
               levo roko rekel bomo matematično pa so pravice varovane. Ne, mi odrasli moramo
               razumeti, da je potrebno v korist otroka potrebno sprejeti takšne rešitve, ki njemu
               zagotavljajo dom, varnost, mir.</p>
               <p>In zato je še nadaljnje vprašanje, ki vam ga postavljam in tudi sestavljavcem zakona
               sledeče, rejništvo. Tako lepo smo zapisali v zakon, sme trajati največ tri leta pa
               delali bomo s starši teh otrok. Ali veste, da teh staršev včasih sploh ni mogoče
               najti, sploh ne vemo kje so, če pa že so, so jim pa otroke vzeli zato, ker nič ne
               delajo z njimi in ker niso sposobni navadno tudi za sebe ne skrbeti. Dajmo biti tukaj
               bolj realni, v rejništvu so otroci zato<gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Smem prositi, da zaključite<gap n="..."/></p>
            </sp>
            <sp who="SDT5:CerarZdenka">

               <speaker>ZDENKA CERAR:</speaker>

               <p><gap n="..."/> Do osemnajstega leta, ker nimajo kam drugam. </p>
               <p>Torej, to so moji prispevki v razmislek, ko bomo debatirali o tem družinskem
               zakoniku.</p>
               <p><gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. K besedi vabim gospo Alenko Jeraj. Naslednji razpravljavec pa bo minister
               gospod Aleš Zalar.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Lep pozdrav vsem.</p>
               <p>Torej, glede na to, da Ministrstvo za delo, družino in socialne zadeve navaja, da je
               dodaten razlog za sprejem družinskega zakonika prilagoditev razvoja družbenih odnosov
               skratka družbena realnost, imam sama nekaj pomislekov, predvsem ob tem torej možnosti
               posvojitve otroka istospolnih partnerjev, istospolnih skupnosti, ko pa kar 70%
               prebivalstva nasprotuje temu predlogu. Tudi nekatere druge ankete kažejo podoben
               rezultat, zato bi težko pristala na to, da družbene razmere zahtevajo oziroma
               narekujejo takšno drastično spremembo, kot jo v tem sklopu prinaša družinski
               zakonik.</p>
               <p>Poleg tega pri opredeljevanju zunaj zakonske oziroma izven zakonske skupnosti
               ministrstvo zapiše oziroma je v členu zakona se za takšno šteje dalj časa trajajoča
               zveza. Kaj to pomeni? Je to eno leto, pet let, deset let? Skratka, to je precej
               nedefiniran pojem. Poleg tega recimo zakonske zveze ne moreta skleniti sorodnika v
               ravni črt niti sorodnika v stranski črti do četrtega kolena, medtem ko pri izven
               zakonski skupnosti to ni določeno torej se lahko vprašamo ali je to se za takšno
               skupnost lahko odločijo tudi bližnji sorodniki. Ob tem se ne sprašujemo o tem kaj je
               z izven zakonsko skupnostjo mladoletnih oseb in podobno.</p>
               <p>Društvo pravnikov opozarja, da konvencija sveta Evrope ščiti tradicionalno obliko
               družinske zveze kot skupnosti moškega in ženske kar je tudi logično, kajti na ta
               način je torej sedanja ureditev zakonske zveze nediskriminatorna in stvarno
               utemeljena kajti temeljni interes vsake države ali skupnosti bi moral biti tudi
               naravna reprodukcija, ki pa je seveda možna samo med partnerjema različnega spola. In
               kot so nekateri že danes omenili, nekaj je naravno, nekaj pač naravno ni, tudi če
               toleriramo oziroma ne nasprotujemo istospolni zakonski zvezi se tej zvezi nekatere
               stvari po naravni poti omogočene, druge pa ne.</p>
               <p>Poleg tega ministrstvo govori, da želi realizirati odločbo Ustavnega sodišča  vendar se je Ustavno sodišče
               opredelilo oziroma se ta odločba nanaša na Zakon o registraciji istospolne partnerske
               skupnosti in bi kot posledico torej realizacijo odločbe morali spreminjati ta zakon
               ne pa zadevo urejati v enem drugem zakonu. Poleg tega zakon velja šele nekaj let,
               tako da ni najbrž nobenih težav, da se po uveljavitvi, to se nam stalno dogaja,
               pokažejo morda stvari, ki niso bile morda jasno dorečene, ki niso bile ustrezno
               rešene in se seveda zakon v temu primeru spremeni.</p>
               <p>In Ustavno sodišče ni reklo, da sta zakonska zveza in istospolna partnerska zveza
               enaki pač pa je reklo, da sta si podobni in zato ne govori o potrebi po izenačitvi
               teh oblik skupnost pač pa samo o tem, da je potrebno to področje v tem primeru
               dedovanja podobno urejati.</p>
               <p>In določba zakonika, ki dejansko istospolno skupnost vsaj formalno izenačuje zakonsko
               zvezo in s tem omogoča tudi posvojitev otrok, ob tem nekaj podatkov; po podatkih v
               Sloveniji skoraj štiristo parov čaka na posvojitev, posvojitev se izvede dvajset do
               petindvajset letno, to pomeni, da bo še kar nadaljnjih deset let najbrž praktično
               problem posvojiti otroke. Ob tem se pa seveda nič ne sprašujemo o visokem številu
               abortusov in v tem smislu se ne zgledujemo po tujini kjer se dekle, ki se odloči za
               splav se mora pogovoriti s psihologom, seznani jo tudi s tem kaj lahko takšno dejanje
               v njenem psihičnem stanju v prihodnosti pomeni, vzeti si mora čas za premislek in
               podobno. Pri nas temu seveda ni tako.</p>
               <p>In Slovenija je tudi ena izmed redkih držav, ki je sprejela Zakon o istospolnih
               partnerskih zvezah v letu 2005, samo pet držav v Evropi ima to področje urejeno z
               zakonom, tudi Francija recimo ima družinski zakonik pa teh stvari ne ureja v
               družinskem zakoniku, torej istospolnih zvez. Da so nekatere države sprejele to
               možnost, torej tudi posvojitev otrok v istospolnih skupnostih je najbrž več razlogov,
               med njimi tudi ta, da nekatere države ali pa mnoge poznajo sirotišnice, zapuščene
               otroke, ki jih pa v Sloveniji ta trenutek ni, kot rečeno velike težave imamo celo z
               otroci za posvojitev, ker imamo vzpostavljen sistem rejništva, ki morda kdaj drugič
               kaj bi se tukaj še lahko izboljšalo, zagotovo bi lahko tudi na tem še kaj
               naredili.</p>
               <p>Ministrstvo navaja, da zakonik sprejema v korist otroka, mene skrbi, da dejansko
               družbene razmere v Sloveniji ta trenutek niso takšne, da bi otrok bil diskriminiran v
               tem okolju, otrok ki bi bil posvojen oziroma živel v istospolni zvezi. Poleg tega so
               v nekaterih državah, ki jih radi dajemo za zgled, Švedska in podobno, bil najprej
               sprejet Zakon o registriranem partnerstvu potem Zakon o skupaj živečih parih in
               podobno in šele po petnajstih letih se meri učinke, analizira in se vzpostavlja
               pravna praksa. In nekateri so navajali analize sociologov in podobno, jaz bi si
               želela ob družinskem zakoniku analizo kaj dejansko pomeni za otrokov zdrav duševni
               razvoj življenja v takšni skupnosti predvsem verjetno po vzgledu drugih držav, ker
               takšnih primerov pri nas nimamo in najbrž bi si morali vzeti nekaj časa in razmisliti
               o tem in počakati na, tudi analize našega zakona o istospolnih partnerskih zvezah,
               kajti po podatkih Ministrstva za notranje zadeve, ki vodi register je od leta 2005,
               ko je bil zakon sprejet, takšno zvezo registriralo štiriindvajset parov, od tega sta
               dve prenehali zaradi smrti partnerja, med tem je potrebno vedeti, da je večina
               istospolno usmerjenih tudi okuženih z virusom HIV oziroma večji odstotek kot pa v,
               torej klasičnih zvezah. In da so štiri takšne zveze pa že prenehale z odločbo upravne enote, torej so se
               ločili.</p>
               <p>Tako da je potrebno vse te učinke videti, preden sprejemamo takšno korenito spremembo
               v našem zakoniku.</p>
               <p><gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod minister Aleš Zalar, pripravi naj se gospa Irena Ahčin.</p>
            </sp>
            <sp who="SDT5:ZalarAleš">

               <speaker>ALEŠ ZALAR:</speaker>

               <p>Lep pozdrav vsem skupaj.</p>
               <p>Danes je v Sloveniji na obisku predsednik evropskega sodišča za človekove pravice,
               gospod Costa. In v pogovorih, ki sva jih imela dopoldne in med drugim izrecno
               izpostavil pozitiven zgled, ki ga daje Slovenija na področju spoštovanja sodb, ki jih
               izdaja evropsko sodišče za človekove pravice. Ne samo tistih, ki se nanašajo na
               Slovenijo, ampak tudi tistih, ki se nanašajo na druge države, to je sicer problem v
               Evropi, ker so države v temu pogledu nekoliko sebične. Zakaj to omenjam? Zaradi tega,
               ker je evropski standard med drugim tudi prepoved vsakršne diskriminacije. Slovenija
               je v tem trenutku tik pred ratifikacijo protokola številka dvanajst k evropski
               konvenciji o človekovih pravicah, ki zagotavljajo uresničevanje teh prepovedi. Ta
               prepoved, ki jo pozna tudi naša Ustava vsebuje med drugim tudi prepoved
               diskriminacije na podlagi spolne usmerjenosti. In to je tisti argument na katerega je
               slovensko Ustavno sodišče nedavno oprlo svojo odločitev, ko je presojalo pravna
               razmerja, ki se nanašajo na istospolno usmerjene.</p>
               <p>Gre torej za prepovedano merilo razlikovanja. In to merilo je zapisano v naši Ustavi,
               ki je naša temeljna družbena pogodba. O tej pogodbi smo v naši kratki nacionalni
               zgodovini dosegli najvišjo možno stopnjo konsenza, ko smo jo sprejemali in zdaj jo
               moramo izvajati. Ta naša družbena pogodba je tista, ki zavezuje tudi naša sodišča in
               ker se očitno razprava močno suče okoli pravic otrok in istospolno usmerjenih kot
               njihovih posvojiteljev, potencialnih posvojiteljev, naj rečem, da je pri nas takšna
               posvojitev že dopustna in se v praksi že izvaja. Razlika je samo v tem, da morata
               posvojitelja takšnega otroka posvojiti v tujini in potem prideta v Slovenijo in tu
               izposlujeta priznanje tuje sodne odločbe in naša sodišča so takšne odločbe že
               izdala.</p>
               <p>Torej, gre za realnost, to je za nekaj, kar že imamo in zdaj je prišlo do dvojne
               diskriminacije, ne samo da bi diskriminirali tiste, ki bi jim na podlagi spolne
               usmerjenosti ne dovolili, da uživajo enake pravice kot druge, ampak zdaj bi prišlo
               tudi do diskriminacije med istospolno usmerjenimi kajti tisti, ki bi uspeli posvojiti
               otroka v tujini bi ga lahko imeli v Sloveniji, uradno, s priznano sodno odločbo tisti
               ki pa bi to želeli v Slovenji pa ne. To je eden od močnih razlogov, ki govori v prid
               podpori tej ureditvi, ki jo predvideva družinski zakonik. Sicer pa predlagam, da se
               razprave osredotočajo  na
               bistvo, bistvo pa so seveda koristi otrok, v vseh pogledih. In moja kratka razprava
               bi se rada tukaj osredotočila predvsem na varovanje teh koristi v okviru velike
               spremembe o kateri je bilo že nekaj govora in to je o novih pristojnostih sodišč v
               zvezi z varovanjem teh koristi otrok.</p>
               <p>Zato ne morem sprejeti in zavračam tiste argumente, ki kličejo po temu, d ase ta
               zakonik umakne s postopka zato, ker ne zavaruje koristi otrok, ravno nasprotno je
               res. Gre za pomemben prispevek k temu varovanju, sodišča pridobivajo pomembne
               pristojnosti, ki jih do zdaj na tem področju sploh niso imela, pa naj se spet vrnem
               prav na ta, zdaj očitno že zloglasni ukrep, posvojitev. Sodišča bodo tista, ki bodo
               odločala o posvojitvah v Sloveniji, doslej ni bilo tako. Gre za zelo veliko
               spremembo, ki bo seveda terjala tudi veliko prilagoditev ne samo znotraj centra za
               socialno delo in drugih institucij, ampak predvsem znotraj sodišč samih. In strinjam
               se s tistimi, ki opozarjajo, da je manj pomembno kateri so razlogi za ali proti
               reformi in da je bolj pomembno kako je ta reforma načrtovana in izvedena. Na tem
               področju naše pravosodje čaka precej dela, zlasti na področju usposabljanja, tukaj
               bomo morali razviti posebne izobraževalne programe, ki jih doslej nismo imeli, zato,
               da bi ti specializirani sodniki lahko na učinkovit način izvrševali to svojo novo
               pristojnost. Pa ne samo to, potrebno bo prilagoditi tudi organizacijo, tam kjer to še
               ni bilo storjeno, zakonska podlaga za to pa sicer že obstaja.</p>
               <p>Strinjam se tudi s tistimi, ki pledirajo za to, da bi v nadaljevanju poskušali
               razširiti obseg te reforme, kolikor se nanaša na izvajanje pristojnosti sodišč, na
               način, da bi se vsa vprašanja, ki so povezana z družino in otrokom reševala pred
               istim sodnikom. To je iniciativa, ki jo kaže podpreti vendar pa bi po drugi strani
               predlagal, da smo nekoliko previdni pri tem kako daleč, kako velik korak bomo
               naredili s to reformo.</p>
               <p>In če zaključim, velika prednost te reforme, velika pozitivna lastnost je postopek
               mediacije, ki ga zdaj ta država spodbuja in ne samo spodbuja, ki ga financira, ker bo
               brezplačen, tudi v začetku spora, ko še to ni sodni spor, ta trenutek je ta postopek
               možen na nekaterih sodiščih in samo pod pogojem, da je že vložena tožba. Zdaj bo to
               drugače in tukaj bo verjetno veliko več možnosti za sporazumno reševanje vseh odprtih
               vprašanj v zvezi z družino, še zlasti tam kjer gre za interese in koristi otrok.
               Hvala lepa.</p>
               <p><gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. K besedi vabim gospod Ireno Ahčin, pripravi naj se gospod Tone
               Kumster<stage>(?)</stage>.</p>
            </sp>
            <sp who="SDT5:AhčinIrena">

               <speaker>IRENA AHČIN:</speaker>

               <p>Lep pozdrav vsem navzočim, lep pozdrav predsedujoča. Prihajam iz ženske zveze pri
               Novi Sloveniji in bi rada predstavila naš pogled na izvenzakonsko skupnost.  Trdimo, da se je predlog zakona
               pravzaprav bistveno ne dotika. Da bi se spremembe na tem področju zelo dobro poznale
               v proračunu in da bi mogoče ustavili trend, da tradicionalna skupnost resnično
               propada. In sicer izhajamo iz dejstva, da glede na ekonomski kriterij, ki postaja
               osnovni kriterij za sklepanje razmerij bi bilo logično, da država izrazi interes, da
               se izvenzakonska skupnost registrira takoj ob nastanku in ne po definiciji dalj
               trajajoče. Čudi torej dejstvo, da predlog zakona vztraja, da je izvenzakonska
               skupnost enako obravnavana pred zakonom kot zakon, ko nastopijo pogoji za to in ne
               želi vzpostaviti pravnih posledic takoj ob nastanku.</p>
               <p>Predvidevam, da se izhaja iz dejstva, da so zlorabe tako minimalne, da ne potrebujejo
               korekcije. Trdimo pa, da se predlagatelj zakona spreneveda, da obstaja veliko
               možnosti, da se takšno določilo zlorabi, ker se premalo preverja dejansko stanje. Da
               bi se vse to vneslo v zakon je naše pričakovanje. To se pravi, da bi se vse
               deviacije, ki tretirajo neko mater, ki pravzaprav živi v izvenzakonski skupnosti kot
               mater samohranilka in seveda to nihče ne preverja, da bi se to uzakonilo. Podkrepili
               bi radi z dejstvom, da se uvaja ženitna pogodba. Zakaj se uvaja ženitna pogodba, če
               bi se lahko tudi pogodba o izvenzakonski skupnosti. To se pravi, smo na istem pravnem
               stališču, lahko jo določita sama, lahko svoje razmerje določita sama, ne spadata pod
               urejanje zakonske zveze, ampak to določita sama. Vendar jo imata napisano, je
               registrirana in se vodi in potem ni možnosti oziroma obstajajo manjše možnosti za
               zlorabe.</p>
               <p>Da zaključim provokativno, zastopam mnenje, da je nesprejemljivo, da naravni red
               podrejamo ekonomskemu redu, še nikoli v zgodovini človeštva se to ni obneslo. Vedno
               so takšne družbe propadle in so prevladale tiste, ki so spoštovale naravni red, le
               očetovstvo in materinstvo skupaj daje osnovo za vsestranski razvoj otroka. iz tega bi
               lahko postavili tezo, da se predlagatelj zaveda propadanje obstoječe družbe in temu
               prilagaja zakonodajo.</p>
               <p>Hvala za pozornost.</p>
               <p><gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. K besedi vabim gospoda Toneta Kunstlja, pripravi naj se gospod Vito
               Rožej.</p>
            </sp>
            <sp who="SDT5:KunsteljTone">

               <speaker>TONE KUNSTELJ:</speaker>

               <p>Spoštovana gospa predsedujoče, spoštovana ministra in vsi, ki smo se danes zbrali v
               tej dvorani.</p>
               <p>Sem zdravnik pediater, poročen srečno z eno samo ženo, osemintrideset let, oče štirih
               otrok, šestkrat dedek, pogrešam med drugim v tej zakonodaji tudi nas, stare starše,
               nas ni v zakonodaji pa smo zelo pomembni pri vzgoji pa še pri marsičem.</p>
               <p>Slišali smo nekaj opozoril o tej zakonodaji. Danes zjutraj je moja žena pogledala
               skozi okno in nato v pižami stopila na balkon, kjer se je spodaj sprehajala gospa s
               kužkom, ki si je lepo pokakal na zelenico pod blokom in, ko je žena rekla, gospa ali
               imate s seboj vrečko, za drugimi psi ne bom pobirala. Kaj čem reči, imamo zakonodajo,
               ki je ne spoštujemo in takšnih zakonodaj je v Sloveniji kopica in zdaj hočemo uvesti
               neko novo zakonodajo oziroma neke spremembe, ki jih bo na eni strani težko izvajati,
               nalagamo dodatno delo 
               sodnikom, za katere v tej dvorani mnogokrat govorijo, da so preobremenjeni in da
               imamo sodne zaostanke in podobno. Govorimo, da želimo zavarovati koristi otroka. To
               bo zelo verjetno otrok utrpel škodo, če bomo nekaj pustili, pa vprašam kdo bo to
               presojal, kdaj bo ta otrok utrpel škodo, kako blizu te škode je ali ga moramo zdaj
               vzeti staršem ali ne, to v zakonu recimo ni zapisano. Centrom za socialno delo
               jemljemo neke kompetence in jih nalagamo drugim, ki jih bodo težko sprejeli, ker so
               preobremenjeni.</p>
               <p>Lahko vzamemo s predlagano zakonodajo starševske pravice. Dobro, potem pa vzemimo
               staršem še dolžnost preživljanja, če nima več pravic, zakaj bi pa imel samo
               dolžnosti, plačeval bi pa še. Slišali smo eno kontradikcijo, od spoštovane gospe dr.
               Švabove, klasično moderna. Ne razumem tega, klasično pa moderno sta si ravno dve
               nasprotji in govorimo o tem, da naj bi situacijo, ki se je razvila v Sloveniji v
               zadnjih, recimo tridesetih, štiridesetih letih, sedaj uzakonili. Da tisto kar smo
               slabega povzročili sedaj uzakonjamo. Z letom 1977 smo v tedanji zakonodaji, hvala
               bogu avtorje imamo danes med seboj, izenačili zakonsko in izvenzakonsko skupnost. O
               posledicah te izenačitve govorimo zdaj pa ukrepamo tako, da bomo še dodatno
               povzročali posledice neke premalo domišljene zakonodaje.</p>
               <p>Kaj želimo otroku? Varnost? Dobro vzgojo? Ali želimo tega otroka samo družbeno
               dirigirati, da bomo vse naredili zanj, vse pa naj zanj naredita oče in mati.
               Oprostite, tako nas je narava ustvarila, tako živimo že ne vem koliko deset tisoč let
               na tej zemlji, da sta prva vzgojitelja, ne samo roditelja ampak tudi vzgojitelja, oče
               in mati. Ne dva očeta in ne dve mami. Otrok rabi mamino čustvo, toplino in rabi
               očetov razumski, morda malo ostrejši pristop. Na ta način otrok spoznava dve
               realnosti sedanjega življenja, življenja, ki se je odvijalo skozi deset tisoče let.
               Prepovedujemo in to je minister posebej poudaril, nekaj kar naj bi bilo protiustavno,
               prepovedujemo razlikovanje. Poglejte, razlikovanje smo sami povzročili z
               izvenzakonskimi in zakonskimi skupnostmi, mojega zeta je skoraj kap zadela, ko je slišal, da njegov kolega v
               službi, ki ima večjo plačo, plača za enega otroka trikrat manj za vrtce kot on za tri
               otroke. Razlika je samo v tem, da je tisti na korzi, moj zet pa poročen. </p>
               <p>Lepa hvala, in gospod minister, predlagam, da tovrstno zakonodajo resno umaknemo.</p>
               <p><gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>K besedi vabim gospoda Vita Rožeja. Pripravi naj se gospod Drago Koren.</p>
            </sp>
            <sp who="SDT5:RožejVito">

               <speaker>VITO ROŽEJ:</speaker>

               <p>Spoštovana oba ministra, spoštovana gospa predsednica, kolegice in kolegi, cenjeni
               gosteje, spoštovane gostje.</p>
               <p>Že dolgo ni bilo v tej dvorani toliko ljudi, ki bi jih resnično skrbela prihodnost te
               države in tega naroda. Vključno z seveda zasedanjem Državnega zbora. Tako da, jaz to
               jemljem kot en pozitivni premik in dobro je videti, da so te spremembe tolikšne, da
               res toliko ljudi interesira in verjamem, da bo tudi debata zaradi tega tehtna in da
               bo pripeljala do pravih zaključkov.</p>
               <p>Jaz sam se ne želim toliko opredeljevati glede prvega postavljenega vprašanja v tej
               debati, skratka interesa otroka, verjamem, da bodo razpravljavci za menoj vedeli
               tehtneje opredeliti to reč, eni so pa že. Tudi različna združenja so poslala svoje
               pripombe, ki so seveda utemeljene in prepričan sem, da jih bo ministrstvo znalo
               upoštevati. </p>
               <p>Tudi kar se tiče premoženjskega statusa zakoncev, ki jih bo ta novi Družinski zakonik
               na novo urejal mislim, da je tudi Ustavno sodišče dosti jasno podalo določene
               pomisleke in da to tudi ne bo tisti del družinskega zakonika, ki bo najbolj sporen.
               Tisto kar pa očitno je, tudi glede na ideološke debate, ki smo jih s tega odra lahko
               že slišali pa je ta nova definicija zakonske zveze in nova definicija družine. Čeprav
               smo slišali, da sama definicija družine je nekaj, kar so prejeli združeni narodi in
               da je strokovni vodja skupine, ki se je s tem ukvarjala prihajala s katoliške
               univerze v Levenu<stage>(?)</stage>. Ampak vseeno, tudi sam verjamem, da ta del očitno ni čisto
               popolnoma najbrž urejen, še posebej tam, kjer smo lahko slišali pomisleke glede
               primerjav med izvenzakonsko pa zakonsko zvezo. Če so navedbe, ki jih je dalo društvo
               družinska pobuda pa psihoterapevt gospod Žorž in še kdo točne, se jaz seveda takoj
               prvi bom zavzel za to, da bodo izvenzakonske skupnosti in zakonske izenačene, ker ne
               želim da bi bila zunajzakonska skupnost, čeprav sam živim v njej, pozitivno
               diskriminirana, ker za to ni nobenega razloga in nobenih pravic.</p>
               <p>To je pa tudi vse kar po mojem mnenj v tem poglavju manjka. Vse ostalo je pa korak,
               civilizacijski korak, ki ga ta država od priznanja volilne pravice za ženske še ni
               videla in temu primerno je najbrž, da seveda tudi nasprotovanje temu cilju
               civilizacijskemu koraku.</p>
               <p>Mi smo mnoge podobne argumente, kot so zdaj se je dalo seveda slišati tudi v
               sedemdesetih letih ob tem, ko se je spreminjala takratna zakonodaja in v tem primeru
               gre za spreminjanje zakonodaje, ki je stara čez trideset let in če kdo zdaj trdi, da
               se ministrstvo ukvarja s stvarjo, ki ni nujno potrebna spremembe potem seveda nima
               pojma o čem govori. Ministrstvo se v tem času ukvarja s pokojninsko reformo, ki je
               dolgotrajen proces in bo zadevala vse generacije in tudi še kakšen interventen zakon
               vmes sprejema. Skratka Ministrstvo za delo, družino in socialne zadeve v tem trenutku
               krize v Sloveniji dela vse kar je človeško možno. Nujno pa seveda je tudi spremeniti
               te določbe družinskega zakonika.</p>
               <p>Nasprotovanja so bila tukaj zanalašč osmešena s tem zakaj se širi definicija zakonske
               zveze in zakaj se seveda ne uzakonja mnogoženstvo oziroma mnogomoštvo. In to s strani
               ljudi, ki so tudi kot predsedniki tega Državnega zbora, pripomogli h temu, da imamo
               pri nas v temu trenutku zakonodajo, ki omogoča bigamijo. Človek je lahko  ob enem poročen v zakonski zvezi
               s partnerjem nasprotnega spola in registriran v partnerski zvezi s partnerjem istega
               spola. To je pri nas možno zaradi tega, ker se seveda sploh ni mislilo kaj se je
               počelo, ko se je sprejemal nov Zakon o registraciji istospolnih partnerjev.</p>
               <p>Tako da, zdajšnja zakonodaja pravzaprav je promovirala oziroma še vedno promovira
               bigamijo in posledično tudi biseksualnost. To je resnica, vse ostale primerjave z
               mnogoženstvo in mnogomoštvom so pa seveda huda hipokrizija.</p>
               <p>In utemeljevati stvari z naravnostjo ali nenaravnostjo določenih odnosov ali pa
               procesov se mi zdi tudi za sodobno družbo, ki temelji na argumentih popolnoma
               deplasirano. Povejte te argumente o nenaravnosti očetom, mamam, dedkom, babicam, ki
               morajo zjutraj vzeti tablete zato, da lahko to ali ono v življenju še postorijo.
               Povejte to vsem ljudem, ki okoli hodijo z umetnimi kolki in povejte to vsem ljudem,
               ki hodijo okoli z umetnim srcem, srčnimi pospeševalniki in tako naprej. Povejte to o
               nenaravnosti vsem parom, ki niso mogli sami imeti otrok in so si seveda pustili
               pomagati z medicino. To povejte vsem tem in govorite naprej o naravnosti ali
               nenaravnosti.</p>
               <p>Zame, če že hočete, da uporabim jaz pojem naravno je tudi nenaravno, da se človek, ki
               je zdrav, odreče svojim otrokom zavestno. Celibat je zame nenaraven. Ampak, če gre za
               osebno odločitev v redu, jo razumem samo ne bi želel z njo oponirati željo ljudem, ki
               bi si ravno tako želeli pustiti s strani medicine ali kako drugače pomagati, da bi
               prišli do družine, ker družina zame seveda ni noben privilegij, družina je lahko
               nekaj zelo dobrodošlega in v večini primerov, ko govorimo o posvojitvah otrok v
               istospolnih družinah gre za otroke, ki že zdaj obstajajo. Skratka, te družine v
               Sloveniji so že, nekaj sto jih je in so po tej logiki naravne.</p>
               <p>Gre torej za uveljavitev, uzakonitev in izenačitev pravic teh otrok s tistimi, ki jih
               imajo vsi ostali. Jaz sam vem kaj pomeni ta diskriminacija na cesti, jaz samo zato,
               ker sem igral vlogo istospolnega sem bil napaden in zaradi tega tudi seveda verjamem,
               da bodo mnogi drugi znali igrati vlogo očeta in igrati vlogo matere. In te vloge so
               popolnoma relevantne od tega kakšnega spola je kdo. Tudi nekdo, ki je pravega, v
               narekovajih, spola, ne zna igrati te vloge, še več je mogoče celo takšnih kot pa
               tistih, ki bi to vse znali. In nujnost te spremembe, seveda bom utemeljil tudi z
               dejstvom, da smo Slovenci to državo ustanovili zato, da bomo lahko varovali človekove
               pravice in to je tukaj tisto, kar bomo tudi s to spremembo naredili. In nemogoče je
               reči, da v konkretnem primeru, ko bo do te posvojitve prišlo, bi bil kateri koli
               potencialni najboljše možni istospolni par vedno slabše okolje za otroka kot pa
               najboljši možni heteroseksualni par. Tega ni mogoče reči, zato je možnost potrebno
               dati vsem. Hvala lepa.</p>
               <p><gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. K besedi vabim gospoda Draga Korena, pripravi naj se gospod Jernej
               Vrtovec.</p>
            </sp>
            <sp who="SDT5:KorenDrago">

               <speaker>DRAGO KOREN:</speaker>

               <p>Lep dober dan ministroma, sodelavci, predsedujoči in vsem zbranim v dvorani.</p>
               <p>Govoril bom v svojem imenu in v imenu Nove Slovenije, Krščanske ljudske stranke. Svoj
               poudarek bom dal drugemu vprašanju ali je v predlogu ustrezno rešeno vprašanje
               spreminjanja definicije družine in zakonske zveze?</p>
               <p>Sam menim in tudi naša stranka meni tako, da to področje ni dobro urejeno v temu
               predlogu in da bo povzročilo zelo veliko škodo, če bo v takšni obliki ta predlog
               sprejet. Pa vendar naj na začetku sam povem, da sam Družinski zakonik prinaša tudi
               dobre stvari. Če samo  nekaj
               stvari naštejem, prenos nekaterih postopkov in pristojnosti s Centra za socialno delo
               na sodišča potem uvedba instituta zagovornika otrokovih pravic, potem uvedbo
               obveznega predhodnega svetovanje pred sodnim reševanjem problemov med pari in starši
               v medsebojnem razmerju in v razmerju do skupnih otrok. Potem prepoved telesnega
               kaznovanja otrok in pa mogoče se ukrepi za večjo zaščito otrok. Tega je v zakonu kar
               nekaj pa vendar premalo, da bi lahko takšen zakonik, kot je predlagan, sprejeli.</p>
               <p>In kaj je po mnenju Nove Slovenije največji minus tega družinskega zakonika? Kot sem
               rekel, spreminjanje vrednot, ki so veljala dokler je človeštvo obstajalo, to pa je
               vrednota zakona in vrednota družine. Na prvem mestu je kot vrednota prav gotovo
               spoštovanje življenja in človekovega dostojanstva in to življenje od spočetja do
               smrti. Človek ima neprecenljivo vrednost in sebi lastno dostojanstvo. Ker je
               življenje najdragocenejši dar, ki ga lahko posameznik prejme ga moramo ljubiti in
               varovati pred vsemi nevarnostmi, ki ga ogrožajo. Mi verjamemo, da se ljudje lahko
               svobodno in odgovorno odločamo vendar pa smo se najprej dolžni zavzemati za
               spoštovanje človeškega življenja. Ko izberemo življenje se zavzemamo za zaščito vseh
               ljudi, še posebno v najbolj ranljive in najbolj šibke. Če želimo spoštovati življenje
               je potrebno še posebej skrbeti za nosečnice, matere in očete v enostarševskih
               družinah, starejše pa za bolne pa za revne pa za invalide, za trpeče pa za ljudi s
               posebnimi potrebami.</p>
               <p>Takšna življenjska drža na družbeni ravni spodbuja mir, zmanjšuje nasilje in tudi
               rešuje spore. Druga vrednota za katero se je vredno zavzemati in se zanjo zavzemamo
               mi pa je skrb za zakon in družino. Za Novo Slovenijo je in bo, zakonska zveza ljubeč
               odnos med moškim in žensko, ne samo odnos med moškim in žensko, ker ta odnos je lahko
               tudi slab, je lahko pekel na zemlji, ampak ljubeč odnos med možem in ženo.</p>
               <p>In če se vrnem zdaj k temu predlogu družinskega zakonika, ne spreminjajmo teh
               vrednot, ki so neke vrste naravne vrednote. Spomnimo se na to, kaj se dogaja z našo
               naravo in okoljem, ko smo s svojim sebičnim ravnanjem in onesnaževanjem preveč
               posegli vanjo. Na srečo se tega sedaj že zavedamo, torej ne dopustimo tega, da se nam
               bi to zgodilo pri nas samih, pri človeški vrsti. Redefinicija zakona in družine, ki
               odpira vrata izenačitve istospolnih partnerjev ter skupnosti zakonsko zvezo in
               posledično omogoča posvojitev otrok s strani istospolnih partnerjev je za nas
               nesprejemljiva, je za nas zelo velik problem. Zakaj? Najprej vidimo težavo v tem, da
                   z izenačitvijo istospolnih
               zvez z zakonsko zvezo pravzaprav sporočamo, da je istospolna zveza norma, skratka
               nekaj tako običajnega in razširjenega kot je heteroseksualna zveza, kar pa ni res.
               Menimo, da smo zaradi trenutne stvarnosti, to mislim vse več samohranilskih družin in
               istospolnih zvez ne moremo in ne smemo spreminjati definicije družine, to se pravi
               očeta, matere in otroka.</p>
               <p>Ne nazadnje naj opozorim še na dejstvo, da je otrok v Sloveniji, ki čakajo na
               posvojitev zelo malo, tistih parov, ki bi pa želeli posvojiti pa zelo veliko.
               Štiristo prošenj približno na leto je, samo dvajset takšnih parov dobi otroke. In
               sprašujem se, kako bodo na centru za socialno delo referentka ravnala, ko bo imela
               pred seboj zakonski par, po naše in istospolni par in se bo odločala komu bo dodelila
               tega otroka. Ne delajmo, lepo prosim tega.</p>
               <p>In še nekaj kar se tiče odločbe Ustavnega sodišča, na katero se znamo tako prefinjeno
               zagovarjati. Ustavno sodišče ni dalo nobene takšne odločbe, da je redefinirati pojem
               zakona in družine. Reklo je samo, da je potrebno urediti kar se tiče dedovanja in
               premoženja istospolnih partnerjev.</p>
               <p>Predlagam, da umaknete ta predlog ali pa ga popravite do te mere, da vsaj v temu delu
               ne bomo peljali našega naroda in države v propad, kar dolgoročno pa strogo gledano,
               takšen zakonik kot je, vodi. Hvala lepa.</p>
               <p><gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p><gap n="..."/> Pripravi naj se mag. Darko Franc.</p>
            </sp>
            <sp who="SDT5:VrtovecJernej">

               <speaker>JERNEJ VRTOVEC:</speaker>

               <p>Spoštovane gospe in gospodje, spoštovani gospod minister, spoštovani vsi zbrani. </p>
               <p>Govorim v imenu Mlade Slovenije, podmladka Nove Slovenije, mladinske politične
               organizacije in seveda v svojem imenu.</p>
               <p>Gospe in gospodje, v Družinskem zakoniku predlagatelji omejenega zakonika
               izpostavljajo pravice otroka. Toda za zagotavljanje kakšne pravice otroka gre, ko
               otroka posvojijo istospolni partnerji? Po naravnih zakonitostih mora otroka, lahko
               samo ženska in moški, ki kot takšna skupaj z otrokom, ne nazadnje, tvorita družino.
               To pomeni, da otrok za normalni razvoj potrebuje očeta in mater, to smo tudi danes že
               večkrat slišali. Družinski zakonik pa v tem delu pred pravice otroka postavlja
               pravice istospolnih partnerjev, ki sicer po naravni in biološki poti otrok ne morejo
               imeti. Posvojitev otroka v sebi skriva veličino, ki ženski in moškemu, ki po naravni
               poti ne moreta imeti otrok izpolni željo po starševstvu, otroku pa zagotavlja dom v
               normalnem okolju. Posvojitev
               otrok s strani istospolnih partnerjev institut posvojitve razvrednoti, popolnoma ga
               uniči in tako se zlorablja za principe in realizacijo tako imenovane moderne
               definicije družine, ki po naravni poti ne morejo obstajati in pomeni konec razvoju
               družbe.</p>
               <p>Spoštovane gospe in gospodje! Otroku je klasična obstoječa oblika oziroma definicija
               družine bolj prijazna in mu omogoča zdravo in stabilno okolje za odraščanje. Otroku
               omogoča celosten psihofizičen razvoj in otrok za ta razvoj potrebuje očeta in mater,
               moškega in žensko. Otrok bo na podlagi različnih opravljenih mednarodnih raziskav
               živel v bolj nestabilni zvezi in otrok prav tako na podlagi opravljenih raziskav bo
               izpostavljen večjemu tveganju za okužbami različnimi spolnimi boleznimi. Torej,
               omenjeni družinski zakonik diskriminira predvsem otroke, ampak, gospe in gospodje,
               otrok ni igrača. Otrokom predlagatelji novega družinskega zakonika jemljejo temeljno
               pravico do očeta in matere, otroku se jemlje pravico do normalne družine, osnovne
               družbene celice in do zdravega in edinega možnega okolja za njegov razvoj. Z
               izenačitvijo istospolne zveze za zvezo med moškimi in žensko, gospe in gospodje, se
               kršijo predvsem pravice otrok in podpiram tudi v Mladi Sloveniji podmladku Nove
               Slovenije bomo naredili vse, da bo, ko bo omenjeni družinski zakonik prešel v javno
               razpravo in bo v tem Državnem zboru tudi sprejet, bomo začeli zbirati podpise za
               referendumsko pobudo oziroma pomagali matični stranki in ostalim, ki se ne strinjajo
               s predlogom družinskega zakonika. Najlepša hvala. <gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p><gap n="...."/>besedo. Pripravi naj se gospod Roman Vodep.</p>
            </sp>
            <sp who="SDT5:KranjcDarko">

               <speaker>MAG. DARKO KRANJC:</speaker>

               <p>Hvala lepa, predsedujoča. Lep pozdrav vsem zbranim!</p>
               <p>Mene kar iritira, ko vidim kakšne razprave so dogajajo o tem družinskem zakoniku.
               Sramota je, da se o družinskem zakoniku, ki je prvi celostni akt v Sloveniji na tem
               področju debatira zgolj o enem členu. Pa dajte kompromisni predlog, nobenega predloga
               nisem slišal od tistih, ki se s tem ne strinjajo, kaj bi pa bilo sprejemljivo.
               Sprejemljivo je tisto, da se določen del prebivalstva državljanov Slovenije briše ali
               pa kot je rekel kolega Rožej ali se gredo registrirati ven, tudi gospod Zalar
               minister je to potrdil, ali pa se celo izselijo iz Slovenije. Potem takem, ko
               poslušam takšne razprave, tiste ljudje so odvečni državljani. In dragi moji ne
               govoriti pravica otroka do obeh  staršev. Sam prihajam iz rejniške družine od malega. Otroci nimajo vsi
               pravice do obeh staršev. Veliko heterogenih parov razdre svoje zveze in se potem na
               ramenih otrok kockajo za svoje premoženje in za pravice do otroka, otrok je
               prevečkrat zlorabljen. Jaz sem vesel, da ta zakonik uvaja zagovornika otroka, seveda
               določene slabe stvari oziroma pomanjkljivosti, ki so v zvezi s tem navedene, bom
               potem vsebinsko izpostavil. Na rejniškem društvu Slovenije smo predebatirali predvsem
               zakonik na področju rejništva. Zakonik rejništvo zgolj omeni, tudi v navezi z Zakonom
               o izvajanju rejniške dejavnosti, ki je bil sprejet pred sedmimi leti, pa določene
               stvari na področju rejništva bi bilo potrebno popraviti.</p>
               <p>Bom pa šel kar po vrsti. Sam družinski zakonik menim, da prinaša pozitivno. Seveda o
               določenih stvareh je javna razprava, ki sedaj poteka, mislim, da je bi bilo potrebno
               ideološke stvari pustiti zadaj in se vprašati kaj konkretnega želimo spremeniti.</p>
               <p>Definicija zakonske zveze in izvenzakonske skupnosti, zdaj jo imamo v dveh zakonih.
               Možna je tudi bigamija, to je bilo prej izpostavljeno. Ustavno sodišče je povedalo
               kaj je potrebno urediti. Nekateri danes tu poleg družinskega zakonika odpirajo še
               teme abortusa in podobno, s tem mislim, da govorijo proti Ustavi, očitno bo potrebno
               Ustavo spremeniti, če imamo res takšno večino in tako misleče državljane v
               Sloveniji.</p>
               <p>Rejništvo, skrbništvo in posvojitev. Tu bi se dotaknil zgolj enih stvari. Ena
               pozitivna stvar in hkrati negativna je prenos odločitev na sodišča. Pozitivna zato,
               ker bo razbremenila center za socialno delo in socialne delavke, ki se bodo lahko
               posvetili svetovanju, ukvarjanju z družino, spremljanje družine, pomoči družini in to
               birokratsko stvar prenesli na sodišča, ampak sodni zaostanki, sodišča počasi delajo.
               Poleg tega sem se tudi z gospo Cerar že pogovarjal o samem usposabljanju tistih
               ljudi, ki bodo na sodiščih odločali. Ne želim, da bi se odločali zgolj na podlagi
               nekih procesnih dejstev, potrebno bo imeti občutek za družino.</p>
               <p>Omejitev starševske skrbi v primeru rejništva ni definirana, ni definirana dovolj
               natančno. Omejitev, ki traja zgolj eno leto. Kaj potem, ali to pomeni, da v primeru
               dolgotrajnega rejništva bomo potrebovali vsako leto na novo sprejemati sodne odločbe?
               Potem odvzem otroka za največ tri leta. Kaj v primeru, ko ponovno rejništvo traja
               dlje? Mnenje rejnika se ne upošteva, to govorim o 141. členu, kjer se upošteva mnenje
               otroka, hvala bogu tudi pred desetim letom in centra za socialno delo in v primeru,
               ko je otrok dlje časa v rejništvu in se vrača bodisi v matično družino ali gre v
               posvojitev je potrebno tudi mnenje rejniške družine upoštevati. Neenotna praksa v
               centrih za socialno delo, mislim, da v tem, če bomo prenesli odločitev na sodišča
               postala malo bolj enotna in manj bo teh pritiskov preko novinarjev in dragih
               odvetnikov, ki si jih starši lahko privoščijo, otrok pač ne, napram centru za
               socialno delo in potem pranja perila kako slabo socialo imamo v Sloveniji. </p>
               <p>Zagovornik otroka sem že omenil. Upoštevanje mnenja otroka in to, da se otrokove
               pravice postavi v ospredje. Jaz mislim, da je to tisto pomembno, najpomembnejše, vse
               ostalo je stvar dogovora. Upam, da se ne bomo o tem zakoniku pogovarjali tako dolgo
               kot o hrvaški meji. 
               Predlagam, da se uvedejo družinska sodišča ali pa vsaj oddelki za zaščito in varstvo
               otrok na teh sodiščih, ki jih že imamo. In tu ne želim, da bi se na istih sodiščih
               vodili postopki o ločitvah, premoženjskih stanjih in otrokovih pravicah. Mislim, da
               morajo biti prednostno obravnavana vsa razmerja, kjer je otrok v glavni vlogi. Vse
               ostalo je stvar potem nadaljnjega dogovarjanja med bivšima partnerjema, ker
               velikokrat pri teh stvareh prihaja zgolj zaradi bivših partnerskih zvez ali bivših
               porok.</p>
               <p>Določene pravice bi bilo rejnikom smiselno podeliti, predvsem v smislu starševske
               pravice, ko rejništvo traja dlje časa. To pomeni, pravice za določene zdravstvene
               posege, šolstvo, tudi stalni naslov je lahko problematičen, saj se velikokrat pokaže
               kot problem, predvsem kjer občine dajejo svojim občanom določene pravice, ki jih
               rejniki nimamo ali nimajo.</p>
               <p>Tudi pri preživninah ni čisto določeno, kaj se zgodi, ko starši tega niso sposobni
               plačevati. Seveda se pa strinja, potrebnega je več nadzora na vseh področjih,
               zakonskih, izvenzakonskih zvez in tudi na področju uzakonitve določene preživnine. Na
               kakšne načine se to izigrava, pa vidimo. In, ja, gospodje, ki ste razpravljali prej o
               vrtcu, vrtec je drag. Če bi poslušali Stranko mladih Slovenije pred tremi leti, bi
               bili vrtci v Sloveniji brezplačni, teh birokratskih, administrativnih ovir ne bi bilo
               in bi bile za vse otroke enake pravice in izhodiščna pravica. Ne pa tako, kot imamo
               sedaj, da se določeni pač znajdejo.</p>
               <p>Kar sem govoril o rejništvu, moram povedati še, da priporočilo Sveta Evrope o
               rejniških družinah želi pooblastilo rejnikom za opravljanje tistih nalog, ki so za
               otroka potrebne vsakodnevno ali v nujnih zadevah. To je tisto, v čemer zakon ni
               usklajen. S strani Rejniškega društva Slovenije bomo dali pisno predloge tudi na
               določene člene; vsega sedaj nisem mogel povedati. Tu sem se prijavil sicer v dveh
               vlogah k besedi, tudi kot Stranka mladih Slovenije oziroma Stranka mladih Zeleni
               Evrope.</p>
               <p>V političnem delu sem želel zgolj opozoriti, sem povedal, da bom znižal besede na
               ena, ena in pol, na debato o istospolnih zvezah. Jaz lepo prosim, gospe in gospodje,
               tisti, ki niste naštudirali, kako ima Evropa to urejeno. Pa ne rečem, da ima vedno
               Evropa prav. Če niste sposobni prenesti tega, kar je prenesla zelo katoliška Španija,
               pa tudi sam sem vzgojen v tem duhu, ki ima te poroke in vse enako urejeno, proučite
               malo mogoče nemški primer. Pa ne rečem, da sam zagovarjam nemški primer, morda je
               neke vrste kompromis, da vsaj otrokom iz istospolnih zvez oziroma partnerjem iz teh
               zvez omogočimo, da posvojijo otroke svojega partnerja ali iz svoje zveze, če ne, ga
               bodo pač od zunaj, kot je že povedal gospod minister. Si pa želim<gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Gospod Krajnc, prosim, če lahko zaključite.</p>
            </sp>
            <sp who="SDT5:KrajncDarko">

               <speaker>DARKO KRAJNC:</speaker>

               <p>Ja. Želim si, da bi Slovenija na tem področju res naredila korak naprej, da začnemo
               delati sistemsko zakonodajo, ne pa na enem področju deset zakonov, pa v vsakem
               mandatu spremembe zakonov, žal, velikokrat po nekih ideološki platformi. Dajmo
               sprejeti dolgotrajno sistemsko zakonodajo, zdaj imamo priložnost in upam, da boste
               tekom te javne razprave, ne samo danes, v celem mesecu, dali še kak konkreten
               predlog, ne samo nasprotovanja. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. K besedi vabim gospoda Romana Vodeba, pripravi naj se gospod Miran
               Fergula.</p>
            </sp>
            <sp who="SDT5:VodebRoman">

               <speaker>ROMAN VODEB:</speaker>

               <p>Lep pozdrav vsem skupaj! Tole sem napisal, ampak upam, da je škrat, ker tu nek
               pomemben citat manjka, iz Sobotne priloge Dela. 70 let Freuda je bilo, pa sem bil jaz
               citiran, rekel sem, da se Freud v grobu obrača, če bere družinsko zakonodajo, ki je
               predvidena.</p>
               <p>Povedal bom, da izhajam iz tistih krajev, ki bi se jim tu reklo, da smo leglo
               komunistov. Moje srce je  zelo
               na levi. Se pravi, sem levičar po srcu, pišem pa z desno. Celo član LDS sem nekoč
               bil. Katarini Kresal sem rekel, da spola nista enaka. Skozi Freuda spola nista enaka.
               Zato bom poskušal biti kritičen do te zakonodaje, ne toliko v kontekstu, da se otroka
               ne sme tepsti; tudi tu bi lahko bil kritičen. Sam imam dva otroka, ki ju nikoli ne
               tepem, ampak starejši sin jih je pa dobil vzgojno. In vzgojna zaušnica ni napačna.
               Ampak to je medklic. Rekel bom, da je naloga politikov, da dvigujejo aritmetično
               sredino družbene sreče. Da je v tej državi, v Polisu, Stari Grki so si že to
               izmislili, bolj prijetno živeti, če se poenotimo, kar se tiče uživanja v tej družbi.
               Stari Grki so izolirali ženske, sužnje pa tujce, niso smeli glasovati, recimo, v tem
               kontekstu demosa. Ni dobro, da je manjšina izolirana. Vendar po svoji teoretski
               usmerjenosti sem psihoanalitik in moram reči, da je fenomen v razvoju človekove
               duševnosti. Od Freuda naprej vemo, da se otroštvo vedno vrača v odraslost. Imamo tri
               znamenite faze psihoseksualnega razvoja: oralna z dojenjem, uzrtje mamice, ki ga
               doji, analna faza, privajanje na kahlico, in potem ta znamenita falična faza, faza
               Ojdipovega kompleksa, kjer otrok, deček in deklica, mora misliti anatomijo lastnih
               genitalij in jih primerjati z anatomijo genitalij nasprotnega spola. In v tem
               mišljenju mora otrok misliti mamico, ki je ženska, ki ima med nogami vagino. Mora
               otrok tako misliti. In mora imeti zraven, ob tej mamici, očeta, ki mora biti moški in
               mora imeti med nogami lulčka, penis. In mali Hainz je po Freudu, petletnik, sumil, da
               oče z mamico nekaj počne. In vedel je, da v tem početju igra lulček pomembno vlogo.
               Freud je rekel, otroci sumijo na obstoj koitusa, spolno združitev, med očetom in
               mamo. Zato morata biti različnega spola. Če želimo, da bo ta otrok v odraslosti, saj
               ne bo bolan, ne bo psihotičen, tudi drzna trditev je, da bo nevrotičen, ampak otrok,
               ki ne doživi ojdipalne faze s staršema različnih spolov, se pravi, žensko mamo in
               moškega očeta, bo imel v odraslosti osebnostne, ne bom rekel motnje, takšne
               specifike, da bo na račun teh specifik imel probleme z družbo oziroma družba bo imela
               problem s tem otrokom. In otrok bo trpel, pa se bom desničarsko izrazil, kot hudič na
               križu. In temu otroku ne bi smeli sistemsko zagosti na tak način, da se tega otroka
               lahko kupi kot igračko v trgovini. Lahko sočustvujem z geji in lezbijkami, ki nimajo
               otrok, ampak bistveno bolj sočustvujem z otroki, ki bodo trpeli, če v prvih treh
               letih ne bodo doživeli ljubeče matere in v času ojdipovega kompleksa avtoritativnega,
               ljubečega očeta.</p>
               <p>Ampak, glejte, jaz sem teoretski psihoanalitik, magister kinezioloških znanosti in
               sociologije kulture. Sociologijo spolov sem študiral. Kalvarije okrog doktorata ne
               bom razlagal, pa so mi zagodli gejevsko šovinistični lobiji, ker sem imel
               heteroseksualne teorije. Pa to ni pomembno. Obstaja pa stroka, obstaja kolegij, ki
               meni - o tem sem pisal v Večeru - pravijo: <q>"Če bi se jaz tako razgovoril, kot se ti,
               to ni modno. Modno je biti liberalen."</q> Glejte, mislim, da je leta 1995  je Peter Praper, klinični
               psiholog, doktor iz oddelka za psihologijo, napisal knjigo <q>"Otrok, tako majhen pa že
               tako nevrotičen"</q>. Glejte, njega bi postavili za govorniški oder, pa naj on ali pa
               stroka o tem govori. In če te stroke ni, če se bojite, sem se jaz izpostavil, ker se
               čutim moralno odgovornega, da povem, da otroci morajo doživeti različna spolna
               starša, zato da lahko razrešijo Ojdipov kompleks in kastracijski kompleks, tako kot
               mu vsiljuje anatomija genitalij. Hvala. <stage>/Aplavz./</stage></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. K besedi vabim gospoda Mirana Hergulo, pripravi naj se dr. Tanja
               Renar.</p>
            </sp>
            <sp who="SDT5:HergulaMiran">

               <speaker>MIRAN HERGULA:</speaker>

               <p>Spoštovane in spoštovani, lep pozdrav! Pojem družine je v predlogu zakonika
               zastavljen širše kot v veljavnem zakonu in menim, da to ni dobro. Zame je družina
               zakonska skupnost moža in žene z ali brez otrok, kar sem prebral tudi v slovarju
               slovenskega knjižnega jezika, ki pravi, da je družina zakonski par z otroki ali brez
               njih. Človek je člen narave in zato mora za svoj obstoj živeti po naravnih zakonih.
               Družina je naravna ustanova, ki je obstajala, še preden so nastali vsi družbeni,
               pravni in verski sistemi, in sega v preteklost, dlje od človeškega zgodovinskega
               spomina. Zato družina vedno prispeva k skupnemu dobremu, namreč k temu, da ljudje
               nismo izumrli. In če se kot taki postavimo v kontekst celega sveta, ki je kulturno in
               religiozno zelo različen, imajo vse kulture sveta družino za osnovno obliko
               skupnosti, saj tako človek ni obsojen na propad. Zato v Sloveniji temeljna definicija
               družine, ki naj bi jo urejal ta zakonik, ne more biti razširjena in torej ne more iti
               proti zakonu narave. Prav v Sloveniji ni potrebe za redefiniranje pojma družina zgolj
               zaradi posnemanja nekaterih skrajnih, maloštevilnih manjšin in spornih tujih
               primerov. Predlagam, da storimo najprej to: zaščitimo družino, utemeljeno na zakonski
               zvezi med možem in ženo, kar je nujno potrebno za celosten razvoj človeške osebe,
               njeno dostojanstvo ter tudi za trdnost, mir in prihodnost naroda, naše lepe
               Slovenije.</p>
               <p>Argumentacija predlaganega zakonika je premalo strokovna. Treba je imeti dolgoročno
               vizijo zakonika, dolgoročne cilje, ki jih ta zakonik nima oziroma jih jaz razumem kot
               nekaj v smislu <q>"ne splača se biti poročen"</q>. Ali ni naša vizija, da slovenski narod
               obstoji? Ta zakonik tega ne kaže in tudi strokovno ne argumentira. Lepo se berejo
               členi, ki skrbijo, določajo pravno, socialno in premoženjsko urejanje netipičnih
               skupnosti. Tudi to plat življenja je treba urediti, a ne tako, da se večinska oblika
               diskriminira in kot poročen se čutim v mnogih členih diskriminiranega. Izenačitev
               istospolne skupnosti s klasično družino ima eno izmed posledic vpliv na simbolno
               dojemanje družine in izobraževalni sistem. Ko enkrat država definira družino kot
               skupnost različnih oseb, tudi dveh istospolnih, pomeni, da vsebine pridejo v šolske
               sisteme, učbenike, in se bo to treba učiti v šolah, vrtcih, srednjih šolah. Tu je
               problem ugovora vesti samih šolskih delavcev. Tu bi bila zagotovo kratena moja
               človekova pravica, če bi se moj otrok v šoli moral učiti, da je družina tudi
               istospolna skupnost z otrokom. To ni naravno. Predlog spremembe definicije zakonske
               zveze v tem zakoniku ni primeren. Prepričan sem, da je sklenjena zakonska zveza
               znamenje vseživljenjske zveze med enim moškim in eno žensko, ki sta se skupaj
               odločila za ljubeče in zvesto življenje moža in žene. Takšna zveza je del človekove
               narave, z namenom, da bi se zakonca ljubila, medsebojno poudarjala in postala starša
               svojim otrokom. Zakonska zveza te vrste je zato najbolj primerno okolje za otrokov
               psihološki in telesni razvoj. Če naj bodo otrokove koristi glavno vodilo tega
               zakonika, potem je družini, moškega in ženske, treba priznati njeno prednostno  in neprimerljivo mesto in jo kot
               tako tudi varovati, kakor je to urejeno tudi v državah Evropske skupnosti. Zakonska
               zveza enega moškega in ene ženske je velika naravna dobrina, ki mora biti tako na
               zasebni kot tudi na družbeni ravni ustrezno ohranjena, zaščitena in v izobraževalnih
               ustanovah ter drugo v javnem življenju ustrezno promovirana. Zato odločno nasprotujem
               tistim predlaganim spremembam družbene zakonodaje, ki bi pojmovanje in vrednotenje
               zakonskega in družinskega življenja izpostavile novim pretresom in ga še bolj
               razvrednotile, posvojene otroke pa izpostavile nepredvidljivim in nepopravljivim
               posledicam. Otroci v istospolni skupnosti bodo izpostavljeni močni diskriminaciji,
               saj jih drugi otroci ne bodo priznali za sebi enake in to bo povzročalo velike stiske
               in ranjenosti. Spoštujem vsakega posameznika, človeka, najsi bo to homoseksualec ali
               heteroseksualec. Vendar pa lahko preberemo, da so istospolne skupnosti dosti manj
               stabilne. Imamo raziskave iz Norveške in Švedske, to so države z najdaljšo zakonsko
               ureditvijo na tem področju, ki dopušča tudi istospolne zakonske skupnosti in
               posvojitve. Študije po 15 letih kažejo, da so te zveze manj stabilne kot
               heteroseksualne. Skupnost dveh moških je za 50% manj stabilna kot heteroseksualna
               zveza. Skupnost dveh žensk je za 170% manj stabilna. Ko želi danes Vlada promovirati
               to zvezo, posvajanje otrok v takih skupnostih, gre za posvajanje otrok v nestabilnih
               zvezah, kjer bo otrok bolj izpostavljen razpadu družine, kjer bo pogosteje
               diskriminiran, kjer se bo težje psihološko in telesno razvijal in kjer bo, ne
               nazadnje, izpostavljen spolno prenosljivim boleznim. Homoseksualna populacija je bolj
               nagnjena k okužbi s spolno prenosljivimi boleznimi, zlasti virusa HIV. Lanskoletna
               statistika v Sloveniji kaže 34 okuženih moških z virusom HIV, od tega 32 pri spolnih
               odnosih z osebami istega spola.</p>
               <p>Ponosen sem na našo državo Slovenijo, da ima demokracijo in da se moj glas sliši v
               tem parlamentu. Pri oblikovanju tega zakonika bi morali sodelovati strokovnjaki
               prava, psihologije, sociologije, psihiatri in še drugi. Vendar, ko sem se pogovarjal
               z znanci iz nekaterih institucij, ki se ukvarjajo z družinsko problematiko, se
               strokovno javno ne želijo izpostaviti, da ne bi nasprotovali svojemu financerju, to
               je ministrstvu. Torej, sta demokracija in pluralizem pri nas delno omejena. Zakonik
               bi moral poleg posebnosti predvsem predlagati ukrepe za zmanjšanje splavov, če je
               tako veliko zanimanje za posvajanje slovenskih otrok, ki jih ni, za zmanjšanje
               alkoholizma, depresij, psihičnega nasilja, zaradi stresnega življenja, recimo, strah
               pred izgubo službe, zmanjšanje samomorov, revščine otrok. S temi ukrepi bi lahko bil
               rešen marsikateri otrok in družina, kar naj bi bil namen družinskega zakonika. Upam,
               da bo ta nepopolni zakonik pred sprejetjem v tem parlamentu, in mnogi členi,
               strokovno spremenjen in dopolnjen. Hvala za pozornost. <stage>/Aplavz./</stage></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>K besedi vabim dr. Tanjo Renar, pripravi naj se gospa Nada Skuk.</p>
            </sp>
            <sp who="SDT5:RenarTanja">

               <speaker>DR. TANJA RENAR:</speaker>

               <p>Hvala za besedo. Spoštovani! Želim razpravljati v zvezi z vprašanjem, ali ta predlog
               zakona ustrezno definira družino.</p>
               <p>Če naj bom zelo, zelo kratka, bom rekla, da jo ustrezno definira. Zakaj jo ustrezno
               definira? Po mojem mnenju zaradi tega, ker ustrezno odgovarja na tri temeljna
               definitorna vprašanja, ki si jih v zvezi z definicijami običajno postavljamo, in ta
               so: razlikovalnost, nediskriminatornost, operativnost. Taka definicija družine, taka
               opredelitev družine, s katero operira ta predlog zakona, je natanko to - je
               razlikovalna, dobro razlikuje med družino in podobnimi oblikami vsakdanjega življenja ljudi, kot je recimo
               zakonska zveza ali gospodinjstvo. Je nediskriminatorna, se pravi je impluzivna,
               vnaprej ne diskriminira nobene družinske oblike, je operativna, je kratka in jasna.
               Pravzaprav sem kot sociologinja, ukvarjam se s sociologijo družine, zelo vesela, da
               ta predlog zakona po kar dolgem času ustrezno zajema in ustrezno obravnava realno
               obstoječe družinske oblike in jih, kot rečeno, vnaprej ne diskriminira. To je, po
               mojem mnenju, zelo dragoceno in zelo pomembno. Lahko bi celo rekli, da se pravzaprav
               v tem predlogu zakona kar dobro ujela sociološka in pravna refleksija.</p>
               <p>In sedaj še nekaj malega o tem kaj je zares temelj družine. O tem se pravzaprav lahko
               najbrž kar dolgo časa pogovarjamo, ampak zdi se mi da bi se lahko strinjali v nečem.
               Namreč, v tem, da ni temelj družine njena oblika, pač pa njena vsebina. Se pravi,
               starševsko razmerje. Se pravi nek trajen odnos zaupanja, skrbi in tako naprej med
               vsaj enim otrokom in vsaj enim odraslim oziroma navadno gre za starša. Natanko ta
               temelj je po mojem mnenju dobro tematiziran v predlogu zakona. In še enkrat, kaj je
               temelj družin. Ne njena forma, smo rekli, vsebina, biološka starša oče in mati, ta
               tako imenovana popolna družina, kot najbrž vsi dobro vemo ni nikakršno zagotovilo za
               kakovostno starševsko razmerje. Spomnimo se, žal, na številne popolne družine, ki ne
               skrbijo dobro za svoje otroke. Mimogrede, ta dežela ima poleg številnih krasnih reči
               tudi kakšne manj krasne. Spomnimo se na to, da številni starši imajo, recimo, ne v
               Sloveniji težave z alkoholizmom, pa ni nikoli nikomur, hvala bogu bi rekla, prišlo na
               misel, da bi izjavljal, da taki starši pač ne smejo imeti otrok. Čeprav vemo da
               najbrž ne koristijo svojim otrokom. In tisto, kar se mi zdi bistveno poudariti je
               naslednje. Predlagani zakon, po mojem trdnem prepričanju, nikomur ničesar ne jemlje,
               nikogar ne ogroža in nič ne razvrednoti, kar je bilo danes že nekajkrat rečeno. Po
               mojem mnenju prav nasprotno, daje. In tu me pravzaprav današnja ta razprava tako zelo
               čudi. Zakaj imamo take težave, take probleme s tem, da nekaj širi. Pravice širi, nič
               drugega. Nič ne razvrednoti, ničesar ne jemlje. Tudi v primeru, se pravi, komu da je
               pravice, te pravice, ki tako zelo motijo v tej današnji razpravi. Ljudem, ki so po
               14. členu slovenske ustave enaki, ne glede na osebne okoliščine, predvsem daje
               pravice otrokom. Zato se mi zdi, vsaj mene osebno nekoliko skrbijo, motijo, pa me
               skrbijo še bolj kot motijo, težave v sprejemanju drugačnosti. Se pravi, sploh težave,
               ki jih imamo s pomembnimi spremembami. Naj spomnim še enkrat, to je bilo danes v tem
               prostoru že rečeno, na velike težave in tudi na argumente, ki so bili podobni, o
               nenaravnosti in tako naprej, ko je bilo govora o nezakonskih otrocih in njihovih
               materah.  Česar podobnega bi
               se, po mojem mnenju, sedaj ne smeli kot družba, kot kultura, kot civilizacija
               privoščiti.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. K besedi vabim gospo Nado Skuk, pripravi naj se gospa Marjana Debevc.</p>
            </sp>
            <sp who="SDT5:SkukNada">

               <speaker>NADA SKUK:</speaker>

               <p>Lep pozdrav vsem! Hvala lepa za besedo, gospa predsedujoča. Pozdravljena ministra in
               vsi prisotni. Jaz sem danes v več vlogah, kot strokovna sodelavka v Poslanski skupini
               Slovenske ljudske stranke, kot predsednica Slovenske ženske zveze pri Slovenski
               ljudski stranki, pa tudi kot mati in državljanka te naše Slovenije. V uvodu naj
               povem, da kot mati dveh odraščajočih oziroma odraslih otrok, ki sem jih z veseljem
               privila k svojim prsim in jih podojila, sem žalostna ob dejstvu, kar se dogaja v naši
               državi. Da se skuša nekako relativizirati tista naravna vloga tega, da mati mora
               privita otroka k prsim in da mora oče s svojo avtoriteto zaščititi otroka, ga vzeti v
               svoje naročje. To je tista idealna podoba družine, seveda, ki si jo vsi predstavljamo
               in tudi če vprašamo ljudi, stoji na vrhu vrednot, ki jih ljudje cenijo. Seveda ker
               temu ni tako in ni idealno sem bila tudi sama med tistimi, ki smo že pred več kot
               desetletjem zaradi tega, ker se v življenju pojavi marsikaj, bila med predlagatelji,
               da mora naša država in družba vzpostaviti tako imenovano družinsko politiko. Zato smo
               že v prvem mandatu opozorili na pomembnost te ureditve iz dveh razlogov seveda. Iz
               enega in temeljnega, ki izhaja tudi iz naše ustave in iz mednarodnih dokumentov, in
               sicer da je država dolžna poskrbeti za družinske razmere in omogočiti staršem, da
               poskrbijo za svojo družino. In drug, mogoče bolj žalosten razlog, ki ga ugotavljamo
               po vsej Evropi, tudi iz demografskih problemov, ki izhajajo iz vseh števil, ki jih
               lahko ocenimo, in kaj se dogaja v naši družbi. Osebno, kot sem rekla, sem žalostna in
               zgrožena, da namesto, da bi nadaljevali kar smo zastavili z resolucijo o družinski
               politiki, da ustvarjamo razmere za utemeljevanje družinskih vrednot, za utemeljevanje
               razmer v katerih družine živijo se je ta vlada odločila, da ubere drugo smer, drug
               korak in gre v nasprotju temu. V zakonodajo imamo celo predložen zakon, ki še tisto,
               kar je uspelo v prejšnjem mandatu v pozitivni smeri za družinsko politiko s tako
               imenovanim zakonom o intervencijskih ukrepih, odlaga v neko nedoločno prihodnost ali
               celo ukinja. Vendar pa, kot sem rekla, sem v več vlogah, zato bi na kratko prebrala
               samo stališča k vsem tem vprašanjem, ki so bila zastavljena kot neko temeljno
               izhodišče za današnjo razpravo, in sicer kot splošno  mnenje bi želela spomniti na to, še enkrat se vračam k
               resoluciji o družinski politiki, ki je opozorila na to, da vse države članice,
               organizacije združenih narodov priznavajo pomen in vlogo družine v družbi in tudi
               potrebo po njenem varstvu s strani družbe oziroma države. Ta temeljna načela so
               potrjena s splošno deklaracijo o človekovih pravicah k 16. členu z mednarodnim paktom
               ekonomskih, socialnih in kulturnih pravicah k 10. členu ter mednarodnim paktom o
               državljanskih in političnih pravicah k 23. členu. Najnovejši mednarodni dokument tega
               področja pa je seveda konvencija o otrokovih pravicah, ki med drugim določa, da
               morajo države podpisnice vsakemu otroku priznati pravico do življenjske ravni, ki
               ustreza njegovemu telesnemu, umskemu, duhovnemu, nravstvenemu in družbenemu razvoju,
               pri čemer eden ali oba starša nosita glavno odgovornost, da v skladu s svojimi
               sposobnostmi in gmotnimi zmožnostmi zagotovita življenjske pogoje potrebne za otrokov
               razvoj. Države podpisnice pa zmorejo sprejeti vse ustrezne ukrepe s katerimi bodo
               staršem ali drugim, ki so odgovorni za otroka, pomagale uveljaviti to pravico, in če
               je potrebno, zagotovila materialno pomoč. Opozorila bi na to, da bi v naši družbi
               bolj nujno potrebovali to kar smo takrat že zapisali v resoluciji, sicer za pomoč
               družine, profesionalne servise, ki bi pomagali pri varstvu otrok na domu, pomoč
               ostarelim in bolnim na domu, pomoč invalidom na domu itn., gospodinjsko pomoč na domu
               in pa nadaljevali ukrepe za usklajevanje družinskih obveznosti in obveznosti staršev
               v službah in enakomernejšo porazdelitev odgovornosti zanje med materjo in očetom. V
               naši slovenski ženski zvezi seveda zagovarjamo, da priznavamo različne oblike, ki so
               se pojavile, vendar pa to ne pomeni, da nista vedno oba, se pravi oče in mati
               odgovorna za otroke.</p>
               <p>Na sprejem družinskega zakonika smo v naši državi čakali že desetletje, vendar pa na
               žalost ugotavljamo, da so v njem določbe zaradi katerih za našo stranko ni
               sprejemljiv in zato pozivamo gospoda ministra, da te določbe izloči iz družinskega
               zakonika. Odločno smo proti označevanju zakonske zveze in družinske v klasičnem
               smislu z istospolnimi zvezami in nasprotujemo tudi uvedbi pravice istospolnih
               partnerskih skupnosti do posvojitve otrok. Opozorila bi samo še na to, kar je bilo
               danes že opozorjeno. Vse dobre lastnosti, ukrepe, ki prinaša ta zakon o katerih je
               govoril tudi minister Zalar, ne bodo dosegli cilja in ne bodo uspešni brez ureditve
               posebnih sodišč, kot smo danes že slišali, pa manjka izvedencev. Poleg tega imamo
               ogromno sodnih zaostankov in na ta vprašanja naj se poiščejo rešitve. Specialna
               sodišča bodo tista, ki bodo reševala specialne probleme, kateri so nekateri dobro
               zastavljeni in je škoda, da zaradi tega družinski zakonik ne bi ugledal belega dne,
               če se ne bodo umaknile take sporne določbe kot so bile omenjene. In sicer, še enkrat
               poudarjam, da bi bilo v smislu boljše kvalitete odraščanja in ohranitve vrednot, ki
               so pomembne tako za posameznika kot skupnosti, več dati poudarka v družbi, osveščanju
               bodočih in aktualnih staršev. To so vprašanja s katerimi bi se morali ukvarjati in ne
               glodati kosti, ki so nam bile vržene. Bolj natančno je še opredeljeno naše stališče v
               mnenju, ki ga lahko dobite zunaj. Hvala. <gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. K besedi vabim gospo Marjano Debevc, pripravi naj se gospa Katja Šoba.
               </p>
            </sp>
            <sp who="SDT5:DebevcMarjana">

               <speaker>MARJANA DEBEVC:</speaker>

               <p>Lep pozdrav vsem skupaj! Sem Marjana Debevec, novinarka, tukaj pa sem predvsem kot
               mama dveh otrok.</p>
               <p>Prvo vprašanje današnje razprave se glasi: Ali predlog družinskega zakonika ustrezno
               ureja način odločanja o zadevah za varstvo koristi otroka, zlasti sistemski prenos
               pristojnosti in zaščite interesov otroka. Strinjam se s členom, ki prepoveduje
               telesno kaznovanje otrok, ker se mi zdi, da le to ni več primerno za današnji čas.
               Hkrati pa sem mnenja, da so druge oblike kaznovanja otrok, predvsem čustvene,
               psihološke in duhovne, za otoka lahko še bolj škodljive in predvsem dolgotrajne, v
               zakoniku pa niso omenjene. Poleg tega ne morem mimo člena, ki istospolnim parom
               omogoča posvojitve otrok. Zagovorniki tega člena govorijo o univerzalnih človekovih
               pravicah, ob tem pa se sprašujem, za čigave pravice gre. Predlagatelji družinskega
               zakonika trdijo, da je njegov namen korist otroka, pri posvojitvah istospolnih parov
               pa so se omejili le na pravice odraslih. Kot mama dveh otrok vem kaj otroku pomenim
               jaz kot mama in ženska, in pa moj mož, kot moški in oče. Ne predstavljam si, da bi
               vzgajala brez tega moškega vidika in pogleda na stvari. Znano je, vsak psiholog vam
               bo to potrdil, da je za otroka najboljše, če raste in se razvija ob očetu in materi,
               ki se ne le telesno, ampak tudi čustveno in duhovno dopolnjujeta. Seveda nas na
               žalost življenje vodi tudi v težke in včasih nerazumljive situacije kot na primer ob
               razvezah in smrtih so zakonca, pa vendar naj bi to bile le izjeme. Mislim, da moramo
               kot družba strmeti k največji koristi za otroka, k temu, da bomo imeli otroke, ki se
               bodo znali postaviti na lastne noge, ki se bodo pripravljeni soočiti z življenjem, ki
               jih ne bo odpihnil prvi vetrič. Ne pozabimo, otrok je sam po sebi prevelika vrednota,
               da mu ne bi tudi država po svojih močeh omogočila skladen razvoj.</p>
               <p>Drugo vprašanje predloga zakona pa pravi: Ali o predlogu ustrezno rešeno vprašanje
               spremenjene definicije družinske in zakonske zveze? Moram reči, da prav ta del
               postavlja na glavo tiste naravne zakone, ki v družbi vladajo že tisočletja, sicer so
               pa že pretekli totalitaristični sistemi kot sta bila nacizem in komunizem, poskušali
               oslabiti družino, da bi tako dobili posameznike, ki bodo vodljivi in jim bo lažje
               vladati. Po mojem mnenju redefinicija družine vodi v propad naše družbe. Mnogi se
               tega zavedajo, in zakaj torej to dopuščajo? Pri tem govorijo o tem, da je treba
               uzakoniti pojave ali oblike sobivanja, ki v družbi že obstajajo. Slišali smo
               sociologe. Prepričana sem, da ni vsaka stvar, ki v družbi že obstaja, tudi dobra in
               vredna posnemanja, kaj šele uzakonitve. Pri tem se splet sklicujem na pravice otrok,
               ki bodo v novih oblikah zanje nenaravnih, najbolj trpeli. Nek kolega, ki sta se
               starša že v njegovem otroštvu ločila in je odraščal samo ob materi, mi je zaupal,
               kakšne travme preživlja in kako mu manjka lik očeta. Naj pri tem še dodam, da
               istospolna skupnost ne more biti po svoji naravi enaka zakonski zvezi moškega in
               ženske, ki je med drugim namenjena posredovanju življenja ter vzgoji otrok. Takšno
               stališče zagovarja tudi Evropsko sodišče človekovih pravic.  Pa še nek drug vidik prihaja pri tem do izraza.
               In sicer, diskriminacija urejene zakonske zveze. Že z dosedanjim Zakonom o zakonski
               zvezi in družinskih razmerjih so vzpostavili razmere po katerih smo bili poročeni
               zakonci, v primerjavi z neporočenimi pari, diskriminirani in v slabšem položaju na
               področju plačevanja prispevkov za vrtec, prejemanju nižjih otroških dodatkov ter
               dodeljevanju socialnih stanovanj. S predlagano redefinicijo družine in zakonske zveze
               pa bo država finančno še bolj poslabšala položaj zakonske zveze moškega in ženske.
               Prav tako pa v družbi razvrednotila vrednoto urejene zakonske zveze.</p>
               <p>Vsakega od vas vabim, da globoko v sebi premisli kaj mu pomeni družina, njegova
               lastna v kateri je odraščal in tudi ta, ki jo oblikuje zdaj. Ali res želimo našo
               družbo pahniti v prepad? Predlagatelj trdi, da naj bi omenjeni predlog družinskega
               zakonika obravnaval celotno družinsko problematiko. Zato me zanima kaj bo država
               storila za to, da družine ne bi razpadale, saj vemo, da vsaka ločitev pusti globoke
               rane v srcih ljudi, še posebej otrok. To, da država predlaga relativizacijo, njen
               razpad, namreč le še pospešuje. In kaj bo država naredila, da bi mlade pripravila na
               družinsko življenje in pomagala soočiti se s težavami, s katerimi se srečuje vsak
               par. Mislim, da je tudi o tem treba še posebej razmisliti.</p>
               <p>Želim vam lep dan še naprej in hvala. <gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>K besedi vabim gospo Katjo Šoba, pripravi naj se gospa Majda Potrata.</p>
            </sp>
            <sp who="SDT5:ŠobaKatja">

               <speaker>KATJA ŠOBA:</speaker>

               <p>Katja Šoba - predsednica Študentske organizacije Slovenije.</p>
               <p>Spoštovane poslanke, poslanci, predstavniki vlade in zainteresirane javnosti.</p>
               <p>Študentska organizacija Slovenije se zavzema za ureditev kaotičnega stanja na
               področju študentskih družin. Ugotavljamo, da prihaja do različnega obravnavanja
               študentov z otroki, samo zaradi tega, ker še študirajo. Na podlagi tega sklepamo, da
               država vodi nekonsistentno družinsko politiko. Naša naloga je podpreti prizadevanje
               študentskih družin in poudariti nujnost ureditve stanja na tem področju. Če želi
               država resno delovati na povečevanju možnosti za mlade pri urejanju in odločanju za
               družinsko življenje, mora to zagotoviti tudi tistim mladim, ki še študirajo.</p>
               <p>Danes študira okrog 100 tisoč študentov, med katerimi pa obstajajo tudi študentje, ki
               so že postali starši. Ves čas pa se srečujejo z administrativnimi in zakonodajnimi
               ovirami, ki otežujejo družinsko življenje študentom, in kar je še huje, na ta način
               se mlade odvrača, da bi že prej razmišljali o osnovanju družine. Trenutno se študenti
               z otroki spopadajo s problemi pri pridobivanju socialne pomoči, otroških dodatkov in
               varstva, saj jih država obravnava včasih kot otroke, včasih pa kot starše. 2. člen
               Družinskega zakonika navaja: <q>"Družina je življenjska skupnost otroka z enim ali obema
               staršema"</q>, kar sicer študent z otrokom tudi je, vendar pa se pri študentskih družinah
               dogaja to, da se te študente z otroki še vedno prišteva k družini staršev, s tem pa
               niso pravno enako obravnavani in so diskriminirani pri uveljavljanju pravic.</p>
               <p>Zato Študentska organizacija Slovenije podpira prizadevanje študentskih družin za
               ureditev odnosa države do njihovega statusa, menimo pa tudi, da se to lahko vsaj
               delno uredi znotraj tega zakonika. Naslednji korak pa je seveda ureditev statusa
               študentskih družin v posameznih zakonodajnih in določitev nesporne pristojnosti
               ministrstva za to področje. Pristojnost pa prinaša tudi odgovornost. Pozivamo, da naj
               ima država v uvidu tudi to, da je treba prej ali slej omogočiti pravo družinsko
               življenje tudi tistim študentom, ki so že v času študija postali starši.</p>
               <p>Hvala. <gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>K besedi vabim gospo Majdo Potrata, pripravi naj se gospod Miha Skubic.
               </p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala za besedo, gospa predsednica. Vsem lep pozdrav. </p>
               <p>Nastopam kot poslanka Državnega zbora in kot podpredsednica Socialnih demokratov. Ko
               bo ta funkcija podpredsednice prešla v moje osebno stališče, vas bom na to posebej
               opozorila.</p>
               <p>Najprej izrekam čestitke pripravljavcem dolgo pričakovanega družinskega zakonika in
               izrekam podporo temu dokumentu. Prepričani pa smo, da bo javna razprava, ki se je
               danes začela in ki bo trajala še nekaj časa, prinesla tudi kakšne dobre predloge, ki
               bodo besedilo pomagali izboljšati. Vidimo prednost tega družinskega zakonika v
               njegovi osrednji intenci, in to je postaviti koristi otrok v središče. In pregled
               posameznih poglavij nam to tudi dokazuje.</p>
               <p>Druga stvar, ki menimo, da je izredno dobro urejena in je potrjena tudi v pilotskem
               programu, ki se je opravljal v okviru varuha človekovih pravic je uvedba zagovornika
               otrokovih pravic. Jaz lahko soglašam z gospo Zdenko Cerar, da bi bil potreben tudi
               zaupnik, ampak kakor hitro na to tezo pristanem potem se vprašam kako bodo se v
               položaj in sistem vključili vsi tisti, ki so po službeni dolžnosti, v skladu z
               Zakonom o preprečevanju nasilja v družini dolžni javljati vse tiste stvari, ki na
               otroka pritiskajo, ker je tam nasilje definirano zelo široko, ne samo kot fizično
               nasilje, ampak tudi tisto o katerem smo danes govorili, kot psihično nasilje, kot
               besedno nasilje. Tam je definicija nasilja celo tako široka, da štejemo za nasilje,
               če je otrok priča nasilnemu dogodku. Tako, da je treba razmisliti, in menim, da je
               res dobro zadeve premisliti tudi s tega stališča.</p>
               <p>Veseli nas, da smo prišli do te stopnje, da štejemo nasilno dejanje za nedopustno,
               družbeno nesprejemljivo dejanje. Še v prejšnjem mandatu je recimo ob poročilu varuha
               človekovih pravic bilo nemogoče pridobiti vse za to, da bi kaznovanje, fizično
               kaznovanje otrok prepovedali. Ob tem se spomnim tudi nekega drugega detajla, da smo
               ob posebnem poročilu varuha človekovih pravic, ki je govoril o družinskem nasilju
               poslušali kar vrsto očitkov, da s tem ko govorimo o nasilju v družini, pravzaprav
               rušimo družino.</p>
               <p>In zdaj prehajam k tistemu, kar bi rada povedala, kot stališče. Namreč, definicija
               družine tako, kot je postavljena v 2. členu Družinskega zakonika ničesar ne ruši,
               nikomur ne jemlje, nikogar ne omejuje v tem, da si ustvari takšno družino, kot si jo
               sam želi ustvariti s svojim partnerjem ali kot jo bo imel, če mu ne bo uspelo
               partnerja pridobiti za dalj časa trajajoče partnersko razmerje. Mislim, da je ta
               definicija družine približno tako usmerjena, kot so bile usmerjene nekatere druge
               stvari v družbi, pa se je bilo treba z njimi sprijazniti. Dolgo časa že vemo, da smo
               ženske čustvena in racionalna bitja, ampak nekaterim to še vedno dela nekaj težav pri
               sprejemanju.  Vemo tudi, da
               monogamna družina ni od vekomaj, stvari se v svetu pač spreminjajo in družinski
               zakonik nobene oblike družine, nikomur - še enkrat poudarjam - ne vsiljuje, ne
               pozabimo pa na to, da je Evropska unija, unija, ki omogoča pretok idej, ljudi, blaga
               in še marsičesa drugega in da smo s tem odprti tudi za oblike družin, ki obstajajo v
               drugih evropskih državah. In če se takšna družina hoče naseliti v Sloveniji - kaj
               bomo potem z njo - ali ji bomo prepovedali bivanje v tej državi ali kaj?! Mislim, da
               je treba pač dopustiti različnost. Pristajamo na geslo <q>"Vsi različni - vsi
               enakopravni!"</q> Jaz ne najdem bolj strnjenih besed, kot jih je izrekla poprej dr. Tanja
               Rener, ki je opozarjala na 14. člen Ustave. Jaz bi opozorila še na neko drugo
               določilo o svobodnem odločanju za rojstvo otrok z zakonom, pa sreče in dobrega
               počutja v okolju ni mogoče predpisati. Žal. In vprašala bi vse tiste, ki postavljajo
               kot ideal samo en tip družine. Kako bodo opravičili to predstavo o idealni družini
               pred otroki, ki so morebiti v prometni nesreči izgubili enega od staršev in zdaj
               živijo v družini s samo enim roditeljem, in bi lahko nadaljevala v tej vrsti. Ampak
               mislim, da to niti ni bistveno. Kar pa zadeva statistiko - poglejte, sklicevanje na
               to, da večina ne sprejme neke manjšinske oblike, ni presenetljiva, zaradi tega, ker
               je večinsko sprejet pač ta model družine o katerem nekateri pravite, da je edini
               mogoč in edini sprejemljiv. Jaz ne morem pristati na jezikovne analize in na ekološke
               primerjave, ki hočejo o tem govoriti. Veste, v nekem času, v nekem sistemu so, recimo
               temu zelo blago, iz ekoloških razlogov nekatere, ne samo osamili, ampak tudi uničili.
               In mislim, da je družba danes toliko humana, da mora tudi to priznati, da se je
               zavedanje o človekovih pravicah, zavedanje o pravici biti različen, toliko osmislilo,
               da bomo to znali tudi sprejeti.</p>
               <p>Socialni demokrati torej predlog družinskega zakonika podpiramo.</p>
               <p>Hvala. <gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>K besedi vabim gospoda Miho Skubica, pripravi naj se gospod Vlado Began.</p>
            </sp>
            <sp who="SDT5:SkubicMiha">

               <speaker>MIHA SKUBIC:</speaker>

               <p>Pozdravljeni, spoštovani vsi prisotni.</p>
               <p>Predstavil bom stališče Akademskega društva Pravnik k predlogu družinskega zakonika,
               pri čemer se bom omejil na 3. člen osnutka zakonika.</p>
               <p>Akademsko društvo Pravnik nasprotuje spremembi ureditve zakonske zveze, ki jo Vlada
               Republike Slovenije predlaga v 3. členu družinskega zakonika. Z določitvijo, da
               zakonsko zvezo lahko skleneta tudi osebi istega spola bo uzakonjena možnost
               posvojitve otrok s strani istospolnih skupnosti.  Menimo, da razlogi za takšno korenito spremembo enega izmed
               temeljnih pojmov družinskega prava v predlogu zakonika niso pravno utemeljeni in
               posledice na varstvu koristi otroka niso ustrezno raziskane. Zato je nujna ohranitev
               zakonske zveze, kot skupnosti moža in žene, katere pomen je, prvič - v vzpostavitvi
               okolja, medsebojne navezanosti in naklonjenosti med partnerjema in drugič - istočasno
               v zasnovanju potomstva. Na ta način je sedanja ureditev zakonske zveze
               nediskriminatorna in stvarno utemeljena. Temeljni interes vsake državne in tudi
               družbene skupnosti je naravna reprodukcija, ta pa je mogoča samo med partnerjema
               različnega spola.</p>
               <p>Ureditev pravice do zakonske zveze je v Ustavi Republike Slovenije jezikovno in
               sistematično urejena primerljivo, kot v Konvenciji Sveta Evrope o varstvu človekovih
               pravic in temeljnih svoboščin. Tako v Ustavi, kot v Konvenciji zakonska zveza ni
               neposredno opredeljena in je podvržena identični določbi o enakosti pred zakonom, ki
               preprečuje diskriminacijo na podlagi osebnih okoliščin med katere spada tudi spolna
               umerjenost. V tem okviru je Evropsko sodišče za človekove pravice večkrat odločilo,
               da je namen pravice do zakonske zveze možnost moškega in ženske, da oblikujeta pravno
               zavezujočo življenjsko skupnost dveh odraslih oseb. Evropsko sodišče je izrecno
               poudarilo, da konjenica Sveta Evrope ščiti tradicionalno obliko zakonske zveze, kot
               skupnosti moškega in ženske. Po odločbi sodišča se ta pravica ne razteza na druge
               oblike življenjske skupnosti odraslih oseb, kot so na primer partnerske skupnosti
               istospolnih oseb. To stališče je Evropsko sodišče za človekove pravice sprejelo v
               primerih Draper proti Združeno kraljestvo, Rees proti Združeno kraljestvo, Linzi<stage>(?)</stage>
               proti Združeno kraljestvo in drugih. Pojmovanju zakonske zveze, kot skupnosti moškega
               ženske je posredno sledilo tudi naše Ustavno sodišče Republike Slovenije pri
               odločanju v postopkih presoje ustavnosti Zakona o registraciji istospolne partnerske
               skupnosti. Ustavno sodišče namreč ni ugotovilo neustavnosti v ureditvi zakonske
               zveze, kot skupnosti izključno moškega in ženske. Pri presoji ustavnosti se je
               omejilo zgolj na ustavnost ureditve pravice do dedovanja oseb v registriranih
               istospolnih partnerskih skupnostih in kljub pristojnosti na podlagi Zakona o ustavnem
               sodišču ni poseglo na področje ustavno zagotovljene pravice do zakonske zveze in
               družine. Ustavno sodišče Republike Slovenije tako pri razumevanje zakonske zveze, kot
               skupnosti moža in žene sledi sodni praksi Evropskega sodišča za človekove pravice,
               kar je pričakovano glede na primerljivo ureditev pravice do zakonske zveze v ustavi
               in v Konvenciji o varstvu človekovih pravic in temeljnih svoboščin.</p>
               <p>Nadalje ustreznost opredelitve zakonske zveze, kot skupnosti moža in žene, potrjujeta
               jezikovna in namenska razlaga splošne deklaracije Združenih narodov o človekovih
               pravicah v 16. členu, 23. člen Mednarodnega pakta Združenih narodov o državljanskih
               in političnih pravicah in 5. člen Kairske deklaracije Organizacije islamske
               konference o človekovih pravicah v Islamu. Ti mednarodni dokumenti izrecno določajo,
               da pravica skleniti zakonsko zvezo pripada moškim in ženskam.  V akademskem društvu pravnik na podlagi
               navedenega predlagatelju zakonika v javni obravnavi predlagamo, da opusti predlagano
               korenito spremembo ureditve zakonske zveze in ohrani zakonsko zvezo z zakonom urejeno
               skupnost moža in žene, katero pomen je v zasnovanju družine. Eventualno odkrite in
               priznane primere in okoliščine neenakosti in kršenja pravic staršev, otrok in ostalih
               oseb, ki živijo izven zakonske zveze naj zakonodajalec rešuje in opravlja s spremembo
               in dopolnitvijo področnih zakonov, ki ureja alternativne oblike partnerskih skupnosti
               odraslih oseb ne pa z družinskim zakonikom. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA MAG. ANDREJA ČRNAK MEGLIČ:</speaker>

               <p>Vabim gospoda Vlada Begana. Pripravi naj se gospod, Tomaž Šuklje. Potem, vabim
               gospoda Tomaža Šukljeta. Tudi njega ni? Je. Izvolite. Pripravi naj se gospa Neža
               Kogovšek.</p>
            </sp>
            <sp who="SDT5:ŠukljeTomaž">

               <speaker>TOMAŽ ŠUKLJE:</speaker>

               <p>Lep pozdrav vsem skupaj. Moje ime je Tomaž Šuklje in sem predsednik Kluba študentskih
               družin Slovenije. Tudi sam sem očka, študent, torej, lahko govorim iz lastnih
               izkušenj.</p>
               <p>Danes vam bom na kratko predstavil opredelitev kluba do Družinskega zakonika ter
               povedal aktualne probleme, s katerimi se študentske družine soočamo danes. Najprej
               naj vam preberem splošno opredelitev do zakonika.</p>
               <p>Klub študentskih družin Slovenije načeloma podpira premike na področju družinske
               zakonodaje, saj predlagane spremembe v ospredje postavljajo otroka in zaščito
               njegovih pravic, hkrati pa po načelu enakopravnosti urejajo tudi vsa razmerja med
               starši. Družinski zakonik nas obravnava kot starše in kot otroke. V preteklosti smo
               študentske družine imeli smo velike probleme s tem, zato naj zastavim nekaj vprašanj
               in pripomb.</p>
               <p>Predlagane spremembe Centrom za socialno delo nalagajo dodatne odgovornosti in
               pristojnosti, ti pa si študentske družine najpogosteje razlagajo po načinu minimalnih
               stroškov. V primeru otroškega dodatka smo starši študenti obravnavani kot starši,
               torej nam otroški dodatek ne pripada. V primeru denarne socialne pomoči pa smo
               obravnavani kot otroci, ker so nas starši po zakonu dolžni preživljati v času
               študija. Torej, postavljam temeljno vprašanje: <q>"Ali je v predlogu Družinskega
               zakonika upoštevano dejstvo, da so nekateri otroci hkrati tudi starši?"</q></p>
               <p>Nadalje naj naštejem nekaj osnovnih oziroma aktualnih težav, s katerimi se soočamo.
               Odsotnost vrtcev za otroke študentskih družin s stalnim prebivališčem izven
               univerzitetnih središč. To je posledica poostritve kriterija točkovanja sprejema v
               vrtec ob spremembi Zakona o vrtcih s 1. septembrom 2008. Premalo stanovanj je za
               študentske družine. Ne priznava se status študentov očetov v zakonu o visokem
               šolstvu. Razlike med statuti posameznih univerz, ki jih najbolj občutijo novopečene
               mamice študentke. Zadnje. Odsotnost od predavanj in vaj, zaradi bolezni otrok ni
               tretirano kot opravičljiv razlog. Ob reševanju omenjenih problemov smo se študentske
               družine vedno ustavile pri osnovnem vprašanju, kdo bo prevzel odgovornost za
               študentske družine. Ministrstvo za delo, družino in socialne zadeve nas je poslalo na
               Ministrstvo za  visoko šolstvo
               znanost in tehnologijo in obratno. Torej, postavljam bistveno vprašanje: <q>"Ali na
               podlagi 2. člena predlaganega zakonika, ki družino opredeljuje kot, citiram,
               življenjsko skupnost otroka z enim ali obema staršema ali drugo odraslo osebo, torej
               kar po tej definiciji študentske družine smo, zagotavljate, da skrb za študentske
               družine prevzema Ministrstvo za delo, družino in socialne zadeve?"</q> Razrešitev tega
               temeljnega vprašanja bi pomenilo začetek reševanja prej naštetih težav. Prepričani
               smo, da si zaslužimo večjo podporo države, saj združujemo uspešen študij, ki je v
               večini primerov krajši kot študij naših kolegov brez otrok ter skrbimo za slovensko
               nataliteto. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA MAG. ANDREJA ČRNAK MEGLIČ:</speaker>

               <p>Besedo dajem gospe Neži Kogovšek. Pripravi naj se gospod Anej Sam.</p>
            </sp>
            <sp who="SDT5:KogovšekNeža">

               <speaker>NEŽA KOGOVŠEK:</speaker>

               <p>Lep pozdrav. Spoštovani navzoči, spoštovana gospa predsedujoča. Hvala za besedo.</p>
               <p>Jaz bi tudi želela pojasniti, da bom govorila nekako v treh vlogah. Zaposlena sem na
               Mirovnem inštitutu, Inštitutu za sodobne družbene in politične študije, kjer delujem
               na področju človekovih pravic in nediskriminacije. Hkrati sem članica Evropske mreže
               pravnih strokovnjakov na področju nediskriminacije, ki deluje pri Evropski komisiji
               in sem tudi ena od treh pravnic, ki smo pripravile pobudo za presojo ustavnosti
               zakona o registraciji istospolnih partnerskih skupnosti, s katero smo tudi uspeli
               pred Ustavnim sodiščem.</p>
               <p>Torej, želela bi najprej za začetek povedati, da pozdravljam ureditev predloga
               Družinskega zakonika, ker v popolnosti izenačuje istospolne partnerje z raznospolnimi
               in popolnoma uvaja načelo nediskriminacije na podlagi spola in spolne usmerjenosti.
               Res je, da je Ustavno sodišče odločilo samo o 22. členu, ki ureja dedovanje, a o tem
               je odločilo, zato, ker smo samo to od njega tudi zahtevali. Namreč zavedali smo se,
               da je ta odločba najbolj očitno nediskriminatorna hkrati pa, če se preberete
               obrazložitev te odločbe lahko v njem vidite, da je Ustavno sodišče dalo veliko širše
               sporočilo od dedovanja samega.</p>
               <p>Treba je povedati tudi to, da Zakon o registraciji istospolne partnerske skupnosti je
               namreč pomanjkljiv v celoti in ne samo v tem delu, ki določa dedovanje. Namreč,
               temelji na principu seštevanja pravic torej zlaganja pravic eno zraven druge, pri tem
               pa so številne pravice istospolnih partnerjev ostale izpuščene, ker pač nanje nihče
               ni pomislil takrat, ko se je ta zakon sprejemal. Zato tudi amandmiranje Zakona o
               registraciji istospolnih partnerskih skupnosti ne bi bilo primerno, saj bi se to
               znova zgodilo, da bi se pravice določene, ki so popolnoma ekonomske in socialne v
               svoji naravi znova izpustile, ker nanje enostavno ni nihče pomislil. Ravno to je tudi
               razlog, zakaj je predlog Družinskega zakonika ocenjen kot zelo dober korak naprej,
               ker uvaja tako imenovano inkluzivno metodo torej s popolnimi izenačevanjem preprečuje
               ravno to  da bi se določene
               ekonomske socialne pravice, ki so predvsem nam tukaj verjamem samoumevne, ker smo že
               večkrat slišali, da proti registraciji istospolne partnerske skupnosti nima nihče nič
               bi se spet začele izpuščati.</p>
               <p>Dodala bi samo še to, da je sodna praksa Evropskega sodišča za človekove pravice, ki
               je bila omenjena nekaj govornikov pred menoj zastarela. V zadnjem času je namreč
               Evropsko sodišče za človekove pravice pričelo izdajati drugačne sodbe, ki so bolj v
               skladu z družbeno realnostjo. Namreč z zadnjimi sodbami, ki jih je izdalo na tem
               področju je tudi Evropsko sodišče za človekove pravice potrdilo opravičenosti zahtev
               istospolno usmerjenih oseb po enakem obravnavanju v družinsko pravnih razmerjih ter
               upravnih razmerij do otrok vključno s pravico do posvojitve. Evropsko sodišče je
               namreč že zavzelo stališče, da istospolnim parom in istospolno usmerjenim osebam
               samo, zaradi njihove istospolne usmerjenosti ne gre odrekati možnosti posvojitve in
               pravice do družinskega življenja. O tem pričata dve sodbi Evropskega sodišča, najmanj
               dve. In sicer v prvem primeru, ki je poimenovan EB proti Franciji je šlo za to, da
               pritožnica, ki je bila posameznik, samska ženska je želela posvojiti otroka, namreč
               Francija to omogoča in sodišče v Franciji je njeno vlogo zavrnilo. V tem primeru je
               Evropsko sodišče za človekove pravice ugotovilo, da so francoska sodišča kršila 14.
               člen v zvezi z 8. členom Evropsko konvencijo o človekovih pravicah, če pojasnim, gre
               za člena, ki prepovedujeta nediskriminacijo in pa, ki urejata pravico do zasebnega in
               družinskega življenja. Namreč, diskriminacija je bila ugotovljena zato, ker so
               francoska sodišča zavrnila prošnjo pritožnice za posvojitev in to kljub temu, da med
               razlogi za zavrnitev posvojitve istospolno usmerjenost posvojiteljica ni bila
               omenjena, ampak so se sodišča sklicevala na pomanjkanje očetovske figure v njenem
               življenju, življenjski slog posvojiteljice, itd. Hkrati je bilo to dejstvo istospolne
               usmerjenosti posvojiteljice v obrazložitvi francoskega sodišča zelo pogosto omenjena,
               zaradi česar je, potem Evropsko sodišče za človekove pravice sklenilo, da je prav to
               resnični razlog za zavrnitev posvojitve. V enem drugem primeru, ki se imenuje
               <gap n=".."/><stage>/Nerazumljivo./</stage><gap n=".."/> proti Portugalski pa je Evropsko sodišče za človekove pravice
               obsodilo ravnanje portugalskih sodišč, ki so pri tožniku, zaradi njegove istospolne
               usmerjenosti zavrnila zahtevo za dodelitev otroka v varstvo in vzgojo.</p>
               <p>Seveda mi odločbo Ustavnega sodišča slovenskega ni potrebno več poudarjati, ker smo
               že dostikrat danes slišali o njem. Bi pa poudarila samo še eno odločbo, to je, odloča
               nemškega ustavnega sodišča. Na čimer prakso se seveda v Sloveniji dostikrat zelo radi
               sklicujemo in nam je blizu. V tej sodbi je nemško ustavno sodišče potrdilo, da mora
               biti socialno starševstvo obravnavano enako kot biološko starševstvo. Da biološko
               starševstvo nikakor nima prednosti pred socialnim ter, da je izenačevanje socialnega
               in biološkega starševstva potrebno priznati tudi v primeru registriranih istospolnih
               parov. Kot je bilo tudi že rečeno je tudi naše Okrožno sodišče že priznalo tujo sodno
               odločbo, s katero je prišlo do posvojitve v tujini s strani dveh istospolnih
               partnerjev, zato je tudi novi Družinski zakonik edini logični korak v smeri sodne
               prakse navedenih sodišč. Hvala lepa. </p>
            </sp>
            <sp who="SDT5:ČrnakMegličAndreja">

               <speaker>PREDSEDNICA MAG. ANDREJA ČRNAK MEGLIČ:</speaker>

               <p>Hvala lepa. K besedi vabim gospoda Aneja Sama. Pripravi naj se gospod Tomaž Mrše.</p>
            </sp>
            <sp who="SDT5:SamAnej">

               <speaker>ANEJ SAM:</speaker>

               <p>Dober dan želim. Enako prijazen pozdrav vsem. Preden preberem nekaj stavkov naj
               omenim eden detajl, ki govori, priča o tankočutnosti države.</p>
               <p>Danes sem iz časopisov izvedel, da je še nekaj tisoč najstnic država preusmerila na
                   polje zmede depresije
               samomorilnosti. Namreč dobili smo novo Miss. Dejstvo, da država noče že 20 let nič
               narediti, da bi Slovenija postala okolje, socialno in duhovno okolje, v katerem se ne
               bi izvajala okrutni rasizem, telesni rasizem, dobesedno kaže, da pravzaprav državo ne
               zanima mentalno zdravje družbe. Pačenje podobe življenja sem dal naslov mojemu odzive
               na predlog zakonika. Država je torej preko pristojne službe Državnega zbora povabila
               državljane naj razpravljamo o tem, ali je opoldne dan. V predlogu zakonika je namreč
               zapisano, da opoldne ni dan in če bo jutri neka logična misel povabila državo na
               zagovor bi ta rekla, sledili smo volji državljanov. To je ta grdost demokratične
               države. Najprej zagotovi strah vladi javnega mnenja. Mnenja zagovornikov
               homoseksualnosti praviloma je izključujoče in militantna. Medij je tisti glavni
               objavljajo linearno nasprotno stališče ciljno selekcionirajo. Po tem pa nam ponudi
               demokratična odločitev. S tem, da z močjo nekega dekreta spreminja znanstvene
               ugotovitve in zakonitosti univerzuma nas država pelje na polje depresije in
               samomorilnosti pripravljajoč terjan za nekega novega Hitlerja. Znanost ni namreč
               nikoli priklicala ugotovitve, da je homoseksualnost oblika izrojenosti. Dandanes v
               patologiji torej v medicinski dokumentaciji recimo Verlana ali Vaidla piše, višji
               degenerik. Da, to piše dandanes. Za spoznanje, da gre za najhujšo negacijo narave pa
               zadostuje že pogled na žensko in moško telo oziroma zavedanje, da iz homoseksualnih
               odnosov ne nastaja novo bijte. Človek je doživel večplasnost prežemanja ženske in
               moške substance, ki začutijo prekipevanje čutnosti ozavesti možnosti estetizacije in
               učlovečevanja skozi ta odnos nikoli ne bo sprejel razprave, ki nam jo vsiljuje
               evropska pamet. Kajti načelo pri odrejene do homoseksualnosti ne more biti tako
               imenovano močno doživetje torej občutek sreče, močno doživetje je možno tudi v delno
               mikrofilnem odnosu. Nekateri doživljajo orgazem opazujoč ogen, ki žre cvetoča polja.
               Včlovečen posameznik vedno govori le o duhovljenem doživetju. V tem, kar nam danes
               ponuja besedilo predloga Družinskega zakonika sicer nekaj desetletij ponujajo
               različne listine Evropske unije je logična misel že zdavnaj prepoznala projekt
               redčenja človeške duhovne substance in razčlovečevanja človeka. Za to evropska
               ljudstva odmirajo tudi slovensko. Duhovno okolje Shakespeare, Servantesa, Moliera,
               Galilea, Dantea, Erazma, Paskala, Voltera, Ničel, Cankar, itd., zasedajo tisti, ki ne
               berejo knjig, pripravljeni pa
               so več zapravljati. Natančno to pa potrebujejo lastniki kapitala. Zato evropska pamet
               ogromno vlaga v tovarne za proizvodnjo želene zavesti. Miselni krogi so že toliko
               zoženi, da pojem o človeku izginja. Ko danes slišimo, da zakoni urejajo medčloveške
               odnose, in da narava tukaj nima česa početi, se potrjuje natančno to, pojem o človeku
               izginja. Evropska pamet obravnava namreč človeka kot neko tvorbo v vakumu, mimo vse
               obstoječega, in danes so mnogi prepričani, da je ta predlog zakona treba podpreti,
               preprosto ne vidijo, da je <gap n="..."/> da, in ne morejo ozavesti pomena izročitve otroka
               spola degenerirani osebi, razdalja namreč med naravno spolnostjo in homoseksualnostjo
               je bistveno večja, da večja je to treba slišati evropska pamet, kot je med
               homoseksualnostjo in pedofilijo, homoseksualnostjo in zofilju itn. Te besede sem
               zapisal zavedajoč se dejstva, da v procesu razčlovečevanja človeka in odmiranja
               boljšega dela človeštva ni možno zaustaviti. Na ta predlog zakonika sem se odzval,
               ker vem, da bo s tem neko čisti srce ki se duši v Oceanu v nesmislu, lažje zadihalo.
               In ker hočem umreti kot človek, ki je zares živel. Hvala. <gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Vabim gospoda Tomaža Meršeta, pripravi naj se gospod Dejan Levanič.</p>
            </sp>
            <sp who="SDT5:MeršeTomaž">

               <speaker>TOMAŽ MERŠE:</speaker>

               <p>Hvala lepa za besedo. Lep pozdrav in spoštovanje vsem prisotnim! Kadar se človek
               nameni neko področje urediti na novo in še posebej, če načrtuje obsežnejše spremembe,
               običajno temeljito razmisli kaj želi s temi spremembami doseči, kakšni naj bi bili
               cilji teh sprememb. In družinski zakonik, ki prinaša radikalno redefinicijo zakonske
               zveze in družine, se v zvezi s temi cilji navede zgolj uresničitev odločbe Ustavnega
               sodišča, ki o tem sploh nič ne govori, ki se sploh ne nanaša na ta zakon, ampak na
               drugega, in ki v svojem besedilu ugotavlja zgolj podobnost med zakonsko zvezo, kot jo
               poznamo danes in med registrirano istospolno skupnostjo. Stara modrost, ki se je v
               praksi tudi v sodobnem času že neštetokrat potrdila, pravi <q>"drži red in red bo držal
               tebe"</q>. Pričakovali bi, da bo novi zakonik urejal področje na katerega se nanaša, pa
               namesto tega uzakonja in spodbuja nered in kaos. Že ohlapnost obstoječe zakonodaje
               povzroča veliko nereda in zmede, ko govori o enakosti zakonske zveze in zunajzakonske
               skupnosti, čeprav to v praksi ni res in se v praksi privilegira zunajzakonska
               skupnost. Slišali smo že več primerov, tudi jaz jih imam napisane, pa jih lahko
               izpustim, da ne porabim preveč časa.</p>
               <p>No, če se ne motim, mislim da tukaj je ena svetla točka v predlogu, ki prevzame
               obstoj zunajzakonske skupnosti, če obstaja skupni otrok, tako da, če se bi to res
               uveljavilo, bi to nekoliko zmanjšalo to neenakost. Vendar pa zakon s tem, ko uvaja še
               dodatne skupnosti, kot zakonske skupnosti še povečuje to polje nereda in kaosa in
               zakonodaja vpliva na dolgi rok vsaj, na sprejemanje določenega področja, na
               vrednostni sistem državljanov in s tem, ko zakonodaja določene stvari obravnava kot
               enakopravne, se lahko državljanom zdi, da so tudi enako dobre, pa tudi z vidika
               države ne moremo reči, da so. Predlog zakonika uvaja radikalno novo in drugačno
               definicijo zakonske zveze in družine, čeprav je jasno, da sta zakonska zveza med
               moškim in žensko ter da neutemeljena družina deležna posebne zaščite v državi,
               predvsem zaradi njene zmožnosti nadaljevanja življenja, ter kot najboljši prostor za
               zdrav razvoj in vzgojo  otrok
               kot nosilcev nadaljevanja in prihodnjega razvoja naroda, družbe in države, predlog
               zakonika v isti koš naloži tudi skupnosti, ki v tem smislu vanj po svoji naravi ne
               sodijo. Nekateri so nam prej očitali, da prenesemo različnost. In res, nič nimamo
               proti različnosti, celo opozarjamo nanjo. Zato smo tukaj, da povemo, da ne moremo
               različnih stvari stlačiti v isti koš. Spoštujemo drugače misleče, nič nimamo proti,
               če se nekdo odloči za drugačno pot, vendar pa se ne strinjamo, da se ta drugačna pot
               imenuje zakonska zveza. In pričakujemo, da tudi drugi, ki nam očitajo, da naj ne bi
               sprejemali drugačnih, sprejemajo naše drugačno mnenje in nam ne očitajo ali imamo
               kakšne težave zaradi tega, ker imamo drugačno mnenje. Zgolj različna obravnava
               različnih stvari ne pomeni diskriminacije. Diskriminacija je različna obravnava
               enakih stvari. No, in če končam misel o tej definiciji nekoliko provokativno, če
               pristanemo na definicijo zakonske zveze kot je predlagana v predlogu zakonika, in ki
               ni več utemeljena na temeljnem poslanstvu in vlogi, se lahko vprašamo, zakaj pa ne
               mnogoženstvo, mnogomoštvo, in tudi, če gremo po tej poti naprej, ni več ovir, da
               pridemo do definicije zakonske zveze kot skupnosti poljubnega števila odraslih oseb
               poljubnega spola. In če sem še bolj proaktiven, ko gremo še naprej, zakaj bi ostali
               in se ustavili pri ljudeh. Prakse na terenu, na katero se sklicujejo predlagatelji,
               obstajajo. Se pravi, bi morali po tej logiki uzakoniti tudi tiste. Predlagatelji
               zagovorniki predloga zakona veliko pišejo in govorijo o zagotavljanju največje
               otrokove koristi. Kljub temu pa predlog zakonika v določbah, ki omogočajo posvojitev
               otrok s strani istospolnih partnerskih skupnosti, zagotovo ni v službi iskanja
               največje otrokove koristi. Sprašujemo se ali predlagatelji in zagovorniki predloga
               zakonika v resnici verjamejo, da je za otroka, ki zaradi različnih nesrečnih
               okoliščin nima več svojih staršev, vsaj enaka ali celo večja korist, da dobi dva
               očeta ali dve mami kot pa očeta in mamo. Posvojitev otroka ni pravica, še manj
               človekova pravica. Otrok brez staršev je v težavah in posvojitev je zagotovitev
               nadomestnih staršev otroku, ki svojih staršev tako ali drugače nima več. Otroci za
               posvojitev niso rešitev za pare, ki ne morejo imeti svojih otrok. Ti pari naj bi bili
               rešitev za otroke, ki so ostali brez staršev in ne obratno. Sedaj pa naj bi te otroke
               uporabljali za reševanje želja in interesov določene skupine odraslih in jih
               zavestno, načrtno porinili v skupnost, kjer bodo prikrajšani bodisi za očeta bodisi
               za mater. Ali predlagatelji res verjamejo in si upajo takemu otroku reči, da je zanj
               to morda celo bolje? Čas je potekel, zato grem kar samo na konec. Na podlagi vsega
               navedenega in še mnogih drugih argumentov, ki so jih navedli že nekateri drugi ali pa
               napisali, ker jih ni tukaj, in jih zato ne povzemamo v družinski pobudi,
               zaključujemo, da predlagan družinski zakonik sicer ima nekaj dobrih strani in
               določil, vendar je v celoti tako močno prepleten z nesprejemljivimi rešitvami,
               predvsem redefinicijo zakonske zveze in družine in pol nejasnosti, kaj na primer
               pomeni dalj časa trajajoče ali težko izvedljivo. To se mi zdi nekaj zelo jasno
               definirano v zakonu, da je po našem mnenju povsem neprimeren za nadaljnjo obravnavo,
               tako kot je, in predlagamo, da ga predlagatelj umakne in ga predela, temeljito
               predela na način, da bo sprejemljiv in da bo lahko dosegel visok konsenz  v celotnem narodu in med vsemi v
               celotnem političnem prostoru. Hvala lepa. <gap n=".."/><stage>/aplavz./</stage><gap n=".."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Besedo dajem gospodu Dejanu Levaniču. Pripravi naj se gospod Pavel
               Snoj.</p>
            </sp>
            <sp who="SDT5:LevaničDejan">

               <speaker>DEJAN LEVANIČ:</speaker>

               <p>Spoštovana gospa predsednica, spoštovani minister, spoštovane udeleženke in
               udeleženci današnje javne razprave o družinskem zakoniku!</p>
               <p>Jaz moram reči, ko sem v medijih slišal, da bomo pripravili zakon, ki bo nekako
               moderniziral družinski zakonik, da sem bil zelo vesel iz več razlogov. Prvi je bil
               ta, da se je končno začelo sistemsko reševati nekatero področje, ki je v veliki meri
               na terenu kazalo na nekatere pomanjkljivosti in ki niso recimo bile možne
               realizacije, vsaj v takšni meri, da bi lahko stroka delal tisto kar zna najbolje. Sam
               zakon, recimo vsaj v šestih točkah in to je potrebno danes tukaj povedati preden
               recimo gremo na tiste najbolj pereče ali najbolj tiste, ki delijo javnost, je treba
               povedati, da vsaj v šestih točkah zakon nekako dela napredek naprej in uveljavlja
               nekatere nove stvari. To je predvsem sistemski premik glede odločanja o ukrepih za
               varstvo koristi otroka, ki bo z zakonikom skoraj v celoti preneseno s centrov za
               socialno delo na okrožna sodišča. Drugič, hitrejše reševanje zadev na družinskem
               področju. Tretjič, okrepitev strokovne in svetovalne vloge centrov za socialno delo,
               kar so danes v veliki meri pogrešali. Četrtič, predvidena je uvedba instituta
               zagovornika otroka, kar je bilo pozivano že v preteklosti velikokrat. Petič, prepoved
               telesnega kaznovanja otrok. In šestič, pravna ureditev pravnih razmer iz življenja
               skupnosti istospolno usmerjenih partnerjev.</p>
               <p>Veliko je bilo debate mogoče na čustveni delitvi ali pa predvsem na populizmu kako je
               treba stvari usmerjati v družbi, ampak je le treba mogoče pogledati nekatera dejstva.
               Ko govorimo o družini lahko rečemo, da družina, skupnost otrok in odraslih najbrž še
               nikoli ni živela v tako različnih oblikah kot živi danes. Zato tukaj ne gre za
               redefinicijo družine, ampak gre za oceno družbene realnosti. Tradicionalna družina,
               ki jo sestavlja poročena mama in oče, ter njuni biološki otroci je v zadnjih 40-ih
               letih dobila številne ekvivalente. Vse več otrok odrašča v zunajzakonski skupnosti,
               več je enostarševskih družin, reorganiziranih družin, kjer dobivajo vse pomembnejšo
               vlogo socialni starši, pa v Sloveniji obstaja že ena tretjina družin.</p>
               <p>Danes se ob tem zakoniku pojavljajo različni pozivi za referendum, umik zakonika,
               različne polarizacije v različnih mnenjih. Moram reči, da gre za dvojno moralo
               določenega dela politike ali celo civilne družbe, kar v našem prostoru ni nič
               nenavadnega. Spomnite se začetka 90-ih let, ko so raziskovalci začeli intenzivno
               opozarjati na to, da je vsaka peta družina prizorišču nasilja nad žensko ali otrokom.
               Tisti, ki so se takrat razglašali za nosilce moralnih vrednot so to zanikali,
               obtoževali so v bistvu stroko, da s tem, ko govori o nasilju v družini povzroča
               razpad družine.</p>
               <p>Naprej. Dokler zunajzakonske skupnosti niso bile izenačene z zakonskimi so bile
               stigmatizirane. Podobno bo z istospolnimi družinami, ko jih bo država priznala bodo
               postale nekaj vsakdanjega, vsaj v prihodnosti. In naša država ima danes dve možnosti.
               Ena je , da začne ustvarjati istospolne družine kot škandalozne kategorije, če bo to
               naredila jo bodo mnogi v Evropski uniji ponovno označili kot nedemokratično državo, s
               čimer si bo naredila slabo uslugo. Še bolj  škodljive posledice bo to imelo predvsem za ljudi in otroke, ki živijo
               v teh istospolnih družinah. In drage dame in gospodje, danes istospolne družine že
               obstajajo in otroci v teh družinah že živijo in ti bodo predvsem skrivali kako živijo
               in zaradi tega bodo predvsem izpostavljeni večplastni diskriminaciji. Druga možnost
               pa je, da postane naša država na tem področju bolj pragmatična, da reče, da obstajajo
               različne družinske oblike, ki jih je treba med sabo formalno pravno izenačiti, ljudje
               namreč potrebujemo državo tudi zato, da nam je v neki točki pomoč in če hoče biti
               država ljudem v pomoč bo ustvarila predvsem pogoje v katerih bodo istospolne družine
               zgolj ena izmed oblik družin. Izgovor, da družba ni pripravljena je vedno na mestu in
               vedno ga je marsikdo pripravljen zagrabiti, ampak dejstvo je, da družba nikoli ni in
               ne bo pripravljena. Kot samo en primer recimo nestrpnosti in to tisti, ki se
               ukvarjate s politiko ali predvsem, ki veliko javno nastopate sigurno poznate. V
               Nemčiji so pred časom delali analize o tem kdaj se med letom na ulicah mest poveča
               neonacistično nasilje. Rezultati so mnogo ljudi predvsem osupnili. Pokazali so, da se
               nasilje poveča takrat, ko konservativni politiki nekaj dni zapored razvnemajo javnost
               s svojimi govori o tem, da je treba število migrantov omejiti, saj jemljejo delovna
               mesta in zatirajo ženske. Nasprotno se je v dneh, ko so prišili v ospredje politiki,
               ki so govorili o enakosti, o medkulturni družbi in vključevanju, ulično nasilje
               zmanjšalo. Toliko mogoče o vplivu ljudi na politike in razprave, ki jih želimo
               predvsem razglabljati znotraj državnega zbora ali pa bilo kje ob javnih razpravah.
               Treba je tudi vedeti, da se istospolnim družinam, ki se ves čas zavedajo možnosti, da
               bodo diskriminirane, zdi strašno prijazno že tisto kar se mogoče drugim na neki točki
               zdi samoumevno, zato je treba upoštevati tudi ta socialni vidik.</p>
               <p>Neodvisni raziskovalci, ki so preučevali istospolne družine na zahodu, ugotavljajo,
               da se otroci, ki v njih odraščajo v ničemer bistveno ne razlikujejo od svojih
               vrstnikov iz raznospolnih družin, v ničemer bistveno ne razlikujejo. In
               stigmatizirati otroke iz istospolnih družin danes, kaj se bo zgodilo jutri, kako bodo
               ti otroci uspešni v vključevanje družbe je predvsem neodgovorno s strani
               strokovnjakov in vseh tistih, ki radi poudarjajo, da to so, in predvsem v smislu
               ustvarjanja medčloveških odnosov z ljudmi v družbi v kateri živimo in to so ljudje,
               ki smo različni med sabo, je treba pač ta vidik imeti pred seboj.</p>
               <p>Jaz upam, gospod minister, da boste nadaljevali s sprejemom družinskega zakonika,
               vsem nam pa želim malo več strpnosti, upoštevanja argumentov navsezadnje živimo eden
               ob drugem in je strpnost ena izmed temeljnih vrednot naše družbe. Hvala lepa.
               <gap n=".."/><stage>/Aplavz./</stage><gap n=".."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. K besedi vabim gospoda Snoja. Pripravi naj se dr. Anja Kopač.</p>
            </sp>
            <sp who="SDT5:SnojPavel">

               <speaker>PAVEL SNOJ:</speaker>

               <p>Spoštovani, prisrčen pozdrav vsem, ki ste še ostali tukaj!</p>
               <p>Jaz se ne bom ukvarjal z analizo posameznih členov, niti ni trenutek za to, niti ni
               časa. Mnogi so svoja mnenja že poslali izvedenci ali pa jih še bodo poslali. Lahko
               rečem samo z eno besedo, da čeprav nisem pravnik sem z zdravo kmečko pametjo videl v
               njih toliko lukenj, da lahko v splošnem rečem, da je ta zakon slab, ta predlog
               zakona.</p>
               <p>Sam bom še enkrat ponovil nekatere stvari o družini, ki smo jih morda danes že
               slišali, ki pa vidim, da jih nadaljnji govorci nekako kot da jih niso slišali. Se mi
               zdi dobro, da jih morda še enkrat ponovimo.</p>
               <p>Kot vemo, Slovenijo utegne, bi lahko rekli kar pretresti ta sprememba te družinske
               zakonodaje, ki pojmovanje in vrednotenje zakonskega in družinskega življenja
               izpostavlja novim pretresom, ga razvrednoti, posvojene otroke pa izpostavlja
               nepredvidljivim in nepopravljivim  posledicam.</p>
               <p>Dejstvo je tudi da je pojem družine preohlapno opredeljen. Ko se je po dolgih 23-ih
               letih upadanja rojstev in smo bili na zadnjem mestu po rodnosti v Evropi, trend
               upadanja končno nekoliko zaustavi, pa Vlada Republike Slovenije predlaga nove zakone
               na področju zdravstva in socialnega varstva, ki tudi neposredno napadejo samo
               družino. Morda ne sodi sem, ampak to je delo iste Vlade. Tako je nevzdržen predlog,
               da bi se materam porodniški dopust ne štel v pokojninsko dobo, da je neplačan prvi
               dan nege bolnega otroka, da se nadomestilo za ostale dni znižuje od 80% na 65%. In
               zakaj se tako prizadevamo za družino? Kaj pa sploh je družina? Družina je skrivnostni
               biser pretkan z ljubeznijo. Družina je posoda občudovanja vredno prepletanje
               človeških odnosov ljubezni, domačnosti, prijateljstva, zakonska ljubezen med
               poročencema, očetova in materina ljubezen do otrok, otrok do staršev, bratska in
               sestrska ljubezen med otroki, ljubezen dedka in babice do vnuka in obratov, do
               stricev, tet, bratrancev, sestričen, do hišnih prijateljev, sosedov. Človeško bitje
               ja namreč poklicano, da obstaja v odnosu in ta objema celoten človekov svet, družino,
               okolje, zgodovino. In v tem<gap n="..."/><stage>/nerazumljivo./</stage>. odnosu je dodatno potrdilo, da je
               družina zapisana od človeka, da pripada sami njegovi naravi. Ta oblika skupnega
               življenja ni vezana na določen družbeni model, ni iznajdba vodilne skupine. Zakonska
               skupnost se še opira na naravno dopolnjevanje moškega in ženske, ki je v zakonu v
               popolnem darovanju sebe.  To
               pot označuje naravni in tudi božji zakoni. Med drugim je družino že Ciceron imel za
               začetek mesta in nekakšno drevesnico države. Družina je idealen vzor za vsako
               človeško družbo, ker je zatočišče za svoje člane v raznih življenjskih obdobjih. Tudi
               zato postaja izredno sodoben <stage>(Nerazumljivo.)</stage> opomin rimskemu senatu. Vzrok za poboj,
               ki uničuje narode in ljudstva, ki ste jo uspeli pokvariti. Družina, piše Bovet<stage>(?)</stage>, je
               kot organizem in njeni člani kot njegovi organi. Kot vsakemu organizmu pripadajo
               glava, srce, celice, tako pripadajo družini oče, mati in otroci. Otroci morajo imeti
               možnost izkusiti globok poln odnos z očetom in materjo, da bi jo mogli spoštovati in
               ljubiti.</p>
               <p>Demografski podatki za Slovenijo kažejo, da bo čez 50 let zaradi nizke rodnosti samo
               še tretjina prebivalstva delovno aktivna,in da se bo število prebivalcev bistveno
               zmanjšalo. Kljub temu pa sprejemamo zakone, ki naravnost napadajo in ogrožajo
               družino. Pravimo, da smo napredni. Napredno je tisto, kar služi napredku. Ker pa gre
               predlog novega zakona v nasprotno smer smo nazadnjaški, ali če kar rečem moderno
               konzervativni. Prišlo mi je na misel, da bi prav zaradi tega tudi morda skoraj, ne
               vem če se spodobi, da rečem, ministrstvo za družino preimenoval v ministrstvo proti
               družini.</p>
               <p>In zakaj nam napoveduje ministrstvo, torej tudi ustavno presojo referenduma o novem
               zakoniku. Morda se zaveda zla, ki ga prinaša, pa tudi da je v slovenskemu narodu še
               toliko zdravega, da zna ločevati zrno od plevela in bodo ljudje zavrnili to zlo, ker
               prinaša še drugačno zlo. Saj vidimo kako je zakon o družini iz leta 1974, ki je
               označil izvenzakonsko skupnost zakonsko obrodil slabe sadove. To, da smo namreč na
               zadnjem mestu v Evropi po številu sklenjenih zakonskih zvez na 1.000 prebivalcev.</p>
               <p>Rešiti družino, piše italijanski pisatelj Legino Giordani pomeni rešiti civilizacijo.
               Državo sestavljajo družine, če te propadejo se zamaje tudi država. Zakonca dajeta
               človeštvu življenje in ljubezen, ljubezen, ki se nato iz družine širi v mesto, v
               državo, v človeštvo. Ker je torej družina nekaj tako velikega v Sloveniji ni nobene
               potrebe za redifiniranje pojma družine zgolj zaradi posnemanja nekaterih skrajnih
               maloštevilnih in spornih tujih primerov. Potrebna pa je še večja zaščita družine,
               utemeljena na zakonski zvezi med možem in ženo, ker je nujni pogoj za celosten razvoj
               človeške osebe in za njeno dostojanstvo. Le tako bo Slovenija lahko posredovala
               Evropi to, kar morda Evropi najbolj primanjkuje. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. K besedi vabim dr. Anjo Kopač. Pripravi naj se gospod Tilen Mlakar.</p>
            </sp>
            <sp who="SDT5:KopačMrakAnja">

               <speaker>DR. ANJA KOPAČ MRAK:</speaker>

               <p>Hvala za besedo. Mene, moram izraziti, veseli današnja debata, zaradi tega, ker je
               neko skupno sporočilo te debate, in to je, da je družina temeljna celica družbe. In
               kar želimo s tem zakonikom je zgolj to, da družino, ampak vse družine in vse otroke,
               ki živijo v različnih družinskih skupnostih, da jim pridamo enake pravice. Nič
               drugega. Nobenemu tipu družine ne odvzemamo ničesar, kar je imel in kar bo imel tudi
               v bodoče. Samo verjetno se tudi vi tukaj ne morete  strinjati s tem, da danes, na primer, ne bi bila kot družina
               opredeljena 50% otrok, ki živi v izven zakonski skupnosti in morda nima očeta, ker
               namreč prejšnja definicija pravi, da je družina samo tam, kjer je otrok in oba
               starša. V tej državi živijo otroci, ki pač te sreče nimajo. Noben ne polemizira tega,
               da bo ne bi bilo najbolje za te otroke, ampak realnost je drugačna. In kot
               zakonodajalec čutimo dolžnost, da vsem otrokom omogočimo enake pravice, tudi tistim,
               ki živijo v isto spolnih družinah. In take družine imamo ali nam je všeč, ali nam ni
               všeč. In ti otroci, da vam navedem, v tem trenutku nimajo pravice po nebiološkem
               staršu, možnost dedovanja, nimajo pravice do pokojnine, ti starši nimajo pravice do
               koriščenja do bolniške nobene od pravic. In ne moremo reči, da ti otroci ne
               obstajajo, tudi če bi radi videli, da teh družin ne bi bilo, da teh otrok ne bi bilo.
               Ampak obstajajo. In kot zakonodajalec se čutimo dolžnega, da tudi njim zagotovimo
               osnovne pravice. Nič drugega, nič več, nič manj.</p>
               <p>In ko govorimo o posvojitvah, danes je bilo že izpostavljeno večkrat, da imamo v
               Sloveniji točen podatek 375 vlog za posvojitve. 20 do 40 vlog za, na leto imamo
               izvedenih dejansko posvojitev. In nihče ne govori, da bodo istospolni v kakršnem koli
               prednosti ali čemerkoli. Gre za pravico, da se vključijo postopek. Potem pa je enak
               postopek za vse. Centri za socialno delo bodo presojali o tem, ali je ta družina
               dobro okolje za otroka in v končni fazi bo o tem odločilo sodišče. Ni problem v tem
               mestu, na tej točki posvojitve. Problem so otroci, ki že živijo v teh družinah. In
               jaz mislim, da jim kot država, kot demokratična država, kot država, ki spoštuje
               človekove pravice ne moremo reči, da jih ne bomo prepoznali, da ne obstajajo in da
               jim ne želimo, da temeljnih človekovih pravic. In o tem, ko govorimo na tem mestu o
               diskriminaciji se mi zdi pa skrajno nesramno, ker diskriminirajo te otroke družba,
               posamezniki v tej družbi. Ne diskriminira jih neka imaginarna zadeva tam nekje, tam
               čez, da pač ti otroki se težko vključujejo v okolje v katerem živijo. In tako kot jaz
               vedno, najprej razmišljamo o sebi, kakšen sem, ko sem lahko dober starš, kaj vse bi
               lahko dopolnil, bi bilo verjetno v našem odnosu do drugačnosti potrebno vedno znova
               razmisliti koliko jaz prispevam k temu, da drugačnost ni ovrednotena, da je sprejeta
               kot nekaj slabega v tej družbi. Prosim vas samo, da pomislite, če ti otroci kje
               obstajajo. Misel, da jih mi s tem zakonom ustvarjamo, že danes živijo v teh družinah.
               Ali nimajo pravice do enakih pravic, kot otroci, ki živijo v tradicionalni katoliški
               verziji družine, kjer priznava samo, da je najboljše okolje in edino možno okolje za
               otrokov normalni razvoj to, da otrok živi z očetom in mamo. Na žalost, je teh družin
               vse manj zaradi razvez, predvsem, tudi zaradi smrti in drugih problemov. In študije,
               ker nam je bilo večkrat očitano, da se gremo neke eksperimente, naše študije, kot
               tudi tuje študije, najnovejša je nemška študija, ki je tudi najbolj popolna, saj je
               zaobsegla 953 parov istospolnih v Nemčiji od 2.500 kot jih je, dejansko prikazuje, da
               ti otroci v ničemer niso drugačni od svojih vrstnikov.  Edina zaznana sprememba je, da so celo strpnejši do
               svojih sovrstnikov kot sovrstniki, ki živijo v hetero spolnih skupinah. Jaz mislim,
               da tukaj moramo gledati na to, da nikomur nič ne jemljemo, samo dajemo tistim otrokom
               pravico, da so priznani in da se reče, da živijo v normalne okolju. Če jih ne
               priznamo bodo vedno manji, vedno diskriminirani naprej.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA MAG. ANDREJA ČRNAK MEGLIČ:</speaker>

               <p>Hvala lepa. Dr. Kopačevi sem kot eni od pripravljalk zakona dala besedo, ker nas mora
               sedaj zapustiti. Sicer pa prehajamo v zadnjo četrtino razprave. Kot že povedano k
               besedi vabim gospoda Tilna Mlakarja. Pripravi naj se gospod Helidor Cvetko.</p>
            </sp>
            <sp who="SDT5:MlakarTilen">

               <speaker>TILEN MLAKAR:</speaker>

               <p>Spoštovani vsi navzoči. Podajam mnenje v imenu Zavoda kultikasi, Zavoda za družino in
               kulturo življenja.</p>
               <p>Najprej bi radi pozdravili pobudo in delo Ministrstva za delo, družino in socialne
               zadeve ter pravosodnega ministrstva, ki želita s celovito družinsko zakonodajo
               urediti in izboljšati razmere družin v Sloveniji. To je gotovo potrebno in
               dobrodošla. Na žalost med mnogimi dobrimi rešitvami zaznavamo preveč slabih, da bi se
               lahko predlog Družinskega zakonika sprejel brez natančne proučitve in velikih
               sprememb. Tukaj se bom omejil le na nekatere točke vprašanja poizkusa spremembe
               definicije družine in zakonske zveze.</p>
               <p>Prvič. Problematika, ki je predlog zakonika po našem mnenju ne rešuje dobro. Je
               izenačevanje pravic ne pa tudi dolžnosti zunajzakonske skupnosti v primerjavi z
               zakonsko zvezo. V mislih imamo na primer enake možnosti s strani partnerjev v
               zunajzakonski skupnosti kot strani zakoncev, kot lahko beremo v členu 210. v
               predlogu. Predlog torej že v načelu izenačuje zunajzakonske skupnostmi z zakonskimi
               zvezami, s tem se ne moremo strinjati. Eden od razlogov za nestrinjanje je, da je
               zunajzakonske skupnosti nemogoče pravno nadzorovati oziroma preverjati. To ugotavlja
               na svoj način tudi predlog zakonika sam, ko na primer govori o priznanju očetovstva,
               v 111. in 112. členu, ločeno obravnava le očeta otroka rojenega v ali zakonske zvez
               ne govori pa o očetu otroka rojenega v zunajzakonski skupnosti. Podobno predlog
               govori le o dolžnostih in pravicah partnerjev ob prenehanju zakonske zveze ne pa tudi
               o prenehanju zunajzakonske skupnosti. Zakonodajalce seveda v tem razumemo, saj pravno
               v večini primerov ni mogoče ugotavljati, kdaj je nahajala katera od neregistriranih
               zunajzakonskih skupnosti. Rešitev vidimo v podelitvi več pravic tistim partnerjem, ki
               so se odločili za osebno in pravno utrditev svoje zveze s poroko oziroma v
               spodbujanju parov k sklepanju zakonske zveze. V nasprotnem primeru se ustvarja
               negativna diskriminacija zakonske zveze kot ustanove. S tem se države spodbuja naj
               zakonsko urejene zveze ne sklepajo, to je slabo za državo, slabo za partnerje, še
               najslabše pa za njihove otroke, saj vse študije dokazujejo, da so zakonske zveze
               stabilnejše od zunajzakonskih zvez in kot take ustvarjajo tudi boljše pogoje za rast
               in razvoj otrok. Zmanjševanje pomena v zakonski zvezi torej nasprotuje temeljnemu
               načelu, na katerem naj bi predlog gradil, to je načelo otrokove koristi.</p>
               <p>Drugič. Na nobeden način se ne moremo strinjati tudi s 3. členom predloga Družinskega
               zakonika, ki zakonsko zvezo definira kot življenjsko skupnost dveh oseb in ne kot
               skupnost moškega in ženske. Ena osnovnih naravnih značilnosti človeka je, da je
               sposoben nadaljevanja svoje vrste, se pravi, rojevanja otrok le v edinstvenem  sodelovanju moškega in ženske.
               Njuna zveza je torej že po naravnem pravu nekaj posebnega, ker ne more in ne sme biti
               izenačena z drugimi oblikami skupnega bivanja. Tudi za družbo je ne glede na
               potencialno možnost posvojitve ali umetne oploditve zveza moškega in ženske bolj
               funkcionalna kot katerakoli druga oblika skupnega bivanja, zato se je dovolj ozreti v
               zgodovino. Med čem se torej tukaj danes odločamo oziroma v tem mesecu? Na eni strani
               imamo družbeno ureditev, ki zakonsko skupnost in družino definira kot zvezo moškega
               in ženske obstojnosti katere pričajo tisočletja in tisočletja človekovega obstoja. Na
               drugi strani je ureditev, ki bi v to definicijo vključevala tudi istospolne
               skupnosti, o kateri pa nimamo nobenega zagotovila, ne bo prinesla dolgoročno še večje
               krize v našo že tako demografsko ogroženo družbo. Prepričani smo, da izenačitev
               istospolne zveze, zvezo moškega in ženske gotovo razvrednoti bistveno zmožnost
               podarjanja življenja, ki obstaja le med moškim in med žensko. Poleg tega je področje
               istospolne usmerjenosti, niti ne vemo natančno kje je njen razlog in pa vplivov
               istospolne skupnosti v njej živečega otroka že tako neraziskano, da niti približno ne
               poznamo posledic, ki jih predlagana zakonska ureditev lahko prinese. Zato so predlogi
               za zakonske spremembe na področju redefinicije družine in posvojitev s strani
               istospolne skupnosti za slovensko družbo preveč tvegana, da bi jih lahko sprejeli,
               zato predlagatelje Družinskega zakonika pozivamo, da iz predloga umaknejo napovedano
               redefinicijo družine in zakonske skupnosti ter jim namesto tega na lestvici družbenih
               vrednot raje pomagajo do višjega mesta. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA MAG. ANDREJA ČRNAK MEGLIČ:</speaker>

               <p>Hvala lepa. K besedi vabim Helidorja Cvetka. Ga ni. Dobro. Danilo Sitar. Izvolite.
               Pripravi naj se gospod Peter Zidar.</p>
            </sp>
            <sp who="SDT5:SitarDanilo">

               <speaker>DANILO SITAR:</speaker>

               <p>Spoštovana gospa predsedujoča. Spoštovani gospod minister. Spoštovani zbrani.</p>
               <p>Najprej bi rad izrazil svoje veliko veselje, da sem eden tistih srečnih, ki ga je
               danes, ko sem šel od doma objela žena. 31 let sva v zakonu, se trudiva živeti drug z
               drugim, drug ob drugem in veva, da je potrebno trdno garati za dobre odnose in da se
               morava za to oba odločiti, da sva k temu oba poklicana in da če hočeva se da in lahko
               uživava drug ob drugim. Sicer pa sem oče štirih odraslih otrok in čez nekaj dni bom
               tretjič dedek. Sam v svojem otroštvu nisem imel te sreče. Živel sem z mamo torej v
               enostarševski družini in lahko rečem, da me je odsotnost očeta iz mojega otroštva
               spremlja celo življenje. Spremlja me, kako in na kakšen način? Tako da ta praznina,
               ki jo je v meni pustila ta odsotnost očeta butne na dan tako ali drugače, sedaj v
               tem, sedaj v novem okolju ali v kakšnem drugem odnosu. Ko sem bil otrok se spominjam,
               da so moji sošolci rekli, ati mi je to pomagal, ati mi je to pomagal, z atijem sva
               šla ribe loviti, z atijem sva šla na nogometno tekmo, z atijem sva šla z čolnom nekam
               po reki, jaz pa v kot pa v jok. To so velike rane. Bojim se, da  mnogi pripravljavci tega zakona ali podobnih
               zakonov pač to delajo nevede iz nekih ran, podobnih ran zavrženosti, ran
               zapuščenosti, nebodigatreba, kaj pa je tebe treba bilo, ran nesprejetosti s strani
               enega, drugega starša, s strani obeh staršev, s strani starih staršev ali kogarkoli
               drugega in te rane so hude, globoke in nas spremljajo celo življenje. Podzavestno
               reagiramo v določeni situaciji, ne vemo, zakaj, tudi, potem kasneje v odnosu. Ko sva
               se midva poročila sva bodila na matičnem uradu knjigo Benjamina Spoka, verjetno vsi
               veste, strašnega zagovornika primisivne vzgoje. Kakšni so rezultati? Možak se je pred
               nekaj leti opravičil, da je generacije, generacije zavozil in zafural s temi svojimi
               trditvami, s temi svojim pristopom. Če berete sobotno prilogo Dela boste lahko
               prebrali, mislim da je profesorica na FD napisala, kakšni so bi se reklo današnji
               trendi med mladimi, ki <q>"nategujejo"</q> svoje izobraževanje v nedogled, itd., ostajajo
               pri 30 in 35. letih na bremenu staršev in podobno. Zakaj, od kod te rane? Mi se
               moramo malo ustaviti pa reči, kdo je sedaj tukaj normalen, kam gre res ta naša
               družba. Spominjam se raziskave, ki sem jo nekoč prebiral pa me je do srca pravzaprav
               prizadela. Namreč nekdo piše, zakaj so izginile narodi: Asirci, Babilonci, Feničani,
               Stari Rimljani, Grki, itd. Zakaj? Skupni imenovalec je bil razvrednotenje in razpad
               družine in mi to danes delamo, jutri se bomo spraševali, pa ne mi, ampak naši otroci,
               kaj so njihovi starši v danem trenutku delali. To je naše dejstvo, to je naša
               realnost. Nekdo, mislim da vem kdo, Benjamin Franklin, Abraham Lincon je rekel: <q>"Moč
               naroda je v njegovih družinah."</q> - kakšna je moč Slovenskega naroda, ljudje božji,
               kakšna? Ali drugi, ki pravi: <q>"Družina je obrambni zid države."</q> - kakšen je pa naš
               obrambni zid? Popolnoma razpadajoč, luknjičav, ga ni več enostavno. Mi smo
               izpostavljeni vsem vdorom tujega nasilja nad nas, naše družine, naše otroke, naše
               zanamce in mi to puščamo, mi pač gledamo, potiskamo glavo v pesek, nič ne naredimo za
               to, da bi ostala družina, kar v bistvu je v resnici. Saj nisem nestrpen, bog ne daj.
               Nič nimam proti otrokom, ki so v takem ali drugačnem okolju preživljali svojo
               mladost, tudi jaz kot gospod recimo v rejništvu, jaz sem bil tudi v rejništvu pri
               svoji teti pa sem bil tudi nebodigatreba. Nič nimam proti vsemu temu, rešujte otroke,
               naj bodo enakopravni, naj imajo enake pravice, samo ne v istem zakonu, saj se da
               najti neke druge  poti, zakaj
               tlačiti vse v eden žakelj, zakaj je ta floskula, da pač zadeve urejujemo celovito
               itd. z enim zakonom, saj ni potrebno. Sam pripadam eni veliki družini zakoncev in
               družin v slovenskem prostoru, mislim da nas je več kot tisoč ali lahko bi rekel še
               več, ki nas združuje organizacija ali pobuda, ki ji rečemo, družina in življenje. Kaj
               delamo v družini in življenju? Organiziramo seminarje za zakonce, kjer jih učimo kaj
               je komunikacija, kjer jih učimo kaj je pomeni to sprejeti drugega, drugačnega pa ne v
               smislu take različnosti, o katerih govorimo, ampak v različnosti moške in ženske
               narave, zakaj žena tako reagira, mož drugače. Koliko manj bi bilo sporov, če bi bili
               mi usposobljeni v zakonu recimo tako kot so usposobljeni za poročni dan, ki je samo
               začetek nečesa česar se ljudje ne zavedajo.</p>
               <p>Zato predlagam, gospod minister, globoko premislite preden boste to zakonodajo
               nadaljevali in poskušaje najti poti, kako pomagati družinam, da ostanejo to kar so,
               da se boste mož in žena ljubila med seboj, da si bosta podarjala ne samo čas, ampak
               tudi samega sebe, da bodo otroci doživeli, a ha, mati in ati se imata rada. To je
               trdnost, to je hrbtenica otroku za prihodnost in za življenje, druge na žalost ni.
               Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA MAG. ANDREJA ČRNAK MEGLIČ:</speaker>

               <p>Vabim Petra Zidarja. Pripravi naj se gospod Robert Ivanc.</p>
            </sp>
            <sp who="SDT5:ZidarPeter">

               <speaker>PETER ZIDAR:</speaker>

               <p>Dragi in spoštovani. Ustavno sodišče Republike Slovenije je v postopku za oceno
               ustavnosti 22. člena ZRIPS ugotovilo neskladnost te določbe z Ustavo Republike
               Slovenije. Glede na ugotovitev Ustavnega sodišča, da gre v bistvu za enake dejanske
               in pravne podlage življenjske skupnosti istospolnih in skupnosti med moškim in žensko
               ter, da razlikovanje v ureditvi obeh skupnosti vključno s pravnimi posledicami teh
               skupnosti ne temelji na neki stvarni, neosebni različni okoliščini temveč v spolni
               usmerjenosti je predlog zakonika isto spolnost prevzel v vseh elementih in izenačuje
               zakonsko zvezo. S tako pravno ureditvijo bo omogočeno tako v zakoniku tudi pravno
               priznanje posvojitev s strani istospolnih partnerjev. Vse lepo in prav, vse lepo in
               prav, če bi bilo s tem določena samodejno določena tudi usoda tretje osebe, otroka
               namreč. Trdim, da istospolna partnerja nimata osnove in pogojev za uveljavljanje
               otrokovih koristi. Otrok potrebuje za svoj celotni razvoj očeta kot roditelja in kot
               nosilca moške narave ter matere kot roditeljice in nosilko ženske narave. Katera
               doživlja ločeno in hkrati v neločljivi povezavi kot eno v tretji starševski entiteti
               in tretjemu odnosu do staršev. V svojem razvoju spremlja odnose med njima, ki so zanj
               tako močni, da vlivajo naj že v zrelih letih. Je skrito pot in srečevanja in
               oddaljevanja svojih staršev in njunih travm in viharjev, lepega pa tudi podrtega
               drevja, na poti, ki starša včasih tudi ločuje. Ni vedno lahko, vendar je tam, je v
               družini, kamor sodi. Je tam, kjer je še nezavedno navezal prve odnose, spregovoril
               prvi zlog, naredil prvi korak in spet in spet stopil v odnose in bil deležen vzgoje
               tudi trde, ko ga je bilo treba močno zagrabiti, da se ni izmuznil pod tovornjak ali
               padel z balkona. Bolj kot je trda zakonska zveza med možem in ženo tudi formalno, kot
               zveza zvestobe, razumevanja in solidarnosti, to pa so zanesljivi žarki ljubezni,
               trdnejši so temelji družine in boljša napoved je za otrokov razvoj.  Kaj pa skrbništvo, rejništvo in
               posvojitev? Ja, gotovo je treba poiskati okolje in pogoje, ki bodo najbližje
               izvornemu družinskemu življenju. Prepričan sem, da morebitni ugodni materialni pogoji
               ne smejo pretehtati okolja, kjer so otroku zagotovljene materinsko-očetovske in
               hkrati žensko-moške danosti, kar naravnost istospolna partnerja omenjene danosti
               nimata in je ne moreta nuditi, pa naj bosta še tako idealna kot posamezna človeka.
               Zato so otrokove koristi bistveno in nepopravljivo okrnjene, kar posledično
               istospolne partnerje izloča kot morebitne rejnike in posvojitelje, posledično pa se
               istospolna zveza ne more enačiti z družino. Vsi argumenti govorijo v prid družini,
               osnovni naravni cilji te družbi, trdni zvezi med žensko in moškim, ki lahko
               zagotavlja varnost in razvoj tako njenemu odraslemu delu, tudi odraslemu, kot tudi
               otrokom in družbi kot celoti. Ko postajata moški in ženska eno tole in ena želja, se
               tretji človek spočete enkratno in individualno, nedotakljivo novo življenje. Moški in
               ženska se s svojo telesno, duševno in duhovno naravo dopolnjujeta in delujeta
               sinergijsko. Kot skupnost imata in lahko nudita več kot drugačno postavljeno
               skupnost. Kako močne so vezi v družini, z vso silovitostjo kažejo tudi primeri, ko
               družina razpade. Takrat je vse narobe. <gap n="..."/><stage>/Nerazumljivo./</stage><gap n="..."/> enostarševske družine
               rešujete z rejništvom ali s skrbništvom. Kakorkoli že, otrok mora imeti pravico
               vedeti za svoje biološke starše. Kako vztrajno še v zrelih letih iščejo nekateri
               svoje biološke starše, pa čeprav se potem z njimi le rokujejo in razidejo, pa so
               potešeni, ena težka rana se jim je zacelila. Tudi nadvse koristno je vedeti za
               morebitne dedne in druge bolezni svojih prednikov, tukaj pa je še druženje z
               morebitnimi polbrati in polsestrami ter starimi starši. Na stare starše pravzaprav v
               tej zakonodaji premalo opozarjamo, pa dedovanju. Morda je zgolj teoretično, ampak
               lahko čez noč spoznaš, da si poročen s kakšnim od ožjih sorodnikov. Tudi otroci
               razvezanih staršev morajo imeti stike z obema staršema, nikakor ne bi smeli biti
               žrtev medsebojnega sovraštva bivših zakoncev otrokovih staršev. Poglejte, jaz sem
               pravzaprav starš v treh funkcijah, enkrat biološki starš, enak krušni starš, enkrat
               socialni starš. Starš torej med dvema, eni deklici iz Tibeta in enemu fantu iz
               <gap n="..."/><stage>/Nerazumljivo/</stage><gap n="..."/> kjer ji finančno pomagam. In prav tukaj jaz vidim tukaj te
               homoseksualne družbe ali pa skupnosti, da bi na tak način pomagali otrokom. Dr.
               Kopačeva je dejala; ja, otrok mora tudi dedovati. Ja, saj lahko deduje, saj mu lahko
               pravzaprav, če ne more formalno dedovati, se mu pa lahko podari. Pravzaprav ta
               socialna komponenta. Kot krušni starš, pa sem starš trem fantom, katerih oče je umrl
               v delovni nesreči in seveda, poleg matere in njene ženske komponente, sem sedaj jaz
               tukaj kot moška komponenta in velikokrat se zgodi, ta te otroci pridejo k meni tako,
               da se skrijejo pred materjo in ji zastavljajo določena vprašanja. Praktično vidim,
               čutim in doživljam, kako potrebujejo moško komponento in žensko komponento. Da bodo
               še drugi imeli možnost, hvala. Nasvidenje! <gap n="..."/><stage>/Aplavz./</stage><gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Robert Ivanc, pripravi naj se gospod Zlatko Šagaj.</p>
            </sp>
            <sp who="SDT5:IvancRobert">

               <speaker>ROBERT IVANC:</speaker>

               <p>Spoštovani vsi skupaj tukaj, pa predsedujoča! Dvignili ste me iz postelje, ker sem to
               doma opazoval, ker zelo dobro spremljam, sicer, to je zelo demokratično, Državni
               zbor, sem pa  iz Prlekije,
               tudi rejenec kot otrok in potem te včasih kar potegne, pa ne moreš, pa se huduješ pa
               tako, tako da nekaj tja v en dan govorit, kot so mnogi, je brezveze. Jaz bi vam samo
               rad, tistim mladim ali pa tisti, ki so že odšli, pač one še se bodo izkušnje izbrali,
               tudi doživeli, preživljali. V glavnem sem s ponosom iz Prlekije, kot otrok, kjer smo
               bili viničarski otroci, ki nismo imeli nič, skoraj ne zajest, pa tako naprej. Mnogi
               niti ne vedo kje je Ljutomer kje je pa mestece, ki bi bili lahko vsi ponosni, tega
               tudi marsikateri poslanec ne ve. Jaz sem po kazni iz občine ljudi peljal na izlet, da
               so se zapomnili kje je to. Kje se je slovenska beseda nekoč obdržala v šoli, verouku
               takrat in uradih. Torej, da nadaljujem, otroštvo je bilo zelo težko, bil sem posvojen
               pri, od moje mami pri bratu, nista mogla imeti otrok. Prvi dan, ko sem šel v šolo,
               prvi razred, takrat je bilo vse makadam, kolovozi, me je, ker se je to po vasi
               izvedelo, da sem jaz tam rejenec, nekdo po šoli, ko smo se tako malo, ne zmeraj,
               ampak tako govorili eden drugemu razne take stvari, pa mi je eden rekel, kaj boš pa
               ti, ki si za pet litrov šnopsa prodan. Jaz sem se jokal kot dež, prišel domov, nista
               mi znala povedati, pač tudi dosti dela ali pa tudi drugače, ker niso vsi
               intelektualci. V glavnem takrat se je začelo razmišljanje, zakaj mi je to ta sošolec
               rekel. To me je spremljalo in še danes, ko se srečava, me objame, ker potem se je to,
               ko smo bili starejši, sem mu rekel, zakaj si mi to rekel in mu je še danes hudo. Jaz
               sem to pozabil in opravičil. Tako da, govoriti nekaj, tisti ki bi sprejemali ta zakon
               kar tako, jaz o tem ne bi niti dosti govoril. Moja izkušnja je večja kot pa v večini
               ljudi, ki so sedaj evroposlanci, ker jaz sem bil po teh državah kjer se kroji, se
               smatram za velikega Evropejca, kjer se krojijo zakoni itn., in ni treba vse takoj
               poklekniti in sprejeti zakona. Mi smo tukaj doma, mi smo zmeraj bili Evropejci. Tukaj
               se evropska kultura spreminja, pa ne zaradi tega, ker je pač reka Kolpa ali kako bi
               že rekel, ampak tako je. Tukaj smo še narod kulinarično, kulturno, po pridnosti na
               sploh, tisti ki se lahko zgledujemo, pa če je komu prav ali ne. Kljub temu, da so
               vojne umazane, pač zmeraj smo gledali nekam drugam, nikoli proti jugo. To sem jaz
               tudi za medije rekel v Stockholmu, kjer sem tudi živel. In iz tega naslova bi jaz, če
               bi bilo mogoče, poslancem povedal ali pa, če kdo to gleda ali pa poslanskim skupinam,
               apeliral in to zelo strogo in v imenu vseh Slovencev, prešel bo na neke točke, ki
               govorimo o otrocih, bi rad predvsem poudaril, to jaz ne bom ponavljal besed, ki so
               sedaj eni brali te referate. Povedal bi to, ker imamo izkušnje za 200 let, na
               Švedskem je otrok tako zaščiten,  če ti zamahneš samo enkrat proti otroku, pa ga nadereš, ti ga država
               vzame in to je prav. In tam imajo socialo tako dobro razvito, da mi ne bomo imeli,
               jaz tega ne bom doživel. Torej tudi ženske so tam zaščitene, če dobi eno, kako bi
               rekel, zaušnico, kot to radi počnejo celo eni malo južneje, tisti so bili takoj v
               norišnici, v umobolnici in to je prav. Jaz sem proti temu, da se žensko udari. Mi
               imamo sicer sedaj neke ljudi, ki to pa ono pa tretje predlagajo, žal že sedemnajst
               let hodijo tam okrog po evropskih državah, mi, eni, ki smo zamejski Slovenci, to bolj
               poznamo. Predvsem moja druga domovina, najbolj liberalna, kdor tega ne ve, če hodi
               tudi v Holandijo, Nizozemsko, to je najbolj liberalni narod, kljub temu, da so bili
               kolonialisti, na svet, v Evropi pa itak. In naj se tam zgodi zgledujejo kako, kadar
               gre za ta zakon o čemer danes govorite, o homoseksualcih oziroma istospolnih
               partnerjih, ker imajo tam tudi otroke, samo oni imajo staro tradicijo demokracije,
               Nizozemci in so tudi najbolj ferplay do vseh ljudi, ki tam prihajajo. Če boš ti rekel
               dve besedi nizozemski, te bodo tam pohvalili. Jaz sem vsa tale povzetja, ker sem bil
               v inozemstvu, prišel v najhujših tegobah Jugoslavije, prišel domov, 8 let pred tem
               napovedal kot vizionar, tam sem društva ustanavljal, v Avstriji recimo, in prišel
               domov in točno to naredil kot navadni otrok, taki ki sem vam ga omenil, nisem doktor,
               nisem magister, ne bi pa z vsakim magistrom zamenjal. Skozi moje izkušnje, delal sem
               zmeraj socialne stvari, dobre stvari za narod, to še tudi danes počnem, bil sem
               glavni za propagando takrat slovenske demokratične zveze v izvršilnem odboru kot
               član, veliko naredil za to, tako da nekdanji kolega Rupel je rekel, še enega Zlatka
               pa bi bila Reka naša. Jaz vam hočem na srce položiti, oprostite, da sem mal
               prekoračil, da si to zapomnite, da smo tukaj mi doma, da smo mi zmeraj Evropejci bili
               in to smo, in da se ni treba podrejati dlih takoj kakor nam kdo veleva nekje drugje.
               Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. K besedi naj pristopi Zlatko Šagaj. Pardon. Dr. Igor Bahovec in še zadnji
               razpravljavec, Vinko Kos.</p>
            </sp>
            <sp who="SDT5:ŠagajZlatko">

               <speaker>ZLATKO ŠAGAJ:</speaker>

               <p>Spoštovani! Poglejte, jaz bi se dotaknil načina, kako je bil ta zakon predlagan in
               kako skuša priti do uveljavitve in nekaterih rešitev. Najprej bi se dotaknil, mislim
               da je eno temeljnih vprašanj, vprašanja človekovih pravic in razumevanja
               uveljavljanja človekovih pravic. Na strani 9 in 10 predlagatelji navajajo vrsto,
               resolucijo evropskega parlamenta, evropsko sodišče je <gap n="..."/><stage>/Nerazumljivo./</stage><gap n="..."/> od
               temeljnih pravic in tudi naše Ustavno sodišče. S tem se strinjam, toda vprašanje je
               drugo in izhaja iz pristopa komunitarizma oziroma, če rečem malo bližje, evropske
               tretje poti, britanske, ki je bližje levici kot desnici oziroma ni ne leva ne desna.
               Ali je temeljna človekova pravica oziroma ali je pravno priznana človekova pravica
               tudi ta, da se morajo istospolne zveze obravnavati kot heterospolne in z njimi
               povezane posledice, kar se pogosto sliši v javnem govoru in na kar se vsaj posredno
               tudi sklicuje predlagatelj. Mislim, da je treba izhajati iz prakse, praksa pa je, da
               mnoge dežele, države ki bi jih težko opredelili kot države, ki so zoper človekove
               pravice nasprotno, zakonsko zvezo obravnavajo kot zvezo moškega in ženske. In tudi
               tam, kjer je bil drugi predlog sprejet, je to pogosto vodilo v, če temu rečemo
               družbeno razklanost in v nekaterih primerih tudi do zahteve po družbeni redefiniciji.
                   Torej, kako razumemo
               človekove pravice? Menim, in o tem so strokovnjaki različni, da ni enoznačnega
               razumevanja človekovih pravic in da se strokovna javnost glede tega precej razlikuje,
               kar se zelo dobro vidi v ameriških debatah in kje drugje. Zato bi predlagal, da se
               govor o človekovih pravic umakne iz vprašanj, ki so tukaj notri za slovensko družbo
               vprašljive ali ki nas delijo in se uporabi druge argumente, na podlagi katerih se
               lahko isti predlog uveljavi. Torej, nisem proti predlogu, ampak proti temu, da se
               uporablja govor človekovih pravic, toliko bolj tudi, ker se zdi, da je zloraba in
               tudi inštrument Ustavnega sodišča. Zakaj? Kot oče in kot strokovnjak sociolog moram
               reči, da se mi zdi zelo neprimerno, da se uporablja argument dediščine za spremembo
               institucije zakonske zveze. Dediščina je ekonomska kategorija. In tudi če ne bi
               Ustavno sodišče do dodelilo menim, in bi tudi zavzel, da to je pravica istospolnih
               partnerskih zvez, kakorkoli se že imenujejo.</p>
               <p>Drugo vprašanje z drugega vidika je pa vprašanje posvojitev, ki se tudi mora
               reševati, ampak z drugega vidika.</p>
               <p>Druga točka, katere bi se dotaknil je vprašanje poimenovanja. Zelo zanimiv je
               britanski primer, ki ga navaja predlagatelj in s katerim bi se v mogočem strinjal.
               Ampak tam, zanimivo, kljub temu, da so posvojitve istospolne dovoljene, za zvezo med
               istospolnimi partnerji se uporabi civilno partnerstvo. Menim, da je dobro biti
               dosleden in tudi sam nimam nič proti temu, da se uporablja civilno partnerstvo zato,
               ker različne besede lahko opredelijo pravno nekaj podobnega. Isto kot je istospolna
               skupnost se razume kaj je, z drugo besedo poveš pravno isti argument. Torej, to je
               vprašanje dikcije.</p>
               <p>Potem je vprašanje enostarševskih družin, za katere sam menim, da jih je treba zelo
               zelo zaščititi. Enostarševske družine so dejansko v družbi deprivilegirane. Vendar
               žal poznamo prakso slovenskih enostarševskih in ne čisto enostarševskih družin.
               Zanimivo, da razen uvodoma kasneje v predlogu te družine niso omenjene. Mislim, da bi
               predlog zakonika moral to urediti tako, da bi zaščitil status enostarševskih družin
               in jih razločil od dvostarševskih družin, ne glede na to ali so to zakonske zveze ali
               zunaj zakonske zveze, drugače rečeno, če rečem v poenostavljeni in pregrobi obliki,
               ampak vendarle, da vemo za kaj gre. Če obstaja zunaj zakonska skupnost in iz nje
               izhajajoče obveznosti in pravice taka zveza oblikuje dvostarševsko družino, kar
               pomeni posledice za vse socialne transfere in tako naprej, ker dobro vemo, da v
               Sloveniji ni najbolj urejeno in nekateri tukaj igrajo dvojno vlogo. V tem smislu se
               mi zdi, da tukaj  predlog
               zakona ni dodelan in bi ga bilo treba popraviti oziroma dodelati.</p>
               <p>Tretja stvar, razumem, da je to cilj, ampak nekako <gap n="..."/><stage>/Nerazumljivo./</stage> Tretja stvar
               zunaj zakonske skupnosti to bi izpustil. Gre predvsem za vprašanje poimenovanja. Za
               vprašanje tega, da se mi zdi, da ker ni o njih nič zapisano v zakonu, razen da so
               enakopravne, se pojavlja vprašanje: Kdaj in zakaj so zunaj zakonske skupnosti
               odgovorne enakopravno, kot so zakonske skupnosti? Torej, če so enakopravne, za kar
               sem jaz <q>"za"</q>, je treba opredeliti kdaj je neka skupnost lahko na neki inštituciji,
               nekaj tretjega, zunaj zakonska skupnost, da je pa neka zveza, ki to ni. Brez tega je
               težko določiti pravice in obveznosti.</p>
               <p>Zaradi vsega tega menim, da bi bilo dobro predlog precej dodelati in verjetno
               najbolje umakniti in ga razviti in tukaj bi se <gap n="..."/><stage>/Nerazumljivo./</stage> in britansko tretjo
               pot, ki se večkrat uporablja preko družbenega dialoga. Družbeni dialog pomeni pa
               dialog strokovnjakov in dialog zainteresirane javnosti. Bojim se, da tako kratek čas,
               kot je bil sedaj dan, to ne omogoča. In zato tudi rešitve, ki bodo dane marsikomu se
               bodo zdele vsiljene. Se mi zdi, da je to tako pomembna tematika, ki je skupna celemu
               svetu, ne samo Evropi, da je prav, da se ta prostor Slovenci damo in da ne pride to,
               kar je sedaj, žal, že prišlo neljubo zelo, meni tudi, da se koalicija in trenutna
               vlada oziroma stranke, ki to tvorijo postavljajo v ideološki boj <q>"za"</q> ali <q>"proti"</q>
               predlogu. Mislim, da je to slabo za predlog, ker tukaj gre za nekaj, kar se nas vseh
               tiče, ne glede na to kakšne politične orientacije, kakšne strokovne orientacije,
               katerekoli druge orientacije smo.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Še zadnji razpravljavec gospod Vinko Kos.</p>
            </sp>
            <sp who="SDT5:KosVinko">

               <speaker>VINKO KOS:</speaker>

               <p>Hvala za besedo. Jaz sem napovedal dve temi privilegiranost <q>"koruzništva"</q> in to kar
               je pač najbolj boleče, posvajanje otrok istospolnih partnerjev. To, da država
               privilegira ljudi, ki se ne registrirajo, to je neke vrste pravni suicid države.
               Država se obnaša kot kakšna zmedena punca, ki človeku, ki se trudi okoli nje, pač, ga
               ne opazi in se meče na zobe za tistim, ki je ne <q>"šmirgla"</q>. To potegne cel kup resnih
               posledic za seboj. Zakaj bi se človek poročil? Zakaj bi človek sam sebi škodo delal?
               Nekaj trdih konzervativcev to vseeno uprizori. Mislim celo, da bi bilo edino
               primerno, če je država tako zmedena, da bi se tisti, ki mu zakon kaj pomenil samo
               cerkveno poročil v katerikoli veroizpovedi, seveda.</p>
               <p>Sedaj pa to, da bi ljudje, ki živijo v istospolnih skupnosti lahko posvajali. To, da
               se jim omogoča medsebojno dedovanje, to je normalno.  Da bi se pa otroke izročalo ljudem, ki imajo na nek
               način nerazrešen odnos do nasprotnega spola, kakršnekoli zamere, recimo vem za
               človeka, ki je živel med samimi malce čudnimi ženskami in se mu je zamerilo vse
               ženstvo in zdaj živi v partnerski zvezi z enim moškim. In da grem tako v središče.
               Nekdo, nek par, ki bo sprejel otroka istega spola oziroma začnimo z nasprotnim, skrbi
               me kako bo vse tiste zamere temu otroku, recimo kako jih bo prerasel v odnosu do tega
               otroka, če je pa isti spol, recimo vsak otrok občuduje svoje starše, zlasti, če lepo
               ravnajo z njim in jih poskuša oponašati, dobiva vzorce obnašanja in se bo v obdobju
               odraščanja poskušal čim bolj podobno staršem obnašati in dosti razumljivo bi bilo, da
               bi se jim nekako pridružil pri tej bližnjosti. In en prijatelj, ki je pošten človek,
               ki se ima za komunista, ker se ni nikoli preimenoval je tako dobro nekako definiral,
               to se da tudi na blogu videti, Deprofundis on se piše, podpisuje Bin, je napisal kako
               bosta dva očka v navednicah razodela otroku skrivnost ženske, ki je sama nista uspela
               razrešiti. Hvala. <gap n=".."/><stage>/Aplavz./</stage><gap n=".."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Na vprašanja oziroma pobude iz javne razprave nam bo najprej spregovorila
               dr. Petrnelova, pičico na javno razpravo pa bo pristavil gospod minister.</p>
            </sp>
            <sp who="SDT5:KončinaPeternelMateja">
               <speaker>DR. Mateja Končina Peternel:</speaker>
               <p>Najlepša hvala za besedo. Jaz bi samo eno pojasnilo
            dala v zvezi z vprašanjem zakaj je predlog zakonika zasnovan tako, da se ukrepi na
            določen čas preverjajo, zakaj ni mogoče v določenih primerih takoj odločitev v bistvu
            recimo o trajnem odvzemu otroka staršem, ne pa da se to na tri leta, kot je bilo rečeno,
            preverja. Jaz bi poudarila, da je bilo ravno kot sem rekla takrat v uvodu namen
            zagotoviti, da se bo država s to družino ukvarjala, kar pomeni, da če se ugotovi, da je
            otrok ogrožen v družini, se otroka iz te družine izloči in se določi za koliko časa,
            maksimalno tri leta in je potem po treh letih treba pogledati. Staršem se med tem
            svetuje, svetuje se jim udeležba v raznih programih in tako naprej. In če se zgodi to,
            da starši po treh letih ali pa potem, da se ukrep ponovno ponovi še za tri leta, po
            šestih letih izkaže, da se niso potrudili vzpostaviti v svoji družini situacije, da se
            ta otrok nazaj v družino vrne, potem je v sistemu ukrepov naslednji ukrep odvzem
            starševskih skrbi in ko se odvzamejo starševske skrbi takrat se pa potem lahko otroka
            bodisi da v posvojitev ali pa uredi trajno rejništvo. In prav zaradi tega je urejena ta
            postopnost ukrepov in tudi odgovornost staršev, da dejansko poskrbijo za to, da se bodo
            otroci lahko v to okolje vrnili. Zdaj v sedanji praksi smo imeli situacije, ko so bili
            otroci ves čas v rejništvu in praktično so se starši ves čas vpletali v vzgojo in
            varstvo teh otrok, na drugi strani pa sami niso bili sposobni zagotoviti ustrezno okolje
            za tega otroka, kar temu otroku ne prinaša neke stabilnosti in dolgoročne varnosti.
            Najlepša hvala. </p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod minister, izvolite.</p>
            </sp>
            <sp who="SDT5:SvetlikIvan">

               <speaker>DR. IVAN SVETLIK:</speaker>

               <p>Hvala lepa. Najprej zahvala
               vsem, ki ste vztrajali do konca in tudi tistim, ki so odšli in ki ste prispevali k
               tej razpravi s svojimi predlogi, ki jih bomo v nadaljevanju še pregledali, preučili
               in ob tem tudi vsem tistim, ki ste navajali svoja prizadevanja zato, da bi bila
               slovenska družina trdna. In tukaj se prav gotovo ne razhajamo.</p>
               <p>Bi pa rad nekaj komentarjev dal k tej razpravi, če dovolite, nekaj zelo konkretnih,
               nekaj pa bolj načelnih, ki se mi zdijo vseeno na mestu ta trenutek.</p>
               <p>Veliko je bilo govora in razprave okrog istospolno usmerjenih državljanov in o tem
               kaj je naravno in kaj ni s tem v zvezi. Ti ljudje so naravno rojeni, tako kot je
               hotela narava ali tako kot je hotel bog, tisti, ki v to verjamete. Takšni so
               ustvarjeni. Vse drugo kako potem funkcionirajo v tej družbi, kakšne pravice jim damo
               ali ne damo, je pa stvar nas samih. In tukaj se testira ali smo odprta družba, ali
               smo družba kjer damo možnost vsakemu ali pa nismo. In s tem v zvezi bi bila potrebna
               temeljita presoja. Ali je družba s svojimi zakoni, ureditvijo, ali ima pravico tisto
               kar je bilo naravno rojeno in kar je bilo po naravi dano nekako diskriminirati,
               postavljati v nek drug položaj, to se je treba na tem mestu zelo jasno vprašati.</p>
               <p>Za konkretno vprašanje okoli tega ali je možna zakonska zveza tudi med sorodniki. Če
               bi prebrali predlog zakona v tem smislu bi videli, da ne, ker je to pač zadržek, ki
               to preprečuje. Zakonska zveza se lahko sklene, če ni zadržkov, to je pa eden od
               zadržkov, katerakoli pravzaprav, ne samo tista, ki ste jo vi imeli v mislih.</p>
               <p>Četrta stvar na katero bi rad opozoril in ki jo zelo izpostavljate je kako so družine
               tiste tradicionalne, prave družine po mnenju večine tukaj, ki ste razpravljali,
               diskriminirane. In v določenem smislu imate prav. Mi smo na ministrstvu že začeli
               odpravljati to napako kar zadeva otroške dodatke in pravice do njih in odpravljali
               bomo tudi na drugih področjih to neenakopravnost. V tem smislu, da se zmeraj kadar
               sta oba starša znana pri določenem otroku ne glede na to ali živijo skupaj ali ne
               obravnavajo na enak način. In tudi skozi zakonodajo, ki bi urejala tako imenovano
               enotno vstopno točko se bo to natančno preverjalo.</p>
               <p>K temu bi še to dodal, da ko je razprava o tem vprašanju, da je družinska politika v
               Sloveniji trdna politika in izdatno financira in družine in otroka, skozi številne
               oblike socialnih pomoči, transferov kakorkoli to poimenujemo, to ne trdimo samo mi,
               to je opazila organizacija OECD, ki nas je podrobno pregledovala. In tudi ogromna
               sredstva, največji del sredstev, ki jih naše ministrstvo, pa ne samo naše, namenja za
               te transfere gre družinam in gre otrokom. Tako, da tukaj smo lahko kritični, vendar
               bi ne kazalo pretiravati dokler primerjalno ne pogledamo koliko družbenih sredstev se
               porazdeli med družine in otroke.</p>
               <p>Zaključil bi pa s tistim kar je že izpostavila sekretarka, pa se mi zdi osrednja
               misel.  Torej, smo istega
               mišljenja, družina je temeljna celica družbe. Mi želimo to družbo okrepiti tako, da
               priznamo različne oblike družin. Kajti družba bo šibkejša, če jih bomo polovico,
               recimo, ki niso tipične, tradicionalne katoliške družine, izključili, če bodo
               postavljeni v drugačen položaj, in otroci v njih. Tu je treba najti odgovor na to
               vprašanje. In mi trdno verjamemo, da bi tu delali družbo v celoti, če hočete, skozi
               takšen tretma šibkejšo. In to je tisto, kar je ključno pri odločanju o tem zakoniku.
               Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa gospodu ministru in hvala lepa tudi vsem 38 razpravljavcem, ki so
               sodelovali na današnji javni predstavitvi mnenj. Naj vas opozorim, da bomo
               magnetogram tega srečanja pripravili in ga skupaj s pisnimi prispevki posredovali
               ministrstvu, ki bo pripravilo nadaljnja gradiva za javno razpravo. Prav tako pa bomo
               magnetogram in pisne prispevke objavili tudi na spletni strani Državnega zbora. Hvala
               lepa in lahko noč!</p>
               <stage type="time">(Javna predstavitev mnenj je bila končana 12. oktobra 2009 ob 17.52.)</stage>
            </sp>
         </div>
      </body>
   </text>
</TEI>