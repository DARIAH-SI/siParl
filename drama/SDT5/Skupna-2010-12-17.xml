<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-Skupna-2010-12-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session" corresp="#SDT5-Skupna-2010-12-17.OZZEU">2F4AFFB1E691DEBBC12577EC004ADDE4</idno>
               <idno type="custom" subtype="session" corresp="#SDT5-Skupna-2010-12-17.OZG">E23EFDC97BA69E76C12577ED00365C89</idno>
               <idno type="custom" subtype="day" corresp="#SDT5-Skupna-2010-12-17.OZZEU">3E0086525C050845C125780D002D3692</idno>
               <idno type="custom" subtype="day" corresp="#SDT5-Skupna-2010-12-17.OZG">87E4CF0F6261B2C6C125780D002D733E</idno>
               <idno type="URI" corresp="#SDT5-Skupna-2010-12-17.OZZEU">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=3E0086525C050845C125780D002D3692</idno>
               <idno type="URI" corresp="#SDT5-Skupna-2010-12-17.OZG">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=87E4CF0F6261B2C6C125780D002D733E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-Skupna-2010-12-17.OZZEU" n="079">
               <name>Redna</name>
               <date when="2010-12-17"/>
            </setting>
            <setting who="#SDT5-Skupna-2010-12-17.OZG" n="028">
               <name>Redna</name>
               <date when="2010-12-17"/>
            </setting>
         </settingDesc>
         <particDesc>
            <listOrg>
               <org xml:id="SDT5-Skupna-2010-12-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-Skupna-2010-12-17.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                     <org xml:id="SDT5-Skupna-2010-12-17.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZADEVE EVROPSKE UNIJE</stage>
            <stage type="session">79. seja</stage>
            <stage type="title">ODBOR ZA GOSPODARSTVO</stage>
            <stage type="session">28. seja</stage>
            <stage type="date">(17. december 2010)</stage>
            <stage type="chairman">Sejo je vodila Darja Lavtižar Bebler, predsednica Odbora za zadeve Evropske unije
            in Matjaž Han, predsednik Odbora za gospodarstvo.</stage>
            <stage type="time">Seja se je pričela ob 8.17.</stage>


            <sp xml:id="SDT5-Skupna-2010-12-17.sp1">

               <speaker>PREDSEDNICA DARJA LAVTIŽAR BEBLER:</speaker>

               <p>Drage kolegice in kolegi, spoštovani gostje. Začenjam 79. sejo Odbora za zadeve
               Evropske unije in po dogovoru z gospodom Hanom, predsednikom Odbora za gospodarstvo,
               bom sejo vodila sama oziroma jaz. Obveščam vas, da so zadržani in se seje ne morejo
               udeležiti, nihče. Se pravi, da lahko pričakujemo, da bomo sklepčni, da bodo vsi
               prišli in tudi nadomestnega člana ni nobenega, kar zadeva Odbor za zadeve Evropske
               unije, tako da smo vsi prisotni ali pa vsak čas bomo. Torej besedo dajem predsedniku
               Odbora za gospodarstvo, gospodu Matjažu Hanu.</p>
            </sp>
            <sp xml:id="SDT5-Skupna-2010-12-17.sp2">

               <speaker>PREDSEDNIK MATJAŽ HAN:</speaker>

               <p>Lepo dobro jutro tudi v mojem imenu. Pričenjamo z 28. sejo Odbora za gospodarstvo. V
               imenu Odbora za gospodarstvo pozdravljam gospoda komisarja, gospoda dr. Potočnika z
               ekipo. Opravičujem se, ker je pač tako zjutraj ta seja pa vendarle, mi imamo še danes
               zasedanje Državnega zbora in upam, da bomo do desetih tudi končali. Naj ugotovim, da
               je namesto Miroslava Kluna, na seji prisotna gospa Julijana Bizjak Mlakar. Kar se
               tiče pa opravičil pa tudi Odbor za gospodarstvo oziroma jaz osebno nisem dobil
               nobenega opravičila. Se opravičujem. Gospod Jakob Presečnik nadomešča gospoda Franca
               Bogoviča. Tako, da lahko tudi začnemo s sejo in dajem besedo nazaj gospe Beblerjevi.
               Hvala.</p>
            </sp>
            <sp xml:id="SDT5-Skupna-2010-12-17.sp3">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Obveščam vas, da so na sejo povabljeni gospod Dr. Janez Potočnik, komisar
               za okolje, mag. Mihela Zupančič, vodja predstavništva evropske komisije v Sloveniji,
               poslanci evropskega parlamenta iz Republike Slovenije, predsednik Komisije za
               mednarodne odnose in evropske zadeve v Državnem svetu, gospod Vincenc Otoničar ter
               predstavniki Vlade in vse navzoče še enkrat lepo pozdravljam.</p>
               <p>Prehajam na določitev dnevnega reda seje Odbora za zadeve Evropske <stage type="mag">(Nadaljevanje)</stage> unije. S sklicem seje ste prejeli dnevni red
               z dvema točkama dnevnega reda. Ker v poslovniškem roku ni nihče predlagal razširitve
               ali pa umika katere izmed točk dnevnega reda, je določen takšen dnevni red, kot ste
               ga prejeli s sklicem.</p>
            </sp>
            <sp xml:id="SDT5-Skupna-2010-12-17.sp4">

               <speaker>PREDSEDNIK MATJAŽ HAN:</speaker>

               <p>Hvala lepa. Da ne bi jaz ponavljal besede gospe Beblerjeve, tudi Odbor za
               gospodarstvo prehaja na določitev dnevnega reda. S sklicem seje ste prejeli isti
               dnevni red, z eno točko dnevnega reda. Tako, ker v poslovniškem roku tudi mi nismo
               prejeli nobenih predlogov za njegovo spremembo, je določen takšen dnevni red seje,
               kot ste ga prejeli s sklicem, tako da lahko nemoteno delamo naprej. Hvala lepa.</p>
            </sp>
            <sp xml:id="SDT5-Skupna-2010-12-17.sp5">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala.</p>
               <p>Prehajamo na <title>1. TOČKO DNEVNEGA REDA - DELOVNI PROGRAM EVROPSKE KOMISIJE ZA LETO
                  2011</title>
               </p>
               <p>V skladu s členom 12., pogodbe o Evropski uniji, nacionalni parlamenti dejavno
               prispevajo k dobremu delovanju unije, tako da jih institucije unije obveščajo in jim
               predložijo osnutke zakonodajnih aktov unije, v skladu s protokolom o vlogi
               nacionalnih parlamentov v Evropski uniji. Člen 1. protokola o vlogi nacionalnih
               parlamentov določa, da komisija neposredno pošlje nacionalnim parlamentom letni
               zakonodajni program istočasno, kot ga pošlje evropskemu parlamentu in svetu. Tako smo
               delovni program komisije za leto 2011 prejeli 3. novembra 2010. Priloge k programu pa
               25. novembra letos. Predstavitev programa in razpravo o njem razumemo v luči
               neposrednega političnega dialoga med parlamentarci v nacionalnih parlamentih in
               evropsko komisijo. Naj omenim, da Odbor za zadeve evropske zadeve, redno obravnava
               vsakoletni delovni program komisije. V njem komisija predstavlja ključna področja,
               pobude in ukrepe za svoje delovanje v prihodnjem letu. Prednostne usmeritve programa
               za leto 2011 nam bo pa predstavil dr. Janez Potočnik, komisar za okolje in bom kar
               prosila gospod Potočnik, da vam dam besedo, preden bo gospod Han še nekaj obvestil
               odbor.</p>
            </sp>
            <sp xml:id="SDT5-Skupna-2010-12-17.sp6">

               <speaker>PREDSEDNIK MATJAŽ HAN:</speaker>

               <p>Ko sva dva je malo težje, ampak vendarle naj ugotovim, da gospod Samo Bevk nadomešča
               na Odboru za gospodarstvo gospoda Matevža Frangeža. Hvala.</p>
            </sp>
            <sp xml:id="SDT5-Skupna-2010-12-17.sp7">

               <speaker>PREDSEDNICA DARJA LAVTIŽAR BEBLER:</speaker>

               <p>In gospoda Sama Bevka v našem odboru oziroma gospod Samo Bevk nadomešča gospo Silvo
               Črnugelj. Malo zapleteno, ampak vendarle bomo zmogli. Prosim gospod Potočnik.</p>
            </sp>
            <sp xml:id="SDT5-Skupna-2010-12-17.sp8">

               <speaker>DR. JANEZ POTOČNIK:</speaker>

               <p>Spoštovana sopredsedujoča, spoštovane poslanke in poslanci. Malo sem na slabem glasu,
               zato bom prosil za razumevanje že nekaj časa, ampak bom poskušal po najboljših
               možnostih predstavit vam to, zaradi česar sem danes prišel. Zahvaljujem se vam
               najprej za povabilo in priložnost. Predsednik Barroso je program predstavil konec
               novembra v evropskem parlamentu v Strasbourgu, sicer pa je to ena od prvih
               predstavitev v nacionalnih parlamentih od sprejetja programa, ki je bil v
               oktobru.</p>
               <p>Predstavitev sem si nekako zamislil v treh delih. V prvem delu glavne poudarke iz
               delovnega programa za prihodnje leto v kontekstu strateških usmeritev komisije. V
               drugem delu ključne prednostne naloge iz svojega področja in v tretjem delu bi rad
               kratko spregovoril tudi o vlogi nacionalnih parlamentov v skladu z novo lizbonsko
               pogodbo in v sodelovanju s komisijo.</p>
               <p>Naj preidem najprej na delovni program evropske komisije v letu 2011. Vsi vemo, da je
               bilo leto 2010 leto v katerem se je Evropska unija spopadala in se še spopada s
               finančno in gospodarsko krizo, z njenimi posledicami. To poskušamo delati z
               odločnostjo pa hkrati tudi s solidarnostjo. Komisija se je tudi zavezala k tesnemu
               sodelovanju s svetom in parlamentom, da bi dosegla hitre politične rezultate v okviru
               predlogov, zlasti tistih, ki so povezani z okrevanjem evropskega gospodarstva in
               reformo. Ne vem koliko ste že seznanjeni s sklepi včerajšnjega sveta, ki je bil, ki
               so pomembni in ki so šli ravno v to smer, da se stabilizira evropsko gospodarstvo in,
               da se sprejmejo ukrepi, ki bi tudi v upravljanju privedli do tega, da bi bilo
               področje evra bolj učinkovito.</p>
               <p>Evropska gospodarska politika se je s krizo spremenila. Temelji na treh stebrih.
               Prvič na temeljiti in celoviti reformi finančnega sistema.<stage type="mag">(Nadaljevanje)</stage> Drugič, na okrepljenem pristopu k gospodarskemu
               upravljanju in tretjič, na dolgoročnem sistemskem pristopu do strukturnih sprememb,
               ki naj bi prispevale k trajni blaginji v prihodnosti. Vsi ste že slišali za
               strategijo Evropa 2020, ki temelji na pametni, trajnostno naravnani in vključujoči
               rasti.</p>
               <p>Glavne prioritete, ki smo si jih zadali v programu za leto 2011 so naslednje. Prvič.
               Obvladovanje finančne in gospodarske krize. Drugič. Oživitev gospodarske rasti in
               ustvarjanje novih delovnih mest s pospešitvijo načrta reform iz strategije leta 2020.
               Tretjič. Nadaljevanje aktivnosti na področju vzpostavitve območja svobode pravic in
               varnosti, četrtič, začetek pogajanj o novem proračunu Evropske unije in petič,
               uveljavljanje politične vloge Evropske unije na svetovnem prizorišču. Pozornost bo
               usmerjena na ključne prednostne naloge, kjer imamo seveda lahko na ravni unije tako
               imenovano dodano vrednost. 40 strateških pobud je predstavljenih, ki jih bo komisija
               predstavila v letu 2011. Odraža glavne politične prednostne naloge, ki smo jih
               identificirali skupaj. Program vključuje tudi 150 dodatnih predlogov, ki jih
               pripravlja komisija.</p>
               <p>V nadaljevanju se bom osredotočil predvsem na prvi dve področji. Na obvladovanje
               finančne in gospodarske krize ter na oživitev gospodarstva in ustvarjanja novih
               delovnih mest. Ker sta v osrednjem delu tistega, s čimer se pravzaprav soočamo in na
               kar se osredotočamo v tem času in v prihodnjem letu. Preden začnem s posameznimi
               ukrepi, ki jih bomo predlagali, bi najprej rad spregovoril o stanju evropskega
               gospodarstva.</p>
               <p>Oživljanje gospodarstva v Evropi je, čeprav še vedno krhko in neenakomerno po
               posameznih državah članicah, hitrejše od pomladne napovedi. Močnejše je bilo
               oživljanje v drugem kvartalu in nekoliko šibkejše v tretjem kvartalu. Oživitev
               gospodarstva je manj izrazita kot je bila v podobnih stanjih v preteklosti. Oživitev
               temelji predvsem na izvozu, boljši so tudi že investicijski obeti, manj pa na domačem
               povpraševanju. Rast bruto domačega proizvoda za letošnje leto v Evropski uniji
               napovedana na ravni 1,8%, v Sloveniji denimo 1,1. Za prihodnje leto v Evropski uniji
               1,7%, takrat naj bi bila rast v Sloveniji že po napovedih višja in v letu 2012 2%, v
               Sloveniji takrat naj bi bila po napovedih 2,6%. Velike razlike so med državami. Imate
               recimo Nemčijo, kjer je okrevanje močno z napovedano rastjo 3,7%, Poljska podobno,
               Slovaška 4,1, Švedska 4,8, imate pa tudi države v katerih bruto domači proizvod še
               vedno pada. Grčija, Latvija, Romunija.</p>
               <p>Trg dela se je začel v zadnjih mesecih stabilizirati. V drugem kvartalu se je
               izgubljanje delovnih mest zaustavilo, raven nezaposlenosti se umirja nekje na ravni
               9,6%. V Sloveniji, kot verjetno veste, je ta raven okoli 7,2%. V letošnjem letu se
               pričakuje še vedno padec na celotni letni ravni za 0,4%. V prihodnjem letu pa ponovna
               rast za približno enako vrednost 0,4%. V Sloveniji takrat napoved še rahel padec v
               obeh, tako v Evropi, kot v Sloveniji pa večja rast, okoli 0,7, 0,6% v letu 2012.</p>
               <p>Javna finance. Proračunski primanjkljaji so močno prizadeti zaradi krize. Če
               pogledamo kakšen je primanjkljaj v povprečju v Evropski uniji, če izključimo Irsko,
               kjer je zaradi enkratne operacije zelo visok, čez 30%, bo v Evropski uniji letos
               znašal okoli 6,8%, kar je približno za 1% točko več kot v Sloveniji. Glede na
               programe, ki se sprejemajo po državah članicah, naj bi to potem v letu 2011 in 2012
               se zmanjševalo na raven 5,1 oziroma 4,2% v povprečju Evropske unije. Javni dolg se še
               vedno povečuje. V Evropski uniji naj bi od letošnje leta, kjer znaša okoli 79% v
               povprečju, se povečal, v letu 2012 na dobrih 83%, za evro območje celo 88%. V
               Sloveniji pa v letošnjem letu okoli 40,7 do 47 leta 2012. Inflacija <stage type="mag">(Nadaljevanje)</stage> oziroma indeks cen potrošnje je, tu je bil
               zabeležen oziroma se do konca leta predvideva rahel dvig, a še vedno je stanje
               stabilno, okoli 2% na ravni Evropske unije, v Sloveniji 2,1. V dveh prihodnjih letih
               naj bi bila situacija podobna. To je pomembno poudarit zaradi tega, da se zavedamo,
               da so trendi in opaženja, ki jih vidimo v gospodarskem prostoru, vendarle taka, da se
               lahko, da nas navdajajo z določenim optimizmom. Kriza je, ali če želite, je bila
               dolga in dolgotrajna, trdovratna, je pravi preizkus za Evropsko unijo pa tudi za
               druge države po svetu.</p>
               <p>V Evropi pomeni na eni strani pritisk na nujnost odzivanja na evropski ravni zato, da
               pokažemo sposobnost odzivanja Evropske unije, na drugi strani pa lahko tudi dodamo,
               da morda predlagane rešitve niso bile popolne, vendar pa so bile pomembne in seveda
               gradimo na tem, da bi jih v celoti dogradili tudi še v zaključku letošnjega in
               predvsem v prihodnjem letu. Lani smo se osredotočali predvsem na preoblikovanje
               finančnih trgov. Prihodnje leto se bomo osredotočali na krepitev sistemov
               upravljanja, ki so ključ za uspešno delovanje le teh. Del tega je tudi delo na
               področju proračunskega nadzora in discipline, zlati še za evro območje, na kar so se
               osredotočali tudi predlogi komisije v septembru, predlogi delovne skupine predsednika
               Van Rompoja in tudi razmisleki o tem kako vzpostaviti stalni krizni mehanizem. Ravno
               ta odločitev je bila sprejeta včeraj. Države članice so se dogovorile tudi v okviru
               sveta o določeni omejeni spremembi pogodbe. Pomembni del razprave, ki se bo
               nadaljevala v naslednjem letu, bo seveda delo komisije osredotočilo tudi na
               oblikovanje tega mehanizma.</p>
               <p>Poglavitni izziv prihodnjega leta, bo poleg odpravljanja posledic dolžniške krize,
               tudi ponovna vzpostavitev rasti za nova delovna mesta s pospešitvijo načrta reform iz
               strategije 2020. Gre za to, da vzpostavimo nove vire rasti za prihodnost, kot sem že
               dejal, pametna, trajnostna in vključujoča rast, Evropa 2020 in iz nje izhajajoče
               vodilne pobude vzpostavljajo celovit pristop k povečanju evropske konkurenčnosti.
               Izzive trajnostnega razvoja moramo spremeniti v naše konkurenčne prednosti. V letu
               2011 bo komisija združila politike podnebnih sprememb energije, prometa in okolja, z
               namenom oblikovanja nizko ogljične družbe, ki učinkovito izrablja vire tja do leta
               2050. Model socialno-tržnega gospodarstva definira Evropo. Vendar pa je ta in tako bo
               tudi v prihodnje, posledica političnih odločitev na vseh ravneh družbe, od lokalne,
               regionalne, nacionalne in evropske. Trg dela po krizi je izjemno dinamičen. Pomembne
               so izkušnje, pridobljene z uvajanjem prožne varnosti, ključna so seveda znanja in
               spretnosti. Vodilna pobuda, nova znanja in spretnosti tako vzpostavlja ambiciozno
               politiko Evropske unije od leta 2011 naprej. Ključni dejavnik za ponovno okrepitev
               našega gospodarstva je seveda dobro delujoč enotni trg. Pomembno je, da njegove
               potenciale izkoristimo v celoti. Komisija bo z vsemi zainteresiranimi udeleženci
               začela široko javno razpravo o aktu o enotnem trgu. Finančne storitve predstavljajo
               poseben vidik enotnega trga, dobro delujoč in transparenten finalni sektor je motor
               zdrave rasti, medtem ko nedelujoč sistem lahko ogrozi gospodarstvo celotne družbe. V
               letu 2011 si bomo v komisiji zato prizadevali, da se bomo dogovorili za popoln načrt
               reforme, kar naj bi prispevalo k naprednemu sistemu finančne ureditve, kar je
               nepogrešljiva podlaga za rast in ustvarjanje delovnih mest. Dinamična gospodarska
               realnost zahteva tudi zagotavljanja okvira pravic delavcev. Ta mora ustrezati
               realnosti sodobnega delovnega mesta. V letu 2011 bodo predstavljeni ključni predlogi
               o napotitvi delavcev in delovnem času. Revizija svežnja o storitvah splošnega pomena
               iz leta 2005 bo pomemben dodaten korak k vzpostavitvi okvira za kakovost, ki priznava
               posebno naravo teh storitev. Pomemben, za učinkovit prehod oživljanje gospodarstva,
               bo tudi nov sistem upravljanja. Vzpostavljen naj bi bil v okviru že omenjene
               strategije 2020. To je dober primer skupnega delovanja, kjer <stage type="mag">(Nadaljevanje)</stage> odgovornost vseh na vseh ravneh so, to se pravi
               od držav članic evropske institucije nacionalnih parlamentov, regionalne, lokalne
               ravni, socialnih partnerjev, da je to pravi ključ do uspeha. Pri tem bi želel
               poudariti tudi vašo vlogo. Pomembno je, da ste polno vključeni v pripravo
               nacionalnega programa reform vaše Vlade in v komisiji smo veseli, da je to praksa že
               v kar mnogih državah Evropske unije. S tem je povezana tudi uvedba evropskega
               semestra, usklajevanja gospodarske politike, ki je ključni instrument, ki povezuje
               nacionalna prizadevanja s tistimi na ravni Evrope. Gre za pravočasno izmenjavo
               informacij o fiskalnem položaju, makroekonomskih gibanjih in drugih večjih političnih
               načrtih. Vse to bo seveda tudi v kontekstu dodatne okrepitve upravljanja in krepitve
               pakta za stabilnost v Evropi. Odraža tisto, kar je kriza pokazala jasno. Da imajo
               politične odločitve v eni državi članici neposreden vpliv na gospodarstvo drugih in,
               da je medsebojna povezanost realnost. Skrbi nekaterih nacionalnih parlamentov o
               morebitnem vmešavanju Evropske unije v njihove proračunske pristojnosti poznamo in
               jih tudi razumemo, a menimo, da so odvečne. Gre preprosto za dejstvo nujnosti
               poglobljenega skupnega upravljanja, ki nima nikakršnega namena zmanjšati nacionalnih
               pristojnosti. Nasprotno. Želimo si, da bi vsi skupaj bolje razumeli kako močno nas
               evropski prostor zavezuje, povezuje. Želimo si, da bi ga bolj kot doslej imeli za
               svojega in želimo si, da bi v njem za svoje in skupno dobro aktivno in usklajeno
               sodelovali. To zahteva od nas tako spremenjeno, to od nas zahteva tako spremenjeno
               mednarodno okolje, kot tudi izzivi, s katerimi se soočamo skupaj na globalni
               ravni.</p>
               <p>Dovolite mi, da preidem na drugi del. To je prednostne naloge na mojem področju. Kot
               sem že dejal, je prednostna naloga, ki izhaja iz strategije 2020, pametna, trajnostna
               in vključujoča rast. Da tudi na področju okolja govorimo o rasti in o novih delovnih
               mestih. Vendar govorimo tudi o tem kakšna naj bo ta rast in na čem naj temeljijo nova
               delovna mesta. Nekaj dejstev za iztočnico. Po podatkih mednarodne organizacije
               Združenih narodov za okolje, je 20. stoletje zaznamovalo štirikratna rast
               prebivalstva, dvajsetkratna rast proizvodnje, šestnajstkratno povečanje rabe fosilnih
               goriv, petintridesetkratno povečanje ulova rib, devetkratno povečanje porabe vode in
               sedemnajstkratno povečanje emisij CO2. V 21. stoletju pričakujemo povečanje števila
               prebivalstva na zemlji iz obstoječih 6 na 9 bilijonov do leta 2050 in močno povečanje
               prebivalstva v srednjem razredu potrošnje že do leta 2030, predvsem v razvijajočih se
               državah, Kitajska, Indija, Brazilija. Ni treba kakšne posebne znanosti in znanja, da
               ugotovimo, da preprosto tako ne bo šlo več naprej. Pred dnevi je evropska agencija za
               okolje izdala poročilo o stanju okolja in obetih za prihodnost, četrto po vrsti, ki
               zajema sintezno poročilo, oceno globalnih megatrendov, tematske ocene in ocene okolja
               po posameznih evropskih državah. Priporočam ga za branje vsem, ki jih zanimajo resna
               vprašanja naše prihodnosti. Nekaj ključnih ugotovitev in napotil, kje smo na dobri
               poti.</p>
               <p>Kar se tiče onesnaževanja z izpusti toplogrednih plinov, recikliranja, kakovosti vode
               pri izviru in kakovosti kopalnih voda, ki je napredek mešan, delen, zagotavljanje
               dobrega ohranitvenega statusa pomembnih habitatov in vrst, pri ločevanju porabe virov
               in gospodarske rasti, pri zmanjševanju pritiska na vodne vire in pri njihovi
               kakovosti, pri čezmejnem onesnaževanju zraka in energetski učinkovitosti. Kje je
               premalo napredka? Pri zmanjševanju pritiska na ekosisteme zaradi onesnaženosti zraka,
               pri zmanjševanju izginjanja biotske raznovrstnosti, pri zmanjševanju količine
               odpadkov in pri kakovosti zraka v mestih. Predvsem, kar se tiče prašnih delcev, trdih
               delcev in ozona. Poročilo priporoča dosledno uresničitev vseh obveznosti, sprejetih v
               trenutnem 6. okoljskem akcijskem <stage type="mag">(Nadaljevanje)</stage> programu, naslovitev ključnih izzivov, povezanih z vzorci potrošnje,
               osredotočanje na boljše upravljanje z uporabo zemlje in vode, povečanje skladnosti
               politik, predvsem integracije okolja v druge politike, zapolnitev vrzeli znanja,
               širitev zajemanja nacionalnih računov preko meja bruto domačega proizvoda. Menimo, da
               je bruto domači proizvod pomemben indikator, vendar je kompas, ki nas vodi včasih
               tudi v napačno smer, kaže nam kako hitro nam motor deluje, ne pa tudi v katero smer
               gremo in koliko goriva pravzaprav še imamo. Več pozornosti tudi komuniciranju z
               javnostjo in odpravljanju preprek, ki onemogočajo hitrejši razvoj tako imenovanega
               zelenega gospodarstva. Program na področju okolja za prihodnje leto sledi omenjenim
               ugotovitvam in kratkoročne aktivnosti postavlja v dolgoročni kontekst. Tako se bomo
               prihodnje leto osredotočili na naslednje naloge. Biotska raznovrstnost. Kljub
               prizadevanjem, se le ta, namreč izguba še vedno nadaljuje. Cilji za leto 2010 niso
               bili doseženi, razlogi so različni. Od podnebnih sprememb, ribolova, prevelikega
               širjenja kmetijskih in urbanih področij ter demografske rasti prebivalstva. Od izgube
               biotske raznovrstnosti, seveda ne izgubljamo le življenja živih bitij, temveč tudi
               dragocene naravne vire, na katerih sloni naša prihodnost. Pogosto spregledamo
               storitve, ki nam jih nudi prav raznovrstnost. Storitve kot so pitna voda, čisti zrak,
               kot je les, kot je zaščita pred naravnimi nesrečami, rekreacija. Marsikatera storitev
               je temelj določene gospodarske panoge in soustvarja splošno blaginjo, alternativo pa
               nam predstavljajo pravzaprav precej dražje tehnološke storitve oziroma rešitve. Gre
               ne le za moralno, ampak tudi za povsem gospodarsko vprašanje.</p>
               <p>V začetku tega leta smo začeli oblikovati vizijo in cilje Evropske unije za biotsko
               raznovrstnost po letu 2010. Prejšnji mesec smo na mednarodnih pogajanjih v Nagoji na
               Japonskem, ki so potekala v okviru konvencije o biotski raznovrstnosti, dosegli
               pomemben dogovor glede mednarodnih zavez na treh področjih. Globalne strategije do
               leta 2020, potrebnih virov za njeno uresničitev in protokola o dostopu in delitvi
               ugodnosti, ki izhajajo iz genetskih virov. Predvsem ta je zelo pomemben, ker je
               zakonsko zavezujoč in gre v bistvu za ureditev trgovanja z genetskimi viri, ki so
               izjemno pomembna, denimo za farmacevtsko industrijo, za zdravilstvo, so pomembna tudi
               za pravičnejšo ureditev sveta v odnosu razvitega in nerazvitega sveta. V prvih
               mesecih prihodnje leta bomo v komisiji sprejeli strategijo, ki naj bi omogočila
               uresničitev teh sprejetih obveznosti tako doma, kot tudi na globalni ravni.</p>
               <p>Drugo je vprašanje učinkovitega ravnanja z viri. Ena od sedmih ključnih nalog, ki se
               vključuje v EU 2020. Raba virov se preprosto ne more nadaljevati s sedanjim trendom,
               ker jih ni dovolj. Razlogi zakaj se moramo posvetiti bolj učinkovitemu ravnanju z
               viri? Države, ki učinkovito ravnajo z viri, so tudi bolj konkurenčne. Torej ne gre za
               nikakršno dvotirnost med gospodarsko konkurenčnostjo in gospodarnim ravnanjem z viri.
               Pričakovana gibanja cen strateških proizvodov so jasna. Cene energije, cene ključnih
               surovin se dvigujejo. Evropa je v veliki meri odvisna od uvoza, kar precejšnjega
               števila strateških surovin. Razlogi so ne samo okoljske narave, so tudi povsem
               konkurenčne narave, so tudi nekaj, na čemer temelji logika podjetnikov. Kaj obsega ne
               samo učinkovito ravnanje z energijo, kar včasih poenostavljeno razumemo, tudi ne samo
               preskrbo s surovinami, kar tudi poenostavljeno razumemo, ampak tudi učinkovito
               ravnanje z drugimi viri z vodo, biotsko raznovrstnostjo, zemljo. Je torej neke vrste
               nov vključujoč koncept, ki predvideva spremembo vzorcev proizvodnje in potrošnje z
               namenom ohranjanja okolja. Medtem ko so dosedanje politike skušale zmanjšati okoljsko
               škodo predvsem z odpravljanjem okoljskih posledic gospodarske rasti, želimo poudariti
                  <stage type="mag">(Nadaljevanje)</stage> razvoj v prihodnosti v
               simbiozi z okoljem. Upravljanje okolja in njegovih virov spoznavamo kot bistveno za
               zagotovitev rasti in delovnih mest v zdravem okolju. Ukrepe, ki vodijo učinkovito
               ravnanje z viri je potrebno vključit v ekonomske in industrijske politike. V podporo
               pobudi za učinkovito upravljanje z viri bomo sredi prihodnjega leta predlagali načrt,
               ki bo določil okvir ukrepov na področju evropske politike. Te pobude bodo tudi v
               kasnejših letih verjetno igrale zelo pomembno vlogo pri oblikovanju same okoljske
               politike.</p>
               <p>Tretje področje je področje izboljševanja izvajanja zakonodaje. Nekako prehajamo v
               poudarku od ustvarjanja zakonodaje, kjer smo prišli zelo daleč že, do doslednega
               uresničevanja te zakonodaje. Namreč med državami članicami so resnično velike razlike
               pri uresničevanju zakonodaje. Poročilo o izvajanju strategije preprečevanja
               nastajanja smeti in recikliranja, ki ga bomo denimo predstavili prihodnji teden, bo
               izjemno poučno kar se tiče tega. Potreben je resen razmislek o dodatnih inovativnih
               pristopih izvajanja zakonodaje, zato nameravamo prihodnje leto sprožiti tudi posebno
               pobudo o načinih izboljšanja izvajanja evropske zakonodaje.</p>
               <p>Morda povsem na kratko ostalo vredno omembo. Sporočilo o eko inovativnosti, ki bo
               sledilo pobudi unije ...<stage>/Nerazumljivo./</stage>..., nadaljevali bomo delo pri politikah vode
               in zraka, spremljali njihov napredek, izvajanje zakonodaje na področju kemijske
               zakonodaje rič<stage>(?)</stage>. Prvi rok za registracijo je potekel in rezultati so spodbudni.
               Potem končna ocena 6. okoljskega akcijskega programa, ki bo oblikoval okoljsko, ki je
               oblikoval okoljsko politiko zadnjih desetih let. Sledilo bo neizogibno vprašanje kako
               naprej. To mislim, da so ključne stvari, če poenostavim in povzamem. Leto 2010 je
               osredotočeno na biotsko raznovrstnost, 2011 bo primarno na učinkovito ravnanje z
               viri, 2012 na vodo, 2013 na zrak. Nova finančna perspektiva je nekaj, kar brez dvoma
               ne morem zanemarit v tem kontekstu. Kakor koli, za realizacijo bodo potrebna ustrezna
               finančna sredstva. Ključen element zame in za moje sodelavce bo tudi naslednja
               finančna perspektiva, ki jo bomo predlagali v prihodnjem letu. To ne bo le razprava o
               zagotavljanju zadostne pozornosti okoljskim problemom, temveč tudi o usklajevanju
               finančne perspektive z nalogami, ki jih ocenjujemo kot strateško prednostne. Sam bom
               pozornost posvetil predvsem zagotavljanju trajnostne rabe naravnih virov in prehodu v
               okoljsko trajnostno politiko z večjo vključitvijo okoljskih nalog v ključne finančne
               instrumente za kmetijstvo, ra raziskave, za kohezijsko politiko. Prihodnji meseci
               bodo zagotovo nudili priložnost za obširno razpravo o teh idejah. Verjamem, da pri
               zagotavljanju naštetih ciljih in tudi pri proračunski diskusiji, ki bo s tem
               povezana, lahko računam tudi na vašo aktivno podporo.</p>
               <p>Povsem na koncu in na kratko še o vlogi nacionalnih parlamentov. Današnjo priložnost
               bi želel izkoristiti zato, da se kratko pogovorimo tudi o vlogi nacionalnih
               parlamentov. Kot veste, si v komisiji želimo poglobiti to vlogo, saj smo prepričani,
               da morajo nacionalni parlamenti prispevati tudi k oblikovanju evropskih politik.
               Zakaj je poglobljeno sodelovanje nujno in zakaj je tudi logično? Razloga sta predvsem
               dva. Eden je bolj vsebinske, drugi institucionalne narave. Prvi, ki je vsebinske
               narave, ga je pokazala kriza. Dejstvo, da se v dražvah članicah in nacionalnih
               politikah vse bolj kaže potreba po evropski dimenziji in boljšem sodelovanju na
               evropski ravni, preprosto zaradi tega, ker smo tako močno povezani, če želimo skratka
               doseči učinkovitejše rezultate, je to nujnost.</p>
               <p>Drugo, ki je bolj institucionalne narave, je prinesla sprememba lizbonske pogodbe.
               Pogodba priznava nacionalni parlament, to ima osrednji pomen v demokratični strukturi
               Evropske unije. Nove pravice se dotikajo predvsem področij kot so svoboda, varnost in
               pravosodje, revizija pogodb, kontrola subsidiarnosti. Ta kontrola mehanizma
               subsidiarnosti, ki je znana tudi kot sistem rumenega in oranžnega kartona daje vam
               parlamentom možnost, da komisijo napotite k reviziji zakonodajnega predloga. V
               skrajnem primeru vključuje celo možnost, da zakonodajalec ustavi zakonodajni
               postopek. V komisiji vidimo kontrolo subsidiarnosti kot pomemben političnih proces,
               ki je del širšega političnega odnosa med nami in nacionalnimi parlamenti, odnos, ki
               ga je treba razvija, odnos, ki ga je treba krepiti tudi v bodoče. Na začetku mandata
               te komisije smo začeli pošiljati takoj prve osnutke zakonodajnih predlogov v sklopu
               tega mehanizma. Med februarjem in danes smo poslali okoli 70 predlogov, prejeli okoli
               150 mnenj. Do sedaj je bilo 24 mnenj negativnih in tako imenovani rumeni ali oranžni
               kartoni še niso bili uporabljeni. Prezgodaj je še za natančne ocene, vendar pa
               kontrola subsidiarnosti po našem videnju deluje dobro, njeno udejanjanje poteka
               nemoteno, kar je seveda tudi rezultat dobrega sodelovanja med nacionalnimi
               parlamenti, evropskim parlamentom in komisijo.</p>
               <p>Mehanizem seveda dopolnjuje že ustaljeni politični dialog, ki ga poznate, ki omogoča
               nacionalnim parlamentom, da delijo s komisijo svoje poglede glede vseh naših
               dokumentov, ne glede na zakonodajno, nezakonodajno naravo, kot tudi glede vseh
               vidikov vsebine, pravne podlage, proporcionalnosti, ne le samo subsidiarnosti. Zato
               bi za konec svojega uvoda rad spodbudil vse, da preučite delovni program. Gre za
               strateški program, ki ni osredotočen samo na leto 2011, ampak daje vpogled v pobude
               tja do leta 2014, do konca mandata te komisije. Je strateško orodje, ki je pomembno
               tudi za vaše delo in za sposobnost odzivanja na naše predloge. Pozval bi vas tudi, da
               sodelujete v pripravah pred sprejemom predlogov, vključno z javnimi razpravami in
               mnenji o zakonodajnih dokumentih tako imenovane zelene in bele knjige. Pomembno je
               namreč, da smo z vašimi mnenji seznanjeni v zgodnji fazi, saj jih le tako upoštevamo
               že pri oblikovanju zakonodajnih predlogov samih. Sem bil nekoliko daljši, ampak sem
               vam želel narediti celovit pregled nad tem kar pripravljamo v prihodnjem letu. Hvala
               lepa za pozornost. <stage type="mag"/>
               </p>
            </sp>
            <sp xml:id="SDT5-Skupna-2010-12-17.sp9">

               <speaker>PREDSEDNICA DARJA LAVTIŽAR BEBLER:</speaker>

               <p>Najlepša hvala vam gospod komisar, dr. Potočnik. Za zapisnik naj povem, da Dejan
               Levanič sodeluje na našem odboru namesto Matevža Frangeža.</p>
            </sp>
            <sp xml:id="SDT5-Skupna-2010-12-17.sp10">

               <speaker>PREDSEDNIK MATJAŽ HAN:</speaker>

               <p>Hvala lepa. In na Odboru za gospodarstvo namesto gospoda Milana Gumzarja, sodeluje
               gospod Tone Anderlič. Hvala lepa.</p>
            </sp>
            <sp xml:id="SDT5-Skupna-2010-12-17.sp11">

               <speaker>PREDSEDNICA DARJA LAVTIŽAR BEBLER:</speaker>

               <p>Zdaj pa odpiram razpravo in pozivam člane odborov pa tudi druge vabljene, da se
               udeležite razprave. Prosim, kdo želi besedo? Gospod Petan, prosim.</p>
            </sp>
            <sp xml:id="SDT5-Skupna-2010-12-17.sp12">

               <speaker>RUDOLF PETAN:</speaker>

               <p>Hvala za besedo. Torej ker nas tudi čas malo preganja, bom čisto kratek. Konkretno
               vprašanje. Najprej mislim, da je ta pregled bil dobro sestavljen. Bi pa imel eno
               konkretno vprašanje. Rast GDP-ja, jaz soglašam s tem, da je to kot motor, seveda kam
               pa ta motor gre, v katero smer, to je seveda druga stvar, ampak če motor deluje,
               potem lastnik motorja lahko zapelje v katero smer želi, ki si jo sam postavi in to je
               osnovni problem.</p>
               <p>Vprašanje je pa sledeče. Na osnovi katerih podatkov, kje dobite podatke? Ali vaša
               inštitucija, katera pripravlja o rasti GDP-ja v posameznih državah. Imate vi svoje
               analitsko službo ali dobite podatke od drugod? Namreč za Slovenijo je bilo rečeno, da
               v tem letu bo rast, ne vem, 2,1, v naslednjem letu 2,6. Številka sama ni važna, ampak
               od kod v inštitucijah Evropske unije dobite te podatke? Imate svojo službo ali dobite
               od kod drugod? Ker na osnovi odgovora bi želel potem še čisto kratko besedo, za čisto
               na kratko. Hvala.</p>
            </sp>
            <sp xml:id="SDT5-Skupna-2010-12-17.sp13">

               <speaker>PREDSEDNICA DARJA LAVTIŽAR BEBLER:</speaker>

               <p>Potem pa predlagam gospod Potočnik, če lahko na to odgovorite.</p>
            </sp>
            <sp xml:id="SDT5-Skupna-2010-12-17.sp14">

               <speaker>DR. JANEZ POTOČNIK:</speaker>

               <p>Kar se tiče podatkov za nazaj, statističnih podatkov. Seveda so konkretni podatki
               Eurostata. Eurostat temelji svoje ocene na nacionalnih statističnih inštitucijah in
               se z njimi usklajuje. Skratka tam ni nobene diskusije. Ko govorimo pa o projekcijah
               za naprej, imamo pa seveda svoje službe, ki projicirajo oziroma ki delajo te, tudi s
               pomočjo drugih strokovnih služb. Smo tudi v stikih z vsemi drugimi službami. Denimo,
               jaz se dobro spomnim, ko sem bil še direktor urada za makroekonomske analize, smo
               takrat tudi, so se takrat tudi dogovarjali z nami oziroma komisija se je dogovarjala
               z nami oziroma smo bili v stikih. Skratka poskušamo razumeti vse neodvisne vire, ki
               obstajajo. Vendar ocene, ki jih na koncu postavimo, so seveda naše ocene.</p>
            </sp>
            <sp xml:id="SDT5-Skupna-2010-12-17.sp15">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Gospod Petan.<stage type="mag"/>
               </p>
            </sp>
            <sp xml:id="SDT5-Skupna-2010-12-17.sp16">

               <speaker>RUDOLF PETAN:</speaker>

               <p>Hvala. Torej, to sem vprašal, zato ker gospod Križanič je v zadnjem času, mislim,
               minister dr. Križanič je v zadnjem času večkrat omenil, da Evropska unija napoveduje
               ali komisija, kakorkoli se je pač izrazil nekoliko višja rast kot pač je mogoče
               ocenil, kateri organ v Sloveniji. To se pravi, saj ti podatki tako ali tako pridejo
               iz nacionalnih parlamentov in več ali manj je to osnova. To se pravi, sklicevanje na
               neke organe EU je mogoče, niti ni najboljše, ali pa je mogoče neko opravičevanje, ker
               podatke tako ali tako temeljijo na tistem, kar kaže domače gospodarstvo, saj drugače
               biti ne more. Jaz razumem, da potem za določene, mogoče določena križanja ali kaj
               podobno, da se, potem lahko sestavi tabela. Ampak, če Evropska institucija rabi
               podatke, jih tako ali tako dobijo Nacionalni parlamenti. Tako da, dvojnih podatkov v
               bistvu ne more biti. Hvala lepa. Sem zadovoljen z odgovorom.</p>
            </sp>
            <sp xml:id="SDT5-Skupna-2010-12-17.sp17">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Najbrž pa je bil eden lapsus storjen, ne dobivajo podatkov iz Nacionalnih
               parlamentov.</p>
            </sp>
            <sp xml:id="SDT5-Skupna-2010-12-17.sp18">

               <speaker>RUDOLF PETAN:</speaker>

               <p>Ja, iz nacionalnih, iz držav članic Evropske unije.</p>
            </sp>
            <sp xml:id="SDT5-Skupna-2010-12-17.sp19">

               <speaker>PREDSEDNICA DARJA LAVTIŽAR BEBLER:</speaker>

               <p>Da ne bi prišli do sklepa, da nečesa ne opravljamo, ker bi sicer morali. Prosim,
               gospod Potočnik.</p>
            </sp>
            <sp xml:id="SDT5-Skupna-2010-12-17.sp20">

               <speaker>DR. JANEZ POTOČNIK:</speaker>

               <p>Eurostat je seveda samostojna analitična služba, v katero se nihče od nas niti ne
               vpleta in ima svoje ocene. Tako kot je naš statistični zavod tudi samostojna, ne
               politična institucija, ki mora narediti svoje ocene. In, ko se pogovarjamo o
               preteklosti seveda mora vsak opraviti svoj posel. Ko pa se pogovarjamo o prihodnosti
               pa seveda tudi ocene, ki jih imamo, kot sem dejal, naše službe so samostojne,
               analitične ocene, vendar pa poskušamo pri tem razumeti čim bolje, poslušati tudi
               ocene, načine analize, ker to je nekaj najbolj normalnega, ko se človek odloča za
               prihodnost.</p>
            </sp>
            <sp xml:id="SDT5-Skupna-2010-12-17.sp21">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Gospod Kek.</p>
            </sp>
            <sp xml:id="SDT5-Skupna-2010-12-17.sp22">

               <speaker>FRANCI KEK:</speaker>

               <p>Hvala za besedo.</p>
               <p>Gospoda komisarja bi vprašal, kakšna je situacija v zvezi s postavitvijo Plinskih
               terminalov v Tržaškem zalivu in možnosti Slovenije za preprečitev tega, glede na
               predvidene čez mejne vplive.</p>
            </sp>
            <sp xml:id="SDT5-Skupna-2010-12-17.sp23">

               <speaker>PREDSEDNICA DARJA LAVTIŽAR BEBLER:</speaker>

               <p>Ja, ker gre za konkretno vprašanje morda bi prosila gospoda Potočnika, da kar
               odgovorite na to.</p>
            </sp>
            <sp xml:id="SDT5-Skupna-2010-12-17.sp24">

               <speaker>DR. JANEZ POTOČNIK:</speaker>

               <p>Ker je vprašanje, seveda bom moral nekoliko daljše pojasniti, če bom želel pojasniti,
               kakšna je v bistvu naša vloga in kakšno je v bistvu stanje.</p>
               <p>Kot veste gre za tri projekte, ki so medsebojno povezani in za enkrat za nobenega od
               teh projektov še ni bilo izdano gradbeno dovoljenje, tako da teoretično gledano
               nobeden od teh še ne more biti v prekoračitvi tako imenovane direktive o oceni
               okoljskih vplivov EIA, skratka, ..<stage>/Nerazumljivo./</stage>.., se imenuje v originalu.</p>
               <p>Komisija seveda podrobno spremlja celotni postopek in mislimo, da je pomembno, da ga.
               Vendar bi rad nekoliko pojasnil tudi, koliko in kakšna je lahko naša vloga in tudi
               aktivnost pri tem. Če bi pogledali kakšno dve, tri desetletji nazaj, potem bi
               ugotovili, da v primeru, če so se gradili tovrstni objekti po Evropi so se preprosto
               zgradili, ker je bilo takrat ugotovljeno, da to ni dobro in da bi bilo dobro, da kot
               del nekega postopka izgradnje se ugotovijo tudi vplivi na okolje, vse je šlo v
               sprejemanje omenjene zakonodaje, ki je bila kasneje tudi večkrat revidirana. Prvo,
               kar se je zgodilo je, da je postala okoljska presoja obvezen del priprave projektov,
               ki so v določenem aneksu in vsi ti projekti, ki jih omenjate, ta terminal so v aneksu
               in zato mora biti okoljska presoja narejena. Zakon tudi določa oziroma zakonodaja
               tudi določa, da v primeru, če gre za čezmejne učinke tovrstnih projektov, da morajo
               biti opravljene tudi čezmejne konzultacije, kar je spet v tem primeru nujnost. Če v
               primeru, če čezmejne konzultacije ne bi bile opravljene, v tem primeru bi seveda
               zakonodaja ne bila dosledno izvrševana. Kasneje nekoliko, kakšno desetletje je bilo
               dodatno v to direktivo, da morajo biti vse stvari, ki <stage type="mag">(nadaljevanje)</stage> so povezane s tovrstnimi projekti razen tiste, kjer
               gre za tajnost, ki je zaradi različnih, ne vem, med poslovno tajnost, da morajo biti
               javne. Kaj to pomeni? Če so podatki analize javne pomeni, da zainteresirani javnost
               omogočajo vpogled, kritično analizo in tudi morebitno oporekanje različnim sklepom
               sprejetim, ki so del tega postopka. Tako da, to zagotavlja tako imenovana Aarhuška
               konvencija, zato je tudi pomembno, da imajo lahko vse nevladne organizacije ali v tem
               primeru tudi organi v Sloveniji vpogled v to, kaj se pri tej izgradnji povezano.
               Skratka, če povzamem. Ta direktiva je predvsem proceduralne narave in zahteva, da
               komisija preveri ali so bili vsi postopki resnično spoštovani in to tudi počnemo.</p>
               <p>Sedaj, kaj sem jaz želel in kaj si še vedno prizadevam v konkretnem primeru. Želim si
               predvsem troje. Spodbujam obe, prvič, zelo jasno smo sporočili italijanski strani, da
               mora biti pripravljena celovita analiza morebitnih vplivov, skratka, ki ne vključuje
               vsak projekt posamično, ampak, ki celovito za vse naredi skupen vpogled v to. Analiza
               vplivov mora biti po pravilih, ki veljajo v vseh državah narejena s strani
               investitorja in predana upravnim organom domače države, to je v tem primeru seveda
               Italija, ki potem opravi konzultacije z morebitnimi zainteresiranimi v tem primeru s
               Slovenijo. Skratka, ta celoviti pregled je bil pred dnevi oziroma pred kakšnim
               mesecem komisiji tudi predstavljen. Kot mi je znano je bil kasneje izrečen preko
               ambasade tudi Slovenskim organom, tako da lahko vsak pogleda ali se mu zdi, da je ta
               pripravljen dobro in celovito in ima lahko okoli tega tudi svoje mnenje.</p>
               <p>Drugo, za kar sem se jaz v tem postopku neprestano prizadeval je bilo, da bi se obe
               strani, ki sta zainteresirani pogovarjali, dogovarjali, ker je to pot skozi katero
               lažje prideš do rešitve, ki je več kot samo proceduralno, zakonodajna, ki jo nalaga
               direktiva sama. Zato mi je pomembno in zato sem stalno spodbujal, ne da bi bili mi
               kakšen mediator, ampak bili smo nekdo, ki je pospeševal, ki je poskušal biti
               prisoten, pogovarjanje med obema stranema.</p>
               <p>Tretje, kar se mi zdi pa najbolj pomembno v celotni tej zgodbi, za kar bi vas vse
               skupaj nekako poskušal za prihodnost usmeriti je, severni Jadran in Jadran nasploh je
               občutljivo ekološko področje in dejstvo je, da v tem prostoru moramo pristopiti
               strateško in celovito in vse države, ki smo okoli tega področja moramo imeti
               odgovoren odnos do njega z vsemi ukrepi, ki jih sprejemamo. Mi na naši strani,
               Italijani na italijanski, Hrvati na svoji, zato bi bilo zelo dobro, da se začne neki
               bolj celoviti strateški pristop do skupnega upravljanja severnega dela Jadrana. Tako
               kot danes, denimo v Evropi že poznamo, skupne pristope na področju Baltskega morja,
               pred kratkim smo sprejeli tudi za Podonavje in pomembna, če ne najpomembnejša
               komponenta tovrstnih pristopov je ravno okoljske vprašanje, vprašanje obvladovanja
               okolja, ker se vsi zadevamo, da je severni Jadran dejansko izjemno občutljiv.</p>
               <p>Če povzamem, trenutna faza je, da nobena odločitev še ni bila sprejeta. Da
               italijanska stran poudarja, da seveda določene odločitve bodo morale biti sprejete
               kmalu. Mi pozorno spremljamo celotni postopek. Toliko kolikor smo lahko ugotovili
               doslej po naših odločitvah Evropska zakonodaja ni bila kršena, vendar kot sem že na
               začetku uvodoma povedal, teoretično ne more priti do kršitve te EIA direktive, dokler
               nekdo ne sprejme gradbenega dovoljenja. To pa v tem primeru niti za enega od teh treh
                  <stage type="mag">(nadaljevanje)</stage> projektov se še ni
               zgodilo.</p>
            </sp>
            <sp xml:id="SDT5-Skupna-2010-12-17.sp25">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Predlagam, da nadaljujemo razpravo in se po možnosti držimo bolj precizno
               točke dnevnega reda, se pravi, da govorimo o zakonodajnem programu za prihodnje leto.
               K besedi se je priglasil gospod Rezman.</p>
            </sp>
            <sp xml:id="SDT5-Skupna-2010-12-17.sp26">

               <speaker>VILI REZMAN:</speaker>

               <p>Hvala. Če bi gospod komisar zbiral podporo ali podpise ... bi sam prispeval to kar se
               da narediti in sicer, iz enega, zelo preprostega razloga.</p>
               <p>Jaz sem, ko sem spremljal njegova razmišljala sledil ideja holizma, torej, celovitega
               obravnavanja problematike in se mi zdi, da je to bilo relativno dobro predstavljeno
               in nekako fokusirano na temeljne probleme, ki zadevajo gospodarstvo, okolje in
               entropijo, tako vsaj sem jaz razumel in če sem prav razumel ne vidim nekih pomislekov
               s tem uvodom.</p>
               <p>Bi pa dve ali tri stvari rad omenil v zvezi s tem programom in s tem, kako
               implementiramo gospodarske in okoljske zaveze, ki si jih dajemo oziroma kakšen je
               razkorak med tem, kaj obljubljamo, na kaj merimo in kaj potem tudi storimo.</p>
               <p>Kar zadeva teh programov, ki so splošni, ima ambivalenten odnos iz zelo preprostega
               razloga, ker to nekaj šteje samo, če potem članice, pa ne samo članice EU, ampak
               splošne zaveze tudi pomembne nacije nacionalne države v svetu internalizirajo. Če to
               torej vzamejo zares in ne zapustijo teh ciljev takoj, ko se pričnejo v vsakdanu
               ukvarjati s svoji empiričnimi problemi, ki jih zelo radi rešimo tudi na račun tega,
               da ne obračunavamo eksternih stroškov in torej prevalimo bodisi na druge, bodisi na
               tiste, ki bodo za nami plačevali te izstavljene račune, mi jih pa spregledamo.</p>
               <p>Drugo česar bi se dotaknil je ocena v zvezi z gospodarsko rastjo v EU in primerjava s
               Slovenijo. Jaz mislim, da je precej podrobnosti medtem, da je prišlo do nekega
               oživljanja, da je to oživljenja pogojeno z nekimi investicijami in z izvozom, kar
               zadeva EU in nas Slovenije, da pa je umanjkala domača potrošnja. To je sicer dobro,
               da je prišlo do tovrstne oživljanja, vendar se bojim da, bi rekel, mi srfamo, bi
               rekel, na nemškem valu in ne na našem endogenem, notranjem, primerjalno prednostnem
               razvoju. Tukaj smo najbrž storili premalo ali pa na nekaterih področjih skoraj nič.
               Zopet, če to povežemo kar z okoljem imamo tukaj problem naše nesposobnosti, kar
               zadeva gradnje obnovljivih virov energije in kar zadeva, bi rekel, morebiti še bolj
               prednostnega problema učinkovite rabe energije in to zopet povezujem z visoko
               entropijo, ki je nekako usidrana v naša razmišljanja, v naše paradigme življenjske in
               ki ima, potem kot povratna zanka posledice na gospodarstvo in okolje. </p>
               <p>Tretjič in zadnjič v tem mojem oglašanju pa, če sem prav razumel, dr. Potočnika, vidi
               tudi on nekako centralne priložnosti in naloge na področju okolja, energetike in
               prometa. Žal Slovenci pri vsem tem precej zaostajamo, slabo izpolnjujemo svoje cilje,
               svoje zaveze, to je pokazala tudi razprava o poročilu v zvezi z okoljem in tistim
               ogledalom, ki so nam ga nastavile nevladne okoljske organizacije in še najbolj
               tragično je, da imamo pri dveh ključnih področjih pri prometu in pri neenergetiki
               negativne trende. Ne, da prepočasi izboljšujemo situacijo, danes se situacija
               poslabšuje na tem področju. Če se tega ne bomo nekako zavedali, potem bomo drseli
               tja, kamor pač sedaj drsimo <stage type="mag">(nadaljevanje)</stage>
               tja kamor sedaj drsimo. Drsimo pa v nasprotno smer od trajnostne potrošnje in
               proizvodnje. Naši modeli so drugačni, so visoko intenzivni energetsko, so
               potrošniški, so taki, bi rekel, da vršimo energetsko osnovno entropijo in celo
               mislim, da je to pogojeno z entropijo potreb, ki si jih ustvarjamo vsak dan nove, ki
               niti niso realne samo, za to, da pogajamo rast in družbeni bruto produkt, ki pa
               finančniki merijo s procenti, mi ga pa ne bi smeli, če imamo v mislih okolje, ker je
               lahko tudi to, če sem prav razumel, je omenja gospod sekretar to z negativnim
               predznakom, rast ni sama po sebi dobra. Družbenega bruto družbenega produkta ni sama
               po sebi dobra. Lahko ima prav povratne in negativne učinke in vsega tega mi nismo
               sposobni spraviti v splošno zavest. Tako, kar se tiče našega trajnostnega trošenja
               kakor trajnostne proizvodnje. Tukaj imamo tudi, po mojem, glavni manko, na katerega
               bi morali fokusirati svoja dejanja in implementacijo teh ciljev, ki smo si jih
               zapisali, upam da zares. </p>
            </sp>
            <sp xml:id="SDT5-Skupna-2010-12-17.sp27">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Gospod Brulc, ima besedo.</p>
            </sp>
            <sp xml:id="SDT5-Skupna-2010-12-17.sp28">

               <speaker>MIRKO BRULC:</speaker>

               <p>Lep pozdrav. Spoštovani, gospod komisar.</p>
               <p>Danes ste nam kar nekaj izjemno zanimivih podatkov našteli, ki so seveda alarmantni,
               vendar moje razmišljanje gre v to, da je ozaveščanje prebivalstva o situaciji na
               področju varovanja okolja še vedno nezadostno, govorim sedaj za to naše okolje
               seveda. Še posebej županov, kajti vemo, da župan, ki zgradi lepe pločnike ali nekaj
               asfaltira je dober tisti, ki pa vlaga v varovanje okolja, to pa je v glavnem
               podzemlju čistilne naprave in podobno. Tisti ni narodni heroj, tudi ne vem, če rabimo
               toliko mostov čez Ljubljanico, ampak ta denar bo potrebno nekam drugam vlagati. Ampak
               kot zanimivost prav danes razpravljamo o predlogu Zakona o spodbujanju regionalnega
               razvoja in jaz upam, da bo ta zakon prispeval k tem, da bomo denar vlagali tam, kjer
               je nujno potrebno. Kajti, tudi tukaj gre za velike investicije in s pomočjo evropskih
               sredstev se, potem ta ciklus, da nebom sedaj tukaj razvijal umetnost iz področja
               ekonomije zavrti, ob enem pa ostaja tudi korist, ki je nujno potrebna, če hočemo
               preživeti na tem planetu. Jaz mislim, da se bomo vsi morali potruditi, da bomo ljudi
               seznanili. Kajti, še vedno živimo v tem razmišljanju. Nas je 2 milijona, pa kaj bomo
               mi rešili ta planet, vendar to niso pravi odgovori. Zato mislim, da so mediji tukaj
               izjemno pomembni, da je potrebno pripraviti tudi tribune, razgovore preko združenja
               in pa SOS-a, Skupnosti občin Slovenije, da se natančno predstavi tako kot ste vi
               danes tukaj nam, kakšna je situacija in kakšna so pričakovanja in da skupaj preko teh
               zakonodaj, ki jih imamo v obravnavi v parlamentu pridemo do nekih rezultatov. Jaz se
               vam zahvaljujem za današnje informacije.</p>
            </sp>
            <sp xml:id="SDT5-Skupna-2010-12-17.sp29">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Besedo ima gospod Barovič.</p>
            </sp>
            <sp xml:id="SDT5-Skupna-2010-12-17.sp30">

               <speaker>BOGDAN BAROVIČ:</speaker>

               <p>Hvala. Jaz ocenjujem, gospod komisar, da bi bilo vredno, da bi vsebine, ki ste jih
               predstavili danes dvema matičnima delovnima telesoma DZ predstaviti to vsebino v
               enakem ali širšem obsegu v najkrajšem času celotnemu DZ skupaj z vlado.</p>
               <p>Drugič. Od vseh štirih vsebin dela komisije bi rad omenil samo eden, gospodarski del,
               in vas na koncu kot človeka, kot Slovenca vprašal nekaj. Vi ste povedali, da je raven
               brezposelnosti na evropskem nivoju, 9.6%, v Sloveniji "le 7.8%". Povedali ste, da je
               proračunski primanjkljaj v EU 6.8%, v Sloveniji 4.2%, kar je že spet, dobro, tako je
               bilo slišano, ampak dobro, še vseeno manj kot na evropskem nivoju. <stage type="mag">(Nadaljevanje)</stage> Povedali ste, da je javni dolg na nivoju
               Evropske unije dosega 83% BDP-ja, v Sloveniji pa 44% pa tudi, če je 50. Če poslušaš
               laično, rečeš, da Slovenija, da je Slovenija dobro stoječa članica v Evropski uniji.
               Logična posledica tega je, da bi v Sloveniji živeli bolj lagodno, da bi živeli dobro
               in zdaj tisto bistvo. Če vzamem samo primerjavo javnega dolga, 83%, Evropa, Slovenija
               44. Kdo je tisti med sedemnajstimi oziroma zdaj šestnajstimi ali pa sedemnajstimi od
               1. 1. 2011 dalje, državami v evro območju oziroma od vseh sedemindvajsetih držav v
               Evropski uniji, ki za skoraj polovico kvari to povprečje. 44 do 83 je skoraj
               polovica. Kdo je tisti? Ali se vam zdi kot visokemu predstavniku Evropske unije,
               komisarju, Slovencu prav, da Slovenija z globalnimi strateškimi reformami na področju
               štirih glavnih blagajn te države na plečih Slovenk in Slovencev gradi in izboljšuje
               Evropo. Na račun tistih, ki presegajo 40% več javnega dolga kot Slovenija. Mi pa
               sprejemamo reformo, pokojninsko reformo, ki smo jo že sprejeli, ki naj bi, ampak ne
               bo in to trdim, da ne bo in ni izboljšala položaj Slovenk in Slovencev pa ga ne
               izboljšuje. Obljublja se nam zdravstvena reforma do božiča leta 2011, ki bo potem kar
               smo videli v pripravi, krčila, poudarjam, krčila in zniževala pravice Slovenk in
               Slovencev na področju zdravstvenega zavarovanja. Ali je to prav, da Slovenija to
               počne na plečih svojih ljudi zato, da rešuje tiste, ki, zdaj bom pa povedal, imajo za
               približno 500 evrov neto plačo, delavci, povprečno večjo kot Slovenec, to je Grčija,
               pa dobiva pomoč. Ali pa nezaposleni iskalec zaposlitve na Irskem 250 evrov tedensko
               pomoč, Slovenec pa 200 evrov mesečno pomoč. Tukaj nekaj ni logično. Vsaj zame in me
               zanima vaše mnenje kot Slovenca, kot komisarja, ki morate poslušati marsikaj pa
               vidite marsikaj. Ali je to prav? Hvala lepa.</p>
            </sp>
            <sp xml:id="SDT5-Skupna-2010-12-17.sp31">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Gospod Ziherl.</p>
            </sp>
            <sp xml:id="SDT5-Skupna-2010-12-17.sp32">

               <speaker>MILENKO ZIHERL:</speaker>

               <p>Hvala za besedo. Lep pozdrav vsem prisotnim, posebej seveda gospodu komisarju. Tudi
               sam bi se morda lahko kar nadaljeval v razpravo kolega Baroviča in sicer v krogu
               gospodarske rasti. Me pa nekoliko skrbi verodostojnost podatkov pa poročil. Če se
               zajemajo pač iz držav članic pa me zanima kako se lahko zanesemo na podatke iz
               Portugalske, Irske, Italije, Grčije in Španije. Namreč po teh poročilih, v teh
               poročilih v prejšnjem mandatu vaš komisarski kolega Almunija ni zaznal nič
               sumljivega. Sedaj so pa v rdečiš številkah, v krizi in seveda Slovenci, tako kot je
               rekel kolega Barovič, ki je s konkretnimi številkami navedel, v bistvu Slovenci
               plačujemo lagodno grško življenje. Samo na en podatek bi spomnil. Na otoku, kjer je
               nekaj okoli 30 učencev, je čez 40 učiteljev in ker nimajo kaj početi, seveda dobiva
               celo plačo za učitelja, hkrati pa vozijo še s taksijem turiste in tako naprej in taki
               državi mora Slovenija pomagati, ker se je zavezala. Med drugim smo tudi na strogo,
               strogo zaprti seji, predsednik Vlade je včasih celo izklapljal mikrofon, obravnavali,
               pač sprememba 136. člena, drugi dan je pa Financah detajlno bilo razloženo kakšne naj
               bi bile posledice. Toliko o teh zaprtih sejah.</p>
               <p>Zdaj pa še naprej. Potem me pa še nekaj zanima. V tem tednu smo poslušali dve
               poročili v Državnem zboru in sicer poročilo Sveta za varstvo okolja <stage type="mag">(Nadalje)</stage> Republike Slovenije in poročilo Umanotere. Ker je Umanotera nekako skoraj
               hišna organizacija, nekoliko privilegirana pa kljub temu mislim, da sta bili obe
               poročili koristni, kajti kakšnih, pri posameznih segmentih kakšnih vzrokov za
               optimizem ni bilo. Stanje okoli Slovenije se stalno poslabšuje in sicer imamo
               dvotirnost. Zakonsko pa deklarativno je skoraj vse idealno urejeno. Vendar se skoraj
               nobena uredba ne upošteva in zato lahko tudi vi iz svojega področja vedno bolj
               pogosto pošiljate opomine domov za stvari, ki do zdaj niso bile narejene. Torej neka
               dvojnost v Sloveniji. Okolje je zaskrbljujoče, obe organizaciji poročata o tem.
               Kakšnih ukrepov pa ni na vidiku oziroma zaradi lobijev, vsaj na energetskem področju
               se stvari lahko samo še poslabšajo.</p>
               <p>Potem pa ena od točk, ki smo jih tudi tukaj obravnavali, recimo parlamentarna skupina
               Globe je biodiverziteta. Jaz imam sam težave s tem, da je bilo v Nagoji na Japonskem
               pač ta konferenca. Lokacija mi ni všeč. To je nekaj takega, kot bi se v Las Vegasu
               imeli konferenco o odvajanju iger na srečo. Kajti Japonci vemo, njihov odnos do
               kitolova, do pokola delfinov pa načrtovanj, torej v planu so že imeli tudi na
               Patagoniji loviti delfine, pingvine in jih pridelovati v hrano. Tudi v Sloveniji
               imamo dvojnost. Ris je na novo naseljen, naj bi bil zaščiten in vendar izginja. Torej
               zaradi interesov kmetijstva in drugih lobijev je ogrožen volk. Poleg tega tudi s
               populacijo medveda ne vemo v mednarodnem merilu kaj narediti. Torej cela Evropa nam
               diktira kako naj bo, recimo v Bruslju, kjer so videli zadnjega medveda pred dvesto
               leti, imajo največ za povedati, ampak kakor hitro naš medved, ki je zaščiten, stopi
               meter čez državno mejo, ga seveda, je tako oplenjen v sosednji državi, torej v
               Avstriji in v Nemčiji. Edini resen pristop k ohranitvi medveda je italijanski
               nacionalni prag, kjer živijo naši medvedji na omejeni lokaciji in skupni projekt
               Francije, kjer so pač naše medvede naselili v Pireneje. Torej kaj je problem, da
               potegnem končno misel. Eno je napisano, izvaja se pa nič.</p>
            </sp>
            <sp xml:id="SDT5-Skupna-2010-12-17.sp33">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Zdaj gospod Potočnik, če morete, bi vas prosila, da sklenemo ta sklop
               glede na razpravo gospoda Baroviča za Ziherla, če se da, če ne pa ...</p>
            </sp>
            <sp xml:id="SDT5-Skupna-2010-12-17.sp34">

               <speaker>DR. JANEZ POTOČNIK:</speaker>

               <p>Mislim, da se mora dati. Čisto na hitro bom šel, pri nekaterih vprašanjih se bom pa
               malo dlje zadržal.</p>
               <p>Gospod Rezman je omenil holističnih pristop. Se strinjam, točno to je mišljeno in
               točno na tak način mislim, da je prav, da pristopimo do reševanja nekaterih ključnih
               problemov določenega življenja. Življenje je kompleksno, smo vedno bolj povezani in
               drugače ne gre. Kljub temu, da so te rešitve običajno najtežje, preprosto drugačnih
               rešitev, kot da pristopimo na holističen način, da celovito gledamo na probleme,
               ni.</p>
               <p>Pri oceni gospodarske rasti oziroma jaz mislim, da je tisto, kar bi se moralo bolj,
               čemur bi se moralo bolj dati poudarek, je predvsem strukturne spremembe in
               konkurenčnost. Ker nekako smo zdaj ujeti bili, kot sem dejal, precej v neposredno
               reševanje teh vprašanj, ki so povezana s krizo, ki so povezana z reševanjem finančnih
               sistemov. Medtem kot dolgoročno je za Evropo in tudi za nas predvsem vprašanje koliko
               smo sposobni in koliko konkurenčno lahko dejansko na tem svetu, ki je danes
               neverjetno povezan, kjer smo resnično prepleteni, koliko veljamo in koliko v njem
               lahko dejansko se postavimo z znanjem, z novimi idejami in to so ključne stvari na
               katere mislim, da se bomo morali osredotočit.</p>
               <p>Sami ste dobro rekli, da je okolja in energetska in prometna povezanost je velika in
               tudi mi ugotavljamo recimo, da pri precejšnjih trendih, ki so ugodni, zaznavamo tudi
               take, ki niso.<stage type="mag">(Nadaljevanje)</stage> Ti so predvsem
               jasni na področju transporta. Trije so ključni faktorji ali pa, ki vplivajo na
               okolje, na katere se je brez dvoma v prihodnosti potrebno osredotočiti. Dva sta ta,
               ki sta omenjena, tretji, ki je tudi pomemben, je pa kmetijska dejavnost, proizvodnja
               hrane.</p>
               <p>Zdaj dolgoročno jaz mislim, da je ključen problem s katerim se bomo morali resno
               spoprijeti, je vprašanje, tisto, ki ste ga sami tudi rekli, gospodarska rast na eni
               strani in pa upravljanje z viri na drugi strani. Ali mi lahko ob omejeni količini
               vode, njeni uporabi, ob omejeni količini določenih drugih naravnih virov rastemo še
               vedno gospodarsko. Jaz mislim, da odgovor je da. Tudi jasno je že, če gledamo
               današnje trende, da je gospodarska rast bistveno hitrejša kot je uporaba virov.
               Vendar problem je ta, da uporaba virov še vedno raste. Dejansko vprašanje na katere
               se bomo morali osredotočiti je pa ali lahko ob nespremenjeni uporabi virov
               gospodarstva še vedno se razvijajo in ljudje imajo še vedno zaposlitve in živijo
               dobro. To je v bistvu ključno vprašanje na katerega bo treba odgovoriti.</p>
               <p>Gospod Brulc je omenil ozaveščanje prebivalca, s čimer se popolnoma strinjam. Morda
               samo par besed o tem. V Sloveniji, če se primerjamo z evropskim okoljem, imamo denimo
               zelo dobro kvaliteto vode, tudi zelo veliko razpoložljivo količino vode imamo na
               prebivalca. Smo tretji po Evropi po tem indeksu. Imamo tudi zelo veliko gozdov. Spet
               smo med evropskimi državami po področju, ki ga gozdovi zavzemajo, smo tretji, za
               Finsko in Švedsko in imamo biotsko raznovrstnost, ki je neverjetna. Skratka tu na
               osebo oziroma na področje, bolje, zavzemamo prvo mesto in tudi ko gledamo koliko
               področja države je pod Naturo 2000, smo na 1. mestu v Evropi. Imamo skoraj 36%
               zaščitenih, kar mislim, da je izjemno in dobro in da je to ena od največjih
               investicij za prihodnost. Vendar stanje okolja pri zraku pa pri smeteh imamo večje
               probleme. Stanje okolja pa ne morete vi enostavno odslikati in reči, to pomeni, da
               imamo dober odnos do okolja. V bistvu imamo srečo in dober odnos do okolja moramo še
               dokazati in če se bomo čim prej zavedli kaj imamo in kako je potrebno to vzdrževati
               za prihodnost in kako pomembno je to za našo kvaliteto življenja in potem bomo seveda
               začeli lahko resnično graditi neke trajnostno naravnane politike. Ampak to opozorilo
               okoli ozaveščanja je brez dvoma eno od bistvenih na katerega se moramo naslonit.</p>
               <p>Zdaj pa vprašanja, ki se dotikajo, oba sta jih odprla, tako gospod Barovič, kot
               gospod Ziherl, gospodarskih trendov in številk in Slovenije. Če bi vam povedal v enem
               stavku, bi rekel približno tako. Stanje, Slovenija je dobro stoječa z zaskrbljujočimi
               trendi. Skratka, če se bodo stvari nadaljevale tako kot se pravzaprav že kar nekaj
               let v tem primeru, če ne bomo odgovorili na nekatera ključna vprašanja, ki so
               povezana s strukturnimi spremembami, to so vprašanja pokojninske reforme, to so
               vprašanja, ki so povezana z zdravstveno reformo. V tem primeru komisija ocenjuje in
               tudi svet je že dal isto opozorilo, da utegnemo priti v resne probleme,
               javnofinančne, kar pomeni tudi resno probleme, ki se dotikajo s stabilnostjo
               gospodarskega makroekonomskega sistema nasploh. Zato v bistvu pravzaprav ne rešujemo
               na ta način Grčije, ne rešujemo na ta način Irske, ampak na nek način rešujemo sami
               sebe in svojo stabilnost. In verjemite mi samo nekaj. Ne želimo si, da bi bili
               kadarkoli v podobni situaciji kot so danes Irci in kot so bili oziroma kot so danes
               Grki. Kdor misli, da imajo oni danes lagodno življenje naj gre tja in naj pogleda na
               njihove ulice, kjer je dnevno protestov toliko, da praktično gospodarstvo in
               življenje stoji. Tako, da tisto s čimer se oni danes soočajo in ukrepi s katerimi so
               se Irci morali soočiti in jih tudi sprejeti, so nekaj, kar nikoli verjetno ne bi
               sprejeli, če ne bi bili pod pritiskom evropske javnosti in javnosti
               ...<stage>/Nerazumljivo./</stage>... V bistvu premikajo življenje in raven življenja nazaj in na
               bistveno nižjo raven in to je zelo, zelo težko. Ko nekoč, ko nekdo od nas pa vsi
               pridemo do neke kvalitete življenja, do nekih pravic, ki jih dobimo, je seveda kolo
               zavrteti nazaj tisto, kar je najtežje in takrat resnično boli in takrat tisti, ki
               izgubljajo službe pa če je samo eden pa jih je veliko, trpijo. Tako, da zame je
                  seveda,<stage type="mag">(Nadaljevanje)</stage> moramo se tudi
               zavedati, da pri teh ukrepih, ki so, gre za posojila in to je vse denar, ki naj bi
               bil praviloma vrnjen. Ne gre za neke in evro konec koncev je prinesel vsem skupaj kar
               precej koristi in če bi mi pogledali kako so države v tem času ekonomske krize, ki so
               okrog nas in ki niso imele evra, bile močno udarjene in kakšno stabilnost je
               pravzaprav dodatno prinesel, potem je seveda zelo modro in tudi potrebno, da ga za
               naše skupno dobro rešujemo in, da ga držimo stabilnega v prihodnosti. Zato so tudi
               ukrepi, ki so jih včeraj sprejeli voditelji držav, po mojem prepričanju tako
               pomembni.</p>
               <p>Samo par besed še o tem. Primeri Grčije in Irske so pa denimo jaz o Španiji in
               Portugalskih in ostalih ne bi špekuliral, ker če začnete špekulirati, če politiki
               špekuliramo o drugih državah na ta način, dejansko v tej spirali ekonomije,
               ustvarjamo točno to, česar ne želimo in potem se nam dogaja točno to, da so posledice
               tega realne in jih moramo se z njimi ukvarjati. Ampak imamo pa dejansko že jasno
               stanje v Grčiji in imamo jasno stanje na Irskem. Obe državi sta morali zaprosit za
               pomoč, v nasprotnem primeru bi praktično bilo njihovo vprašanje nerešljivo. Ampak
               primera sta pa popolnoma različna. V Grčiji je dejansko šlo na začetku ... Gre za dva
               problema. Na eni strani je šlo za problem falsificiranih podatkov, ki so bile s
               strani uradnih služb poslane kot statistično poverjene informacije, vendar to je samo
               eden, ki je pravzaprav manjši od problemov.</p>
               <p>Drugi resničen problem je problem strukturnih sprememb in konkurenčnosti Grčije. Ker
               preprosto je stanje v državi, ni bilo, kvaliteta življenja, ki so ga imeli, ni
               odražala stanja gospodarske učinkovitosti in preprosto se je zalomilo in tu je
               ključen problem s katerega se moramo tudi sami nekaj naučiti. Irsko stanje je pa
               popolnoma drugačno. Oni so pa konkurenčni, imajo dobro gospodarsko rast in dolgoročno
               v bistvu nimajo tega problema. Pri njih je pa problem bančni sektor in nasploh ta
               logika, ki se je v bančnem sektorju v zadnjih letih kreirala, velike želje, veliki
               profiti, vse skupaj in na koncu je, kot vidite, celo ekonomija mora biti trajnostno
               naravnana. Če so profiti, če so dobički preveliki, baloni počijo, če baloni počijo,
               takrat boli in mislim, da je predvsem pri vseh teh ravnanjih s kaščami, ki jih imamo
               na razpolago, treba biti zelo gospodaren, tako kot smo gospodarni doma v svojih
               družinah tudi z denarjem, ki je naš skupen.</p>
               <p>Samo še en dodatek o statistiki in politiki. Jaz, še ko sem bil na drugi strani, ko
               sem bil pravzaprav med tistimi, ki smo kreirali podatke, zelo pomembno je, da
               politiki ko interpretiramo podatke, se preprosto moramo zanesti nanje. Ko statistika
               pripravi podatke, je to neodvisna organizacija in če želimo imeti neodvisne
               organizacije jim moramo verjeti. V primeru, če gre za kakršne koli napačne stvari, se
               te morajo potem preganjati, tako kot so se v primerih ki sem ga omenil, na drugačne
               načine. Ampak v načelu morajo to biti neodvisne institucije brez političnega
               pritiska, ki morajo svoj posel opravljati korektno in dobro za naše dobro. Ker takoj
               ko pride do falsificiranja podatkov, če kdo to želi, nobena stvar na dolgi rok ni
               neplačana. Računi se vedno poravnajo na tak ali drugačen način. Tudi v Grčiji vidite
               to, da je primer več kot jasen. Tako, da se mi zdi zelo pomembno, da pravzaprav mi z
               našimi sporočili utrjujemo neodvisnost statistik in, da poskušamo narediti vse, da
               imajo zadosti finančna, človeška, vsa sredstva in tudi našo podporo, da se v bistvu
               razvijajo v to smer.</p>
               <p>Zadnji komentar še v zvezi z Nagojo in vlogo nevladnih organizacij. Jaz osebno recimo
               zase smatram in mi je zelo pomembno, da imam nevladne organizacije zaradi tega, ker
               so na nek način tudi eden od virov informacij na katerega se naslanjam. Tako kot se
               naslanjam tudi na ostale vire informacij in na koncu vse ocene in politike, ki jih
               moraš voditi so tvoje in <stage type="mag">(Nadaljevanje)</stage>
               kredibilnost teh ukrepov je tvoja. Ampak se v bistvu čutim, da sem na nek način med
               kolegi komisarji v privilegiranem položaju, ker imam to aktivno civilno sfero.
               Aktivna civilna sfera je namreč velik motor in velika pomoč pri tem in strinjam se,
               da je to pomembno delo.</p>
               <p>Kar se tiče omembe, ki ste rekli, da največ imamo še za povedati potem v Bruslju.
               Naša vloga je silno preprosta in jo tudi poskušamo dosledno izvrševati pa ni lahko,
               verjemite. Gre za to, da moramo pač varovati pogodbe in varovati tisto, kar so se
               države zavezale pa jih iz enega ali drugega razloga ne uspe izvršiti in tudi zaradi
               tega, da smo enaki, da imamo enak odnos do vsake države v Evropski uniji, moramo biti
               zelo jasni pri teh sporočilih, ki jih dajemo, kadar dejansko kot ste sami rekli,
               stvari so na papirju pa v praksi preprosto niso narejene in takih stvari je žal
               vedno, vedno več in zaradi tega tudi tisto, kar sem v uvodu dejal, mi se bomo
               osredotočili v veliki meri na implementacijo in na ideje kako povečati to
               implementacijo, če bi tudi iz vaše stvari prišle kakršne koli ideje, predlogi, bomo z
               veseljem prisluhnili zaradi tega, ker imamo občutek, da je to področje, na katerega
               je dejansko treba narediti več kot je bilo narejeno v preteklosti. Hvala lepa.</p>
            </sp>
            <sp xml:id="SDT5-Skupna-2010-12-17.sp35">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Proceduralno? Saj si napisan kot bodoči razpravljavec. Zdaj bi dali
               besedo gospe Jordan Cizelj in bi izrazila posebno zadovoljstvo, da ste se udeležili
               današnje seje našega odbora, kajti poslance v evropskem parlamentu iz Slovenije redno
               vabimo na seje Odbora za zadeve Evropske unije pa žal imamo zelo redko to čast, da se
               udeležijo teh sej. Beseda je vaša. Prosim.</p>
            </sp>
            <sp xml:id="SDT5-Skupna-2010-12-17.sp36">

               <speaker>DR. ROMANA JORDAN CIZELJ:</speaker>

               <p>Dobro jutro in hvala lepa za besedo. Včeraj smo se vrnili kar pozno ponoči, tako da
               je včasih zelo težko vstati, ampak je zelo zanimiva razprava danes in povedala bi, da
               je evropski parlament program komisije obravnaval že na svojem novembrskem zasedanju
               in seveda je to lep seznam želja in po mojem osebnem mnenju tudi ukrepov, ki bi jih
               dejansko morali izvesti. Celo dolgoročnejši je, ne samo za naslednje leto. Je pa
               seveda vse vprašanje financiranja, ali bodo za to tudi zadostna finančna sredstva in
               prav včeraj je bil v evropskem parlamentu sprejet proračun za leto 2011, ki mene
               navdaja kar z, sem skeptična do tega. Mislim, da dokler se bomo v Evropski uniji
               držali tega proračuna oziroma njegove strukture iz praveka, tako dolgo tudi ne bomo
               mogli odgovarjati na te sodobne izzive. Tako, da to je zagotovo eno vprašanje, ki je
               zelo pomembno in ki je zelo odvisno od nacionalnih politik. Od tega kakšna stališča
               predstavljajo ministri nacionalnih vlad, na zasedanjih v Evropi in seveda ti ministri
               pa morajo biti ustrezno vodeni tudi s strani evropskih, s strani parlamentarcev.
               Tako, da se tu tudi obračam na vas, da nekako vsi skupaj s skupnimi močmi posodobimo
               evropski proračun, kajti komisar je že omenil, da se bo začela razprava o finančni
               perspektivi, kar je večletni evropski proračun od leta 2013 dalje.</p>
               <p>Druga stvar, ki jo želim omenit je pa to, da seveda je imel komisar zelo lepo
               predstavitev tega programa, ki je bila pa zelo enaka kot jo imamo na evropskem
               nivoju. Jaz bi kot poslanka iz Slovenije vendarle pričakovala več tega poudarka kaj
               je pa tista specifika Slovenije. Saj mi že moramo ukrepati evropsko, ampak zato pa so
               volitve v vsaki posamezni državi članici, da primerno odslikavamo to specifiko
               posameznih držav, tako da bi potem tudi v razpravi, želim tudi od vas slišati ene par
               stvari, na katere bom tudi sama bolj pozorna. Se pravi bolj pričakujem neko, ne tako
               predstavitev pa učno uro komisarja o tem programu, kot pa razpravo o tem kaj je za
               Slovenijo tu pomembno. Želim vas tudi na ta način izzvati. Kajti zdaj, zlasti z novo
               lizbonsko pogodbo mislim, da je to izredno pomembno, da ne bomo mi več komisarja samo
               spraševali kako moramo ukrepati, ampak bomo povedali kaj je pa za nas pomembno in
               kako se bo Slovenija v vse te tokove vključila.</p>
               <p>Zanima me, če je tudi mogoče po vašem mnenju kaj v tem programu preveč ali kaj
               manjka, katera so tista področja, ki so za Slovenijo še posebej občutljiva. Ker iz
               tega bom tudi dobila neke vrste napotilo kako naj predstavniki Slovenije ravnamo v
               evropskih inštitucijah.</p>
               <p>Potem naslednja stvar. Komisar je večkrat omenil vodilne oziroma <stage type="mag">(Nadaljevanje)</stage> strateške pobude. Jaz mislim, da v glavnem
               vsi tu vemo približno za kaj gre. Slovenija je znana po tem, da zna pripravljati zelo
               dobre strateške dokumente pa, da vsi bolj malo verjamemo vanje. Ampak jaz pa vem, da
               na evropskem nivoju se pa iz teh stvari potem nekaj naredi. Da so tudi potem
               konkretni ukrepi, tudi neko sofinanciranje industrije, raziskovalnega sektorja in v
               tem smislu bi želela komisarja prosit, če nam lahko malo bolj razloži kaj ta
               inštrument uvaja, ker je izredno pomemben in tudi kaj komisija pričakuje od
               nacionalne politike, da naredi, da bodo rezultati teh vodilnih pobud uspešni. Ker, če
               bomo ukrepali samo na evropskem nivoju, Evropa kot celota ne bo uspešna. Jaz bi bila
               pa tudi zelo žalostna, če bi ostala Evropa bila uspešna, Slovenija pa iz tega ne bi
               dosegla ustreznega rezultata.</p>
               <p>Pa še nekaj bi omenila. V tem programu je tudi priprava dokumenta o tem kako se bo
               evropska družba razvila v nizko ogljično do leta 2050 na evropskem nivoju in predvsem
               v evropskem parlamentu bomo v naslednjih mesecih aktivno razpravljali o tem ali naj
               že obstoječi cilj zvišamo. Se pravi mi imamo zdaj cilj, da moramo priti, da moramo do
               leta 2020 svoje izpuste toplogrednih plenov znižati za 20%. V evropskem parlamentu
               mislim, da je klima zelo ugodna zato, da bi šli na 30%. Sama sem malce skeptična do
               tega. Mene zanima kaj iz tega programa komisija pripravlja, da bo spodbudila te
               aktivnosti v državah članicah pa tudi konec koncev kaj vi menite o tem cilju, ki
               izhaja iz rezultatov, ki so bili doseženi v Kankunu. Hvala.</p>
            </sp>
            <sp xml:id="SDT5-Skupna-2010-12-17.sp37">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Torej jaz moram najprej povedati to. Da mi moramo končati to sejo, vsaj
               to točko dnevnega reda 5 do 10.00 ure. Zato, ker ob 10.00 se nadaljuje zasedanje
               Državnega zbora. To je pod številko 1. Pod številko 2. pa se bojim, da je zdaj gospa
               Jordan Cizelj naštela celo vrsto vprašanj, na katera pričakujete na nek način odgovor
               tudi z naše strani. Ampak jaz bi pri tem rekla, da gre seveda za tako velik nabor teh
               vprašanj in potencialnih odgovorov, da je to danes tukaj nemogoče storiti.</p>
               <p>Bi pa spomnila še na to. Naš Odbor za zadeve Evropske unije tedensko zaseda in se
               vedno na teh sejah loteva posameznih resorjev in tam mi tudi povemo kaj si mi
               predstavljamo kot tisto, kar bi morali naši predstavniki potem zastopati na različnih
               telesih in organih Evropske unije in dostikrat tudi to svoje stališče izrazimo s
               pridržki, ki jih uveljavljamo na posameznem področju. Tako denimo na področju
               notranjih zadev in pravosodja se je že nekajkrat izkazalo, da so direktive in uredbe
               usmerjene v to smer reševanja stvar, ki so pri nas pravzaprav že zdaj rešene bolje in
               imamo mi že uveljavljene na nekaterih področjih pravice, svobode in varnosti višje
               standarde kot pa jih prinašajo te predlagane uredbe in direktive. Tako, da skratka
               hočem povedati to pa to ne leti na vas, ker hvala, da ste prišli na to sejo. Drugi
               poslanci v evropskem parlamentu iz Slovenije se pač zelo, zelo redko udeležijo naših
               sej in zato najbrž že tudi niso na tekočem kaj pravzaprav mi počnemo. Je pa tudi ta
               problem. Da imamo praviloma seje zaprte in zato tudi javnost ne ve kaj mi počnemo na
               teh sejah našega odbora in smo že s spremembo zakona o sodelovanju med Državnim
               zborom in Vlado o zadevah Evropske unije pravzaprav že dosegli eno višjo raven v tem
               smislu, da so praviloma vendarle zdaj seje odprte za javnost kadar obravnavamo
               stvari, ki se tičejo tako rekoč vsakdanjega življenja slehernega državljana in
               državljanke Republike Slovenije in nameravamo v tem smislu še pravzaprav nadaljevati
               in še izboljšati te standarde. Tako, da jaz bi prosila, da smo zdaj čim krajši v teh
               razpravah, da bi res končali do pet do 10.00 in zdaj <stage type="mag">(Nadaljevanje)</stage> dajem besedo gospe Bezjak ... Ne. Gospodu Bezjaku.
               Pardon. Potem je pa gospa Bizjak Mlakarjeva.</p>
            </sp>
            <sp xml:id="SDT5-Skupna-2010-12-17.sp38">

               <speaker>MARJAN BEZJAK:</speaker>

               <p>Hvala predsednica. Sem še moški, hvala bogu. Lepo pozdravljen gospod evropski
               komisar, lepo pozdravljena evropska poslanka, kolegice poslanke in poslanci. Res je,
               kot odgovorni za ta resor nam je lahko v veliko čast, da imamo Slovenca v evropskem
               merilu. Imamo pa sami kar nekaj problematike na domačem področju. Jaz vas sprašujem
               kako vi gledate dejansko izgradnjo termoelektrarne Šoštanj, ki vemo, da je ekološko
               sporna, če lahko tako rečemo, napram izgradnji hidroelektrarne na Muri, ki na konec
               koncev bi s tem rešili dve stvari, kakor tudi bi rešili, da bi dali domačemu
               gospodarstvu v tej situaciji, delu, ne pa dejansko tujim, kot bodo to TEŠ
               gradili.</p>
               <p>Prav tako me zanima glede velikih afer Lafarža v Trbolju, kako gledate vi na te
               stvari. Ali smo morali Francoze sprejeti v našo družino gospodarstvenikov ali kako?
               In tretja stvar. Sami veste, da je pred letom, dvema, tremi potekalo dejansko
               merjenje emisij, Kijev, Barcelona. Sami ste tudi bili odgovorni. Sami veste, da je
               dejansko ta projekt stekel in, da v tem projektu se ne dela, vsaj jaz ne vem, da bi
               se delalo kaj več naprej. Sami moramo vedeti, pač poznam podatke, da je dejansko prav
               na področju Ljubljane, prav na področju Nove Gorice, Kopra, precej oslabljen ali pa
               onesnažen zrak ravno s strani transportnega prometa. Da ne govorim za druge države.
               To so pač glavni pomisleki na te stvari, ki sem jih nekako podal. Kajti na koncu
               koncev sami, kot ste dejali, da smo tretji najbolj bogati po vodnih virih v
               Sloveniji, gremo pa v ekološko sporne stvari, na koncu koncev termoelektrarne
               Šoštanj, ne pa hidroelektrarn, kjer imamo večje možnosti in večje kapacitete.
               Hvala.</p>
            </sp>
            <sp xml:id="SDT5-Skupna-2010-12-17.sp39">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala tudi vam gospoda Bezjak in dajem besedo gospe Bizjak Mlakarjevi. Prosim.</p>
            </sp>
            <sp xml:id="SDT5-Skupna-2010-12-17.sp40">

               <speaker>MAG. JULIJANA BIZJAK MLAKAR:</speaker>

               <p>Hvala lepa za besedo. Bom skušala biti kratka zaradi omejenega časa. Seveda najprej
               zahvala za zares izčrpno poročilo o delovnem programu evropske komisije. Tisto
               vprašanje, ki se mi zdi pa zelo pomembno in za katerega bi vas prosila, je pa
               vprašanje socialnega dialoga oziroma stališče evropske komisije do socialnega
               dialoga. Namreč sedaj je čas krize in zaradi tega se sprejemajo določene reforme, ki
               pa v nekaterih državah niso usklajene s socialnimi partnerji. Recimo, če pogledamo
               samo področje zdravstva. Gre za nekatere izredno dobre dokumente evropske komisije,
               ki spodbujajo določene vrednote in cilje do, torej ki naj bi spodbujale tudi države
               članice. To je pač enakost, dostop do zdravstvenega varstva, enak dostop do
               zdravstvenega varstva, pravičnost financiranja zdravstva in tako naprej. Države
               oziroma vlade se pa dostikrat odmikajo od teh ciljev Konkretno Slovenija že dve
               desetletji. Torej skratka, če bi vlade poslušale tudi socialne partnerje, če bi
               poslušale nevladne organizacije pa ne bi toliko podlegale posameznim lobijem, potem
               sigurno do takšnih reform ne bi prišlo. Torej kakšno je stališče do socialnega
               dialoga evropske komisije? Hvala.</p>
            </sp>
            <sp xml:id="SDT5-Skupna-2010-12-17.sp41">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Besedo bi dala še gospodu Bevku, potem bi pa k zaključni besedi povabila
               gospoda Komisarja, ker moramo res potem to sejo končati. Prosim gospod Bevk.</p>
            </sp>
            <sp xml:id="SDT5-Skupna-2010-12-17.sp42">

               <speaker>SAMO BEVK:</speaker>

               <p>Hvala za besedo gospa predsednica. Bom tudi kratek. Lep pozdrav gospodu komisarju in
               sodelavcem, sodelavkam.<stage type="mag">(Nadaljevanje)</stage> Torej
               kolikor vem, na ravni Evropske unije ni predpisa, ki bi urejal problematiko
               svetlobnega onesnaževanja. Leta 1997 smo v Državnem zboru dali poslansko pobudo za
               sprejem take uredbe na ravni naše države, vendar je zaradi številnih in močnih
               lobijev tak predpis bil sprejet šele leta 2007. Se pravi po desetih letih. To je tudi
               prvi predpis na ravni neke države v Evropski uniji in tudi v svetovnem merilu, ki
               zajema celotno državo. So sicer predpisi na regionalni ravni, tudi v regijah, ki so
               bistveno in velikokrat večje od Republike Slovenije, ampak na državni ravni je to
               edini tak predpis.</p>
               <p>Gospod Komisar, ker prihajate iz Slovenije in ker je bila Slovenija prva država, ki
               je sprejela tak predpis na državni ravni predlagam, da odprete to vprašanje tudi na
               ravni Evropske unije in se zavzamete za to, da v svoj delovni program ali za letos
               oziroma prihodnje leto ali kakšno leto v vašem mandatu, resno opravite razpravo v
               zvezi s problematiko preprečevanja svetlobnega onesnaževanja. V vsebinske razloge pa
               trenutno ne bi šel, ker je premalo časa. Hvala lepa za odgovor.</p>
            </sp>
            <sp xml:id="SDT5-Skupna-2010-12-17.sp43">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Gospod Potočnik, prosim.</p>
            </sp>
            <sp xml:id="SDT5-Skupna-2010-12-17.sp44">

               <speaker>DR. JANEZ POTOČNIK:</speaker>

               <p>Hvala lepa. Najprej, ker bom očitno moral telegrafsko odgovarjati, čeprav so nekatera
               vprašanja taka, da se nanje tako ne more ne.</p>
               <p>Proračun 2011. Tudi jaz vas pozivam, da bodite aktivni, ker je zelo pomembno, ker tam
               se bomo pogovarjali verjetno o letih, 5 do celo verjetno 10 let prihodnosti in je
               zelo pomembno kako se odločimo.</p>
               <p>Kar se tiče predstavitve. Jaz mislim, jaz sem želel predstavit program celovito, ker
               ga moram predstavit celovito. Vendar pa je ravno to, to naj bi bila osnova, da se
               lahko potem poslanci in poslanke osredotočijo bolj na probleme, ki so domači in ki
               jih vidijo kot večje. Dejansko to, kar je gospa evropska poslanka rekla. Morda si
               resnično ne verjamete pri teh vodilnih pobudah in tako naprej, kako detajlno se
               pogovarjamo o vsaki besedi, ki je v tem vključena. Ker vsi, ki smo potem zadolženi in
               ki imamo svoja področja, vemo, da če imamo ta stavek, to besedo notri, nam to
               omogoča, da gremo z določeno pobudo, ki jo predvidevamo, naprej. Tako, da dejansko so
               tam strateški programi in te pobude izjemno, izjemno domišljeni in vsak ve zakaj
               kakšen stavek stoji v teh. Od članic pa seveda pričakujemo čim bolj aktivno udeležbo
               in sooustvarjanje prihodnosti.</p>
               <p>Okrog te zgodbe, okrog 20, 30 zdaj ne bi vstopal zaradi tega ker mislim, da je bilo
               vprašanje tako ali tako bolj naslovljeno ostalim. Morda nekoliko več o vprašanju, ki
               ga je gospod Bizjak dal, T6. Zadevo seveda jaz pozorno spremljam tudi skozi razpravo
               v slovenski javnosti in medijih in poudaril bi, da je zelo pomembno, da se o takih
               vprašanjih odvija demokratična razprava in, da je pomembno, da so vsi koraki pri
               takih odločitvah, ki jih država sprejme, transparentni. Odločitev o energetski
               mešanici je v rokah posamezne države članice. Skratka tu komisija ne more, ne želi in
               tudi ni prav zato, ker gre za subsidiarno odločitev posamezne države članice. Jasno
               pa je, da mora pri tem upoštevati svoje dolgoročne interese, da mora upoštevati
               prostovoljno sprejete obveznosti bodisi na evropski, bodisi na mednarodni ravni.
               Denimo, v primeru Slovenije gre predvsem za obveznosti pri zmanjševanju izpustov
               toplogrednih plinov in večanju deleža obnovljivih virov energije. Denimo v letu 2005
               smo imeli delež obnovljivih virov 16% do 20, naj bi bil 25%. Po direktivi o
               obnovljivih virih energije mora Slovenija predstavit svoj nacionalni akcijski program
               za obnovljive vire energije in pričakujem in upam, da bodo strokovne službe mojega
               kolega, ki je pristojen za energijo evropske komisije, preverile ali so načrti v
               zvezi s TEŠ, skladni tudi s temi obveznostmi.</p>
               <p>Najpomembnejše pa je po mojem vprašanje, ki ga nekoliko pogrešam v tej diskusiji. To
               je vprašanje kakšno prihodnost si Slovenci želimo. Energetske naložbe je praviloma
               treba ocenjevati v luči dolgoročnih ciljev, saj so to odločitve, ki segajo nekaj
               desetletji naprej. Ko jih sprejemamo, moramo torej razumeti njihove dolgoročne
               posledice tako na proračun, kot na zdravje ljudi, na okolje. Vedeti moramo koliko nas
               stanejo <stage type="mag">(Nadaljevanje)</stage> danes, koliko nas
               bodo stale čez 10, 20 let. Osebno verjamem, da ogljikovi izpusti ne bodo poceni, zato
               zame odgovor ni na pamet ali premog ali uran, ampak je posreden, preko analize
               celotnih stroškov in odgovora na to ali želimo čisto okolje ali želimo moderno
               konkurenčno gospodarstvo ali pa želimo vztrajati denimo pri branjenju starih
               struktur.</p>
               <p>Kar se tiče Lafarža. Slovenija oziroma evropska komisija ima odprt postopek proti
               evropski, proti Sloveniji na področju posameznih instalacij za uresničevanje tako
               imenovane direktive celovitega pristopa posameznih instalacij. Imenuje se integratit
               prevention polution control direktiva. Zelo težko je zadostiti vsem zahtevam te
               direktive in jaz se spomnim še iz časa pogajanj, da smo tu zahtevali kar resna
               prehodna obdobja, vse države in smo jih tudi dobili. Vendar ta se zdaj iztekajo in za
               Slovenijo se je že izteklo in Slovenija bi morala za vse te instalacije že predložiti
               pa ni. Tako, da smo pravzaprav tu že tako daleč, da je Slovenija pred sodiščem.
               Skratka smo že šli 2 fazi od opomina, drugega opomina smo zdaj že za teh 12
               instalacij. Skratka predvsem gre tu za odlagališča. Odgovor, ki smo ga dobili od
               Slovenije proučujemo zdaj. Nekako usmerja pa na to, da naj bi bila ta manjkajoča
               dovoljenja izdana med aprilom in septembrom 2010. Nismo se še odločili kako naprej in
               to je del obstoječe presoje. Lafarž je v vmesnem času dobil dovoljenje in ga ima s
               strani Slovenije. Prišlo je tudi do pritožbe glede tega in ker se zavedamo, da poteka
               pred slovenskimi sodišči postopek, seveda te pritožbe na evropski ravni ne
               obravnavamo zaradi tega, ker slovenska sodišča so pač tudi sodišča, ki sodijo o
               evropskem okoljskem pravnem redu in je prav, da to tako je. O samem dovoljenju kot
               takem se pa nismo izrekali. Toliko o tem.</p>
               <p>Kijev, Barcelona ne bi govoril zaradi tega, ker tudi ne poznam tega vprašanja tako
               podrobno. Na vprašanje socialnega dialoga. Komisija verjame v socialni dialog, ga
               spodbuja in mislimo, da je koristen in tudi nujen.</p>
               <p>Še zadnje gospod Bevk, to kar ste omenili. Imate prav, da je svetlobne onesnaženje
               eden od problemov, ki mu nameravamo posvečati več pozornosti v prihodnje. Je na mizi,
               o tem se pogovarjamo. Predvsem zato, ker je bila pred kratkim izdana tudi poročilo
               svetovne zdravstvene organizacije, ki govori tudi o novih mejnih vrednostih, ki jih
               je pomembno spoštovati zato, da zdravje ljudi ni prizadeto. Tako, da se strinjam z
               vami, da bodo ta vprašanja pomembna.</p>
            </sp>
            <sp xml:id="SDT5-Skupna-2010-12-17.sp45">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa gospod komisar. Torej s tem zaključujem to točko dnevnega reda.
               Zahvaljujem se predvsem gospodu komisarju, dr. Potočniku, da nas je seznanil s tem
               delovnim programom komisije za leto 2011 in vsem, ki ste v razpravi sodelovali in
               prispevali zelo zanimive vsebinske prispevke in dovolite mi, da naj ugotovim kot
               sklep, da se je Odbor za zadeve Evropske unije na 79. seji, 17. 12. 2010 seznanil z
               delovnim programom evropske komisije za leto 2011. Ker pa danes očitno ne bomo mogli
               opraviti še 2. točke dnevnega reda, to je zasedanje sveta Evropske unije za okolje,
               ki bo v Bruslju, 20. 12. 2010, predlagam, da se Odbor za zadeve Evropske unije
               sestane v ponedeljek, namesto, mislim, da imamo sklicano sejo ob 9.00 uri, da se
               sestanemo kar ob 8.00 uri zjutraj v ponedeljek zato, da medtem ko se bo minister
               vozil z avionom v Bruselj, bomo mi sprejeli stališče, ki ga potem mu bomo ga
               sporočili in ga bo potem zastopal na zasedanju sveta za okolje. S tem prekinjam 79.
               sejo Odbora za zadeve Evropske unije.</p>
            </sp>
            <sp xml:id="SDT5-Skupna-2010-12-17.sp46">

               <speaker>PREDSEDNIK MATJAŽ HAN:</speaker>

               <p>Hvala lepa. Glede procedure, tudi jaz zaključujem to točko dnevnega reda oziroma
               sklep. Ugotavljam, da se je Odbor za gospodarstvo seznanil z delovnim programom
               evropske komisije za leto 2011 in s tem zaključujem tudi to točko dnevnega reda.
               Besedo pa je prosil še gospod Posedel, član Odbora za gospodarstvo.</p>
            </sp>
            <sp xml:id="SDT5-Skupna-2010-12-17.sp47">

               <speaker>LOJZE POSEDEL:</speaker>

               <p>Hvala lepa za besedo. Jaz bi samo ta sklep dopolnil, glede na predlog, ki je bil kar
               dvakrat izražen, da bi ta <stage type="mag">(Nadaljevanje)</stage>
               predstavitev bila predstavljena tudi na zasedanju Državnega zbora. Mislim, da bi bilo
               to koristno, da bi te podatke, ta načrt predstavili na Državnem zboru.</p>
            </sp>
            <sp xml:id="SDT5-Skupna-2010-12-17.sp48">

               <speaker>PREDSEDNICA DARJA LAVTIŽAR BEBLER:</speaker>

               <p>Ja, jaz mislim, da je ta predlog sprejemljiv in res je prej že bil podan v razpravi,
               tako da bo naš Odbor za zadeve Evropske unije predlagal Kolegiju predsednika
               Državnega zbora, da uvrsti na eno od prihodnjih sej Državnega zbora tudi to tematiko. <stage type="time">(SEJA JE BILA PREKINJENA 17. DECEMBRA 2010 OB 9.59 URI.)</stage>
               </p>
            </sp>
         </div>
      </body>
   </text>
</TEI>