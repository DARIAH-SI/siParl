<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZG-Redna-033-2011-03-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">6886F511E410AAE9C12578460036EB5B</idno>
               <idno type="custom" subtype="day">F2100D0B40480965C1257855003EE9FC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=F2100D0B40480965C1257855003EE9FC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZG-Redna-033-2011-03-15.OZG" n="033">
               <name>Redna</name>
               <date when="2011-03-15"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZG-Redna-033-2011-03-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZG-Redna-033-2011-03-15.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">33. seja</stage>
            <stage type="date">(15. marec 2011)</stage>
            <stage type="chairman">Sejo je vodil Matjaž Han, predsednik odbora.</stage>
            <stage type="time">Seja se je pričela ob 13.32.</stage>


            <sp xml:id="SDT5-OZG-Redna-033-2011-03-15.sp1">

               <speaker>PREDSEDNIK MATJAŽ HAN:</speaker>

               <p>Spoštovani, glede na to, da je ura pol dveh popoldne pričenjam s 33. sejo Odbora za
               gospodarstvo in seveda ob enem tudi vse lepo pozdravljam, še posebej v naši sredini
               Ministrico za gospodarstvo, gospod Darjo Radić s svojo ekipo, gospo Avberškovo in
               seveda vse članice in člane odbora.</p>
               <p>Najprej naj ugotovim, da sem danes prejel obsvetilo na katerem je zapisano, da gospod
               Bojan Kontič nadomešča gospoda Mirkota Brulca iz Poslanske skupine Socialnih
               demokratov.</p>
               <p>Prehajamo na določitev dnevnega reda seje odbora. S sklice seje 1. marca ste prejeli
               naslednji dnevni red: Predlog zakona o spremembah i dopolnitvah Zakon o preprečevanju
               omejevanja konkurence, to je druga obravnava. In pa 2. točka - Predlog za
               razpis posvetovalnega 
               referenduma o izgradnji Bloka 6 Termoelektrarne Šoštanj, skrajšano TEŠ 6. In 3. točka
               - Razno.</p>
               <p>Ker do včeraj do 12.00 ure nisem prejel predloga za razširitev dnevnega reda oziroma
               za umik točke dnevnega reda je določen dnevni red kot je bil predlagan tudi s sklicem
               seje.</p>
               <p>Ker vidim, da ni nobenih zdržkov lahko preidemo na <title>1. TOČKO DNEVNEGA REDA - TO
                  JE PREDLOG ZAKONA O SPREMEMBAH IN DOPOLNITVAH ZAKONA O PREPREČEVANJU IN OMEJEVANJA
                  KONKURENCE,</title> druga obravnava.</p>
               <p>Predlagatelj predloga zakona je Vlada, k obravnavi te točke pa sem vabil seveda
               Vlado, Ministrstvo za gospodarstvo, ministrico sem pozdravil že na začetku, Urad
               Republike Slovenije za varstvo konkurence z Zakonodajno-pravno službo, Gospodarsko
               zbornico Slovenije, Obrtno-podjetniško zbornico Slovenije, trgovinsko zbornico
               Slovenije in gospoda Franca Perčiča, ki pa se je žal opravičil za današnjo sejo saj
               ima druge obveznosti.</p>
               <p>S sklicem seje ste poleg predloga zakona prejeli še mnenje Zakonodajno-pravne službe.
               Naknadno pa ste prejeli tudi amandmaje koalicijskih poslanskih skupin Zares, DeSUS in
               Poslanskega kluba LDS v katerih so povzete pripombe Zakonodajno-pravne službe z 11.
               3. 2011 pa še dopolnitev obrazložitev amandmaja k 5. členu predloga zakona. Prejeli
               pa ste tudi mnenje komisije Državnega sveta za gospodarstvo, obrt, turizem in
               finance. Na klop ste prejeli pregled vloženih amandmajev na podlagi katerega bomo
               tudi danes seveda delali in v okviru katerega so vključeni vsi vloženi amandmaji.
               Pričenjam z drugo obravnavo predloga zakona v kateri bomo opravili razpravo in
               glasovanje o vloženih amandmajih in členih predloga zakona.</p>
               <p>Tako, zdaj smo te osnovne podatke nanizali zdaj pa seveda dajem besedo Ministrstvu za
               gospodarstvo, gospe ministrici, če želi v imenu predlagatelja podati uvodno
               obrazložitev? Izvolite.</p>
            </sp>
            <sp xml:id="SDT5-OZG-Redna-033-2011-03-15.sp2">

               <speaker>MAG. DARJA RADIĆ:</speaker>

               <p>Hvala lepa, lepo pozdravljeni v mojem imenu.</p>
               <p>No, jaz bom na kratko predstavila glavne cilje pa razloge za sprejem Zakona o
               spremembah Zakona o preprečevanju in omejevanju konkurence. Glavni cilj te spremembe
               zakona je izločitev urada za varstvo konkurence iz sestave Ministrstva za
               gospodarstvo in njegovo preoblikovanje v samostojno in neodvisno agencijo. Pri čemer
               se pa v to novo ustanovljeno agencijo v nespremenjenem obsegu prenesejo vse naloge in
               pa pristojnosti, ki jih pa po zdaj veljavnem zakonu o preprečevanju in omejevanju
               konkurence urad.</p>
               <p>No, kot ste verjetno seznanjeni smo na Ministrstvu za gospodarstvu kar nekaj časa
               pripravljali spremembe zakona oziroma smo pripravljali nov zakon po katerem naj bi
               združili funkcije varovanja potrošnikov za funkcije varovanja konkurence. No, po
               skoraj dveh letih priprav smo se odločili, da sta ti dve dejavnosti ali pa področji,
               ne glede na to, da se obe ukvarjata z varovanjem tako različne inštrumente in ukrepe
               imata, da jih ni smiselno združevati pod eno agencijo. Zato smo se odločili, da ne
               pripravimo novega zakona ampak samo v starem zakonu opredelimo, redefiniramo,
               preoblikujemo urad v samostojno agencijo. To je tisti osnovni koncept. Seveda zahteva
               OECD je bila pravzaprav tisti pomemben razlog, kajti OECD je pred vstopom že
               zahteval, da se poveča samostojnost in neodvisnost urada.</p>
               <p>No zdaj, se pravi, da bi zagotovili to neodvisnost smo se odločili ali pa izbrali kot
               najprimernejšo obliko agencijo, javno agencijo. To bo oseba javnega prava, ki se bo
               ustanovila za uresničevanja nalog s področja varstva konkurence kar je mogoče
               sprememba v primerjavi s sedanjim uradom za varstvo konkurence je sama sestava
               organov, ki bodo sedaj izvajali varstvo konkurence. In sicer v agenciji načrtujemo
               oziroma so predvideni trije organi in sicer Svet agencije, potem direktor agencije in
               pa komisija za varstvo konkurence. No, zdaj funkcija sveta agencije so podobne tako
               kot funkcije vseh  ostalih
               svetov agencij. Svet sprejema splošne akte agencije, potem sprejema letno poročilo
               agencije, predlaga imenovanje pa razrešitev direktorja agencije. Agencijo sestavlja
               pet članov, vse člane imenuje Vlada Republike Slovenije, mandat je pa pet let z
               možnostjo ponovnega imenovanja.</p>
               <p>Potem druga funkcija je direktor agencije, ta zastopa in predstavlja agencijo
               navzven, vodi njeno poslovanje, organizira delo in pa izdaja tudi nekatere pravne
               akte o posamičnih zadevah. Tudi direktorja imenuje vlada, po izvedenem javnem
               natečaju na predlog sveta agencije. To mislim, da tukaj nič ne odstopamo, takšne so
               splošne ureditve. Tudi tukaj imamo mandat pet let, omejitev je pa v primeru
               direktorja na največ dva mandata.</p>
               <p>No tretji organ, ki pa je poseben in ki je tudi novost v primerjavi z zdajšnjo
               ureditvijo je pa komisija za varstvo konkurence. To je pa strokovni organ katerega
               naloge in pristojnosti so pa določene in usmerjene v odločanje v konkretnih zadevah;
               se pravi v vseh posameznih zadevah, ki jih bo urad za varstvo konkurence začel,
               bodisi s področja kaj ugotavljajo koncentracije, kartelni dogovori, skratka vseh teh
               stvari, ki jih počnejo bo zdaj komisija tista, ki bo sprejela končno odločitev.
               Jasno, da strokovno bodo pripravili sodelavci agencije ampak oni so tisti, ki
               odločajo. No in ta komisija predlagamo, da je sestavljena iz petih članov, dva naj bi
               bila zunanja člana, trije člani te komisije bi bili pa izbrani izmed zaposlenih v
               agenciji. Imenovanje članov komisije je malo specifično, tukaj predlagamo, da člane
               te komisije, strokovne, ki ima zelo pomembno vlogo pri odločanju pa imenuje Državni
               zbor. To malo odstopa od običajnih ureditev ampak vseeno smo rekli, glede na to, da
               se agencija včasih ukvarja tudi s proučevanjem nepravilnosti v podjetjih, ki so v
               državni ali pretežno ali kakršni koli državni lasti in ker vlada tukaj uresničuje te
               upravljavske oziroma zdaj agencija upravljavske pravice je po našem mnenju že prav,
               da se pa ta komisija, ki naj bi bila res neodvisen in strokovni organ pa prestavi v
               imenovanje v državni izbor. In sicer, kdo pa predlaga v imenovanje? Štiri predlaga
               Vlada enega pa sodni svet. Pa tudi tukaj imamo pet let, možnost neomejenega ponovnega
               imenovanja.</p>
               <p>Kar je tukaj mogoče še pomembno povedati je, da so še vedno prihodki za delo agencije
               proračun Republike Slovenije. Predvidoma, če bo zakon sprejet tako kot načrtujemo v
               Aprilu 2011 načrtujemo, da bo agencija polno začela funkcionirati s 1. 1. 2012. Do
               takrat bomo ta čas uporabili za pripravo in za ves proces reorganizacije.</p>
               <p>Kaj je še posebnega? Finančne posledice za državni proračun, to mogoče je pomembno,
               da povemo; z ustanovitvijo nove agencije seveda bo agencija morala zagotavljati tudi
               vse tiste splošne funkcije, kadrovsko, informacijsko, finančno, ki smo jih do zdaj
               upravljali za agencijo na ministrstvu. To seveda zahteva oziroma narekuje potrebo po
               povečanju števila zaposlitev. Zato imamo tukaj vložen potem seveda predlog, da se
               štirje uslužbenci še zaposlijo za te naloge, to seveda pomeni tudi povečan obseg
               sredstev v temu okviru.</p>
               <p>Toliko mogoče za uvod. Dejstvo je, da smo prejeli kar nekaj predlogov amandmajev
               oziroma predlogov za izboljšave zakona s strani Službe za zakonodajo Državnega zbora.
               Moji sodelavci so te predloge za izboljšave in pa pripombe skupaj preštudirali,
               pregledali in jaz na temu mestu želim povedati samo, da vsi tisti predlogi, ki so
               zdaj vloženi kot predlogi amandmajev so ustrezni razen pri temu štirinajstemu
               amandmaju mogoče en pomislek, pa ga bom potem, ko pridemo do tja še podrobneje
               razložila.</p>
               <p>Hvala lepa.</p>
            </sp>
            <sp xml:id="SDT5-OZG-Redna-033-2011-03-15.sp3">

               <speaker>PREDSEDNIK MATJAŽ HAN:</speaker>

               <p>Lepa hvala spoštovana ministrica. Zdaj pa sprašujem, če želi, ja preden dam besedo
               Zakonodajno-pravni službi oziroma jo sprašujem naj ugotovim, da namesto Lojzeta
               Posedela poslansko skupino Zares nadomešča gospod Tadej Slapnik. No, sprašujem predstavnico Zakonodajno-pravne
               službe, gospo Metodo Hrovat Pirnat če želi seveda obrazložiti oziroma podati svoje
               mnenje? Izvolite.</p>
            </sp>
            <sp xml:id="SDT5-OZG-Redna-033-2011-03-15.sp4">

               <speaker>METODA HROVAT PIRNAT:</speaker>

               <p>Hvala lepa za besedo. </p>
               <p>Zakonodajno-pravna služba je v mnenju podala dve splošni pripombi in potem še
               pripombe k 5., 8., 11. in 14. členu. Torej, če na kratko izpostavim prvo pripombo,
               prvo splošno pripombo, se nanaša na dejstvo, da po našemu mnenju ni v dovolj veliki
               meri predlog sprememb upošteval bistvene spremembe v pravnem položaju organa,
               pristojnega za varstvo konkurence. Predlog zakona namreč določa, da je ta organ javna
               agencija, ki pa je samostojna pravna oseba javnega prava. Izpostavili smo, da to
               pomeni, da je v ustavno-pravnem smislu nosilec javnih pooblastil in sicer po 121.
               členu Ustave. Z razliko od organov državne uprave, ki imajo glede na prvi odstavek
               120. člena ustave svoje pristojnosti pa imajo glede na besedilo 121. člena Ustave
               nosilci javnih pooblastil javno pooblastilo za upravljanje določenih nalog državne
               uprave.</p>
               <p>Skratka, s tem v zvezi smo izpostavili predvsem široka in nedoločna pooblastila za
               nalaganje ukrepov podjetij in pa primarne ukrepe. V nadaljevanju pa smo podali, kot
               rečeno splošno pripombo, drugo splošno pripombo. Ta splošna pripomba se nanaša na
               postopek in sicer predvsem na nejasno razmerje med organi glede vodenja postopka in
               dajanja pooblastil za vodenje postopka.</p>
               <p>Ugotavljam, da so bili pripravljeni amandmaji k 5., 8., 11. in 14. členu torej na vse
               pripombe sicer, na vse konkretne pripombe in ti amandmaji koalicijskih poslanskih
               skupin sledijo našemu mnenju.</p>
               <p>Hvala lepa za besedo.</p>
            </sp>
            <sp xml:id="SDT5-OZG-Redna-033-2011-03-15.sp5">

               <speaker>PREDSEDNIK MATJAŽ HAN:</speaker>

               <p>Hvala lepa spoštovana gospa Metoda. Želi kdo mogoče besedo od vabljenih? če ne, hvala
               lepa. Prehajamo na razpravo o posameznih členih oziroma na razpravo in glasovanje o
               vloženih amandmajih in seveda o predlogih za amandmaje odbora, če s bo slučajno še
               kdo kaj spomnil. Odboru predlagam, da po končanem glasovanju o amandmaju v skladu s
               tretjo alinejo 128. člena poslovnika glasujemo o vseh členih skupaj, ker je to v
               navadi. Ima kdo kakšen problem s tem? Ne, hvala lepa. Se pravi, da predlog ta je
               sprejet, nisem dal na glasovanje, ker sem videl, da nihče ne nasprotuje.</p>
               <p>In gremo na razpravo po amandmajih, najprej dajem v razpravo 4. člen in amandma
               Poslanskih skupin Zares, DeSUS in poslanskega kluba LDS k 4. členu, seveda če želi
               kdo razpravljati. Naj pa najprej povem, da se poslanska skupina Socialnih demokratov
               ni samo podpisala pod te amandmaje drugače pa se strinja zaradi tehničnih težav, ki
               smo jih imeli prejšnji teden zaradi tega ker ni bilo nobenega v državnem zboru tisto
               minuto. Tako da ne bi iz tega sklepali, da je spet koalicija v kakšni krizi. Hvala
               vam lepa za razumevanje.</p>
               <p>Dobro, 4. člen, kdo želi besedo o amandmaju k 4. členu poslanskih skupin? Če ne
               zaključujem razpravo in prehajamo na glasovanje o amandmaju k 4. členu.</p>
               <p>Glasujemo. Za je glasovalo 10 članov, proti nihče.</p>
               <p>Amandama je bil sprejet.</p>
               <p>Tako da gremo lahko k 5. členu in amandma na 5. člen prav tako poslanskih skupin
               Zares, DeSUS, Poslanskega kluba Liberalne demokracije Slovenije. Želi kdo
               razpravljati o temu amandmaju? Če ne želi hvala vam lepa. Spoštovani, dajem ta amandma na glasovanje.</p>
               <p>Glasujemo. Za je glasovalo 11 članov, proti nihče.</p>
               <p>Amandma k 5. členu je sprejet.</p>
               <p>K 8. členu imamo tudi amandma istih treh poslanskih... ...<stage>/Oglašanje iz klopi./</stage>...
               Seveda je možna razprava od 5. do 8. člena samo sem smatral, da ker ni bilo razprave
               o amandmajih da tudi o členih ne bo, se opravičujem. Odpiram razpravo, gospod Vili
               Rezman, izvolite.</p>
            </sp>
            <sp xml:id="SDT5-OZG-Redna-033-2011-03-15.sp6">

               <speaker>VILI REZMAN:</speaker>

               <p>Hvala lepa gospod predsednik. Jaz bi pravzaprav bolj neke opazke oziroma vprašanja v
               zvezi s tem, ker se mi zdi, da sam ne znam poiskati odgovorov na nekatera vprašanja,
               ki se zastavljajo.</p>
               <p>Kako je v 6. členu predvideno, na ta način bi se naj zagotavljala tudi večja
               samostojnost in neodvisnost te agencije, da so prihodki zagotovljeni skozi sredstva
               državnega proračuna in skozi nadomestila stroškov. Ta nadomestila stroškov ureja
               potem 7. člen in sicer s tarifo, ki jo zopet vidimo, da gre za to, da se na nek način
               želi zagotoviti večja samostojnost pa vendar nima, vsaj jaz nisem tega našel tudi v
               obrazložitvah, agencija možnosti, da določi tarifo brez soglasja Vlade. In če ni
               soglasja Vlade potem je na ta način že nekoliko okrnjena ta samostojnost. In drugič,
               me zanima kaj se zgodi, če soglasja ni? Ali potem tudi tarife ni ali kakšni so
               predvideni ukrepi, če bi takšno soglasje Vlade izostalo?</p>
               <p>Podobno se zgodi potem, ko se govori o finančnem načrtu in o zaključnem računi, ker
               zopet mora dati vlada soglasje, kar govori zopet o tem, bi rekel, da je šla agencija
               iz okrilja ministrstva nekako bolj pod okrilje Vlade ni pa povsem samostojna ali pa
               tako samostojna kot bi mogoče pričakovali. In zopet je vprašanje kaj se zgodi, če ni
               soglasja k finančnemu načrtu, k zaključnemu računu in celo k programu dela ker k
               vsemu temu mora dati Vlada soglasje. Če ne da soglasja k programu dela potem se
               postavlja vprašanje torej na kakšen način, po kakšnem programu bo delala. Če ne da
               soglasja k finančnemu načrtu dela potem tisto po dvanajstinah iz preteklega leta,
               zdaj ko bo na novo ustanovljena ne vem ali bo potem delalo po dvanajstinah urada, ki
               je funkcioniral doslej ali so morebiti kakšni drugi odgovori na ta moja vprašanja
               pripravljeni pa jih jaz nisem opazil. Ampak saj pravim, v obrazložitvah jaz nisem
               našel odgovore na ta vprašanja pa prosim, če mi lahko odgovorite.</p>
            </sp>
            <sp xml:id="SDT5-OZG-Redna-033-2011-03-15.sp7">

               <speaker>PREDSEDNIK MATJAŽ HAN:</speaker>

               <p>Lepa hvala. BI s tem dal besedo ministrici oziroma ekipi. Izvolite.</p>
            </sp>
            <sp xml:id="SDT5-OZG-Redna-033-2011-03-15.sp8">

               <speaker>MAG. DARJA RADIĆ:</speaker>

               <p>Hvala. Zdaj, če začnem pri teh soglasjih, predvideno je, normalno je da nekdo da
               soglasje Vladi. Zdaj kaj se zgodi, če ne da vlada soglasja, potem ga pač ne da. Jaz
               ne vidim zdaj tukak kakšne posebne potrebe, da bi še posebej te postopke kaj v
               primeru da se soglasje vlade ne izda kaj je potrebno narediti. Verjetno bodo
               zaprosili za novo soglasje, bodo ugotovili razloge zakaj do soglasja ni prišlo in
               pripravili potem predlog v temu smislu.</p>
               <p>Enako kar se tiče programa dela finančnega načrta zaključnega računa; saj to velja
               pravzaprav za vse agencije. Soglasje se mora dobiti, dokler ni soglasja za program
               dela pomeni, da je nekaj narobe, da nekaj ni urejeno in na temu primeru seveda tečejo
               aktivnosti toliko časa dokler se soglasje ne pridobi. V temu začasnemu obdobju pa
               velja tako kot za ves ostali sistem začasnega financiranja. Je pa res, to pa je
               vprašanje ki je zanimivo pa mislim, da bi ga znali rešiti tudi če to ni opredeljeno v
               zakonu posebej, da bi seveda, če bi do tega prišlo v primeru prvega oblikovanja
               finančnega proračuna da bi seveda upoštevali proračun kot ga ima zdaj urad. To bi
               bila najbolj logična rešitev, dejstvo pa je, da tega v zakonu res nismo opredelili.
               Če mislite, da je to toliko pomembno lahko tudi kakšen takšen amandma še dodamo.</p>
            </sp>
            <sp xml:id="SDT5-OZG-Redna-033-2011-03-15.sp9">

               <speaker>PREDSEDNIK MATJAŽ HAN:</speaker>

               <p>Hvala lepa. K besedi se je prijavil še gospod Frangež.</p>
            </sp>
            <sp xml:id="SDT5-OZG-Redna-033-2011-03-15.sp10">

               <speaker>MATEVŽ FRANGEŽ:</speaker>

               <p>Zdaj, mi smo opravili glasovanje o amandmajih k dvema členoma ki pa zajemata praktično ves zakon. V 5. členu
               je od 12.b do 12.m členov in znotraj razprave, ki je ni bilo praktično smo že mimo
               razprave o glavnini sprememb v temu zakonu. Naj uvodoma načelno rečem, da...</p>
            </sp>
            <sp xml:id="SDT5-OZG-Redna-033-2011-03-15.sp11">

               <speaker>PREDSEDNIK MATJAŽ HAN:</speaker>

               <p>Ta člen je sicer zaprt tako da smo zaključili ampak izvolite...</p>
            </sp>
            <sp xml:id="SDT5-OZG-Redna-033-2011-03-15.sp12">

               <speaker>MATEVŽ FRANGEŽ:</speaker>

               <p>Vseeno imam nekaj vprašanj, ki se navezujejo na zaprti člen gospod predsednik... V 5.
               členu je večina zakonov. Vem da je razprava šla hitro mimo, jaz je ne bi želel na
               novo odpirati imam pa tri, po mojem mnenju tehtna vprašanja, če ste tako prijazni jih
               bom postavil če ne jih pač ne bom...</p>
            </sp>
            <sp xml:id="SDT5-OZG-Redna-033-2011-03-15.sp13">

               <speaker>PREDSEDNIK MATJAŽ HAN:</speaker>

               <p>Samo, vi moje vodenje poznate, seveda vam bom pustil besedo vendar jaz sem vprašal,
               če želi kdo besedo k 4., k 5. členu, nihče ni izrazil takrat želje. Tudi meni se je
               zdelo čudno, da v glavnih dveh členih, ki, bom rekel sta vsebina zakona nihče ne želi
               razpravljali. Tako da po Poslovniku smo čez ta dva amandmaja šli. Seveda, gospod
               Frangež beseda je vaša vendar se vendarle držite Poslovnika.</p>
            </sp>
            <sp xml:id="SDT5-OZG-Redna-033-2011-03-15.sp14">

               <speaker>MATEVŽ FRANGEŽ:</speaker>

               <p>Hvala lepa. zdaj, vljudno prosim za razumevanje v temu kontekstu. Pregled amandmajev,
               ki ga imamo tukaj ima datum 15. 3., to je danes. Vsi mi smo imeli danes poslanske
               skupine, vsaj mi smo imeli eno dolgo, konstruktivno sejo poslanske skupine in jaz
               priznam, da amandma, ki je pravzaprav vložen k domala vsem členom tega 5. člena ni
               enostavno v roku nekih minut predelati in hitro reagirati.</p>
               <p>Zdaj v bistvu imam samo nekaj vprašanj; Najprej imenovanje sveta komisije za varstvo
               konkurence... Imamo formulo pet članov od katerih v bistvu štiri predlaga Vlada, od
               tega enega iz področja torej strokovnjakov za varstvo konkurence, tri izmed
               zaposlenih na agenciji. S tem povezano imamo odločanje v senatu znotraj komisije v
               posamičnih zadevah. Zanima me zakaj odločanje v senatu, zakaj torej ne odloča
               komisija kot celota? Kaj je racio tega določila? Moram pa reči, da se mi z vidika
               tudi sestave komisije zdi sporno določilo po katerem agencija samostojno določa svojo
               kadrovsko politiko glede na letni načrt dela. Mislim, da je to določba, ki agenciji
               ne daje, kako naj rečem, trajnosti, stabilnosti pri delovanju. Če mi res želimo tukaj
               uveljaviti neodvisno agencijo mislim, da ji moramo dati orodja, predvsem pa avtonomni
               vir financiranja zato, da bo lahko agencija določala svoje delo na daljšem časovnem
               obdobju in skozi to seveda imela tudi, bom rekel, zagotovljeno stabilnost. Zdaj bom
               rekel po določbah, ki smo jih sicer malo prej že sprejeli bi se dalo razumeti, da bi
               kakšna nagajiva vlada, recimo naslednja vlada, hotela blokirati delovanje agencije...
               Gospod Vizjak saj ne mislim vas, jaz ne mislim, da boste vi imeli naslednjo vlado...
               Da bi kakšna nagajiva Vlada rekla v redu bomo malo oklestili financiranje agencije,
               temu primerno bi Državni zbor sprejel proračun in agencija praktično skozi kadrovsko
               politiko ne bi imela možnosti, da učinkovito deluje, ker ne bi imela za to virov
               sredstev.</p>
               <p>Tukaj pa se meni seveda postavlja pod vprašaj sam pridevnik neodvisna agencija. Ker
               vir neodvisnosti, po mojem prepričanju način imenovanja, ta oprostite je po predlogu
               tega zakona v rokah vlade, de facto v rokah vlade. Vemo, kako je bilo pri agenciji za
               upravljanje kapitalskih naložb... Vlada je predlagala praktično poslanke in poslanci
               niti vprašanj nismo mogli postaviti imenovanim članom sveta in uprave agencije.
               dejansko državni zbor, tako kot je takrat očitala opozicija, da samo, bom rekel
               formalni "žegenj", češ to je vse transparentno, demokratično in je zagotovljena
                   parlamentarna funkcija
               nadzora. Vljudno prosim za odgovore na ta vprašanja.</p>
            </sp>
            <sp xml:id="SDT5-OZG-Redna-033-2011-03-15.sp15">

               <speaker>PREDSEDNIK MATJAŽ HAN:</speaker>

               <p>Hvala vam lepa. Samo še za informacijo, gospod Frangež toliko da se vendarle držimo
               Poslovnika in vsega, amandmaji so vloženi od 9. 3. tega meseca tako da so en teden že
               v našem Lotus notes-u tako da časa je bilo dovolj, da lahko vsak pogleda vsebino teh
               amandmajev. Zdaj, če želite ministrica, da odgovorite sicer je pa amandma sprejet
               ampak za lažje razumevanje, no izvolite.</p>
            </sp>
            <sp xml:id="SDT5-OZG-Redna-033-2011-03-15.sp16">

               <speaker>MAG. DARJA RADIĆ:</speaker>

               <p>Hvala lepa.</p>
               <p>No, najprej kar se proračuna tiče, zagotovo gre tukaj za napredek, ker s tem ko je
               ustanovljena agencija bo, če ne drugega imela svojo proračunsko postavko v proračunu.
               In v temu okviru dobi drugačno težo, drugačen način postavljanja finančnega okvira.
               Zaenkrat je samo ena od postavk znotraj ministrstva za gospodarstvo in s tega vidika
               zagotovo finančna neodvisnost agencije večja. Tukaj v končni fazi smo imeli in
               kadrovsko, finančno funkcijo, vse funkcije smo imeli skupaj, kadrovski načrt je
               skupaj in smo v okviru MG-ja, Ministrstva za gospodarstvo, odločali o tem kje in kdo
               in koliko ljudi bo. Tukaj zdaj se mi zdi to en takšen velik napredek. Kar se pa tiče
               samega odločanja ali pa oblikovanja senatov znotraj komisij, mogoče bi morala to prej
               povedati o čem je poanta, v senatu so običajno trije ljudje, ki bodo izbrani
               naključno, na žreb. Se pravi nihče vnaprej ne bo vedel v katerem... Ne bo se mogel
               vnaprej pripraviti, če tako lahko rečem, v katerem postopku bo sodeloval. Zdaj pa
               odločanje je običajno tričlanska komisija dosti in s tem se da tudi možnost recimo,
               da se na večih zadevah dela. To se mi ne zdi slaba odločitev, ni potrebno da je na
               vseh primerih cela komisija angažirana, ker tukaj gre za tiste strokovne. So pa
               naključno izbrani, to je pa spet ena takšna noviteta, se pravi na ta način
               preprečuješ vnaprej in mogoče kakršna koli dogovarjanja ali razmišljanje o tem, da bi
               nad nekom sprožil postopek.</p>
               <p>Mogoče, če ni dosti pa mogoče še kolegica iz Urada za varstvo konkurence, če niste
               zadovoljni.</p>
            </sp>
            <sp xml:id="SDT5-OZG-Redna-033-2011-03-15.sp17">

               <speaker>PREDSEDNIK MATJAŽ HAN:</speaker>

               <p>Hvala lepa. Gospod Vili Rezman ima besedo.</p>
            </sp>
            <sp xml:id="SDT5-OZG-Redna-033-2011-03-15.sp18">

               <speaker>VILI REZMAN:</speaker>

               <p>Še enkrat hvala gospod predsednik.</p>
               <p>No, jaz sem prej povedal, da pravzaprav imam nekaj opazk in nekaj vprašanj in opazka
               je šla v smislu, da je temeljni cilj tega zakona, da se zagotavlja čim večja
               samostojnost in neodvisnost in tudi povedal v katerem smislu pa mislim, bi rekel, da
               je to nekoliko okrnjeno. In nisem govoril o treh organih, o direktorju, o svetu in o
               komisiji, ki jih ima tudi v rokah Vlada tako da pride to kar je bilo prej v okrilju
               Ministrstva za gospodarstvo pod okrilje Vlade. Skoraj v celoti.</p>
               <p>Tisto kar pa mislim, da ni bilo pojasnjeno in še enkrat opozorim je pa naslednje;
               torej, ministrica je zdaj povedala, da imamo dva vira, smo o tem prej govorili, imamo
               proračunski vir, ki ga določa Državni zbor in imamo dajatve, ki se določajo s tarifo.
               V uvodnem delu, če se prav spomnim zdaj nisem šel brskati ampak mislim, da imam to
               dobro v spominu, ministrstvo opozarja na to, da so te tarife sedaj prenizke, da so
               bistveno nižje kot drugod in da se z njimi ne pokrivajo stroški, ki jih je imel urad
               s postopki, tako približno to piše. In zato je tudi omenjeno, da in jaz tudi menim,
               da je tako prav, da bi imela agencija, bi rekel večjo možnost določanja tarife, da bi
               torej z določanjem tarife lahko pokrila stroške, ki nastajajo v zvezi s postopki, ki
               jih mora upravljati bodisi da so upravni, bodisi da so prekrškovni, pač neki stroški
               tukaj zagotovo nasajajo in o tem ne more sama odločiti. Torej, dano mora biti
               soglasje Vlade.</p>
               <p>Ministrica je odgovorila tudi za drugi dve moji pripombi, da se soglasje išče tako
               dolgo dokler se ne najde, saj to je jasno. Ampak recimo teoretično to pomeni da bo
               vlada... Tako to je, Vlada lahko neomejeno zavrača, tako dolgo dokler ne bo po
               njenem, dokler ne bo predlog pripravljen tako, da bo za vlado sprejemljiv in bo
               rekla, sedaj pa damo  soglasje,
               ker je bolj blizu temu kar mi želimo. In hotel sem povedati in tukaj najbrž ni mogoče
               zanikati, da na ta način neodvisnost in samostojnost te institucije ni takšna najbrž
               kot bi si kdo želel, vsaj jaz ne pa najbrž še kdo drugi ne, pa morebiti tudi, če ne
               bi prišlo vmes do menjave na uradu oziroma na vodenju bi oni sami tudi imeli kakšne
               pripombe, zdaj jih pač nimajo.</p>
            </sp>
            <sp xml:id="SDT5-OZG-Redna-033-2011-03-15.sp19">

               <speaker>PREDSEDNIK MATJAŽ HAN:</speaker>

               <p>Hvala lepa. Ker ni več nobenega razpravljavca, dobro ministrica nima komentarja,
               gremo k 8. členu in amandma k 8. členu. Amandma so vložili Poslanska skupina Zares,
               DeSUS in pa stranka upokojencev ter liberalna demokracija. 8. člen, amandma, odpiram
               razpravo. Zaključujem razpravo o amandmaju k 8. členu in dajem ta amandma na
               glasovanje.</p>
               <p>Glasujemo. Za je glasovalo 8 članov, proti nihče.</p>
               <p>Amandma k 8. členu je bil sprejet. </p>
               <p>9. člen ni bil amandmiran vendar če želi kdo razpravljati k 9. členu? Hvala lepa, ne
               želi.</p>
               <p>Amandma k 10. členu, istih poslanskih skupin kot prej. Ne želi nihče razpravljati,
               hvala vam lepa. Dajem na glasovanje amandma k 10. členu</p>
               <p>Kdo je za? Za je glasovalo 11 članov, proti nihče.</p>
               <p>Podoben amandma oziroma iste poslanske skupine k 11. členu, odpiram razpravo k 11.
               členu. Ne vidim želje po razpravi zato dajem na glasovanje ta amandma.</p>
               <p>Glasujemo. Za je glasovalo 12 članov, proti nihče.</p>
               <p>12. člen in 13. člen nista amandmirana, želi kdo vseeno razpravljati? Hvala lepa.</p>
               <p>No, sedaj pa smo pri 14. členu, ta moment smo dobili tudi na mizo predlog amandma
               odbora ki so ga pripravili v Liberalni demokraciji oziroma vidim, da se tudi
               Ministrstvo za gospodarstvo strinja in odpiram razpravo k amandmaju. Zdaj, če bo ta
               amandma, ki ste ga dobili ta moment na mizo, se pravi amandma odbora bo potem drugi
               amandma, ki je bil vložen brezpredmeten. Tako da odpiram razpravo, izvolite.
               Ministrstvo za gospodarstvo, gospa Darja Radić, izvolite ministrica.</p>
            </sp>
            <sp xml:id="SDT5-OZG-Redna-033-2011-03-15.sp20">

               <speaker>MAG. DARJA RADIĆ:</speaker>

               <p>Hvala lepa.</p>
               <p>No, mi ta amandma podpiramo, bom tudi povedala zakaj. Zdaj, ko so se ti amandmaji
               vlagali in ko smo šli čez zakon se nam je postavilo vprašanje ali lahko pridemo v
               situacijo, ko za določen čas enostavno ne bomo imeli pa nikogar, ki bi lahko odločal
               v času te transformacije. Mi smo rekli tukaj senat neha delovati s 1. 1., z
               ustanovitvijo agencije... Kaj pa če komisija ne bo pravočasno še imenovana? SI lahko
               pustimo eno odprto polje, ker absolutno ne bi bilo... Ne odprto polje, zapremo polje
               za možnost delovanja agencije. In potem so seveda moji sodelavci skupaj z ostalimi
               strokovnjaki predlagali, da bi to rešitev, ki bo zagotovila, da postopki nemoteno
               tečejo ne glede na to ali je komisija zdaj 1. 1. ali 3. 1. ali kadar koli imenovana.
               Se pravi, da je prehod in prenos vseh zadev jasno definiran in da ne bo prišlo do
               nobenega praznega teka ali pa časovne stiske.</p>
               <p>Tako da absolutno mi ta amandma podpiramo, samo tukaj smo pa ugotovili, da je pa ena
               napakica oziroma ena beseda izpadla v drugi vrstici, ko piše v upravnih postopkih in
               postopkih o prekrških, ki so se začeli do imenovanja vseh članov, no tukaj pa manjka
               komisije, za varstvo konkurence, naprej je pa v redu. Da določimo, do kdaj in kako se
               po dosedanjih predpisih, kdaj se preneha senat in potem kdaj nastopi v funkcijo
               komisija. Jaz mislim, da je ta rešitev zdaj bolj jasna.</p>
            </sp>
            <sp xml:id="SDT5-OZG-Redna-033-2011-03-15.sp21">

               <speaker>PREDSEDNIK MATJAŽ HAN:</speaker>

               <p>Hvala vam lepa. Se pravi, da se Ministrstvo za gospodarstvo  strinja z amandmajem odbora, ki v bistvu
               zapolni to praznino, če bi nastala. Seveda pa za besedico "komisija", ki je izpadla
               za besedico "članov" tako da bi prebral samo ta člen: "V upravnih postopkih in
               postopkih o prekrških, ki so se začeli do imenovanja vseh članov komisije za varstvo
               konkurence." Hvala vam lepa za razumevanje, odpiram razpravo. Se opravičujem, še
               Zakonodajno-pravna služba, gospa Metoda, izvolite.</p>
            </sp>
            <sp xml:id="SDT5-OZG-Redna-033-2011-03-15.sp22">

               <speaker>METODA HROVAT PIRNAT:</speaker>

               <p>Hvala lepa za besedo.</p>
               <p>Sicer je v tako kratkem času kar koli povedati nekoliko težko ampak se pa zdi, da je
               zdaj nastala pa drugje vrzel. Tukaj iz obrazložitve izhaja, da naj bi bilo jasno
               določeno, da komisija za varstvo konkurence z imenovanjem vseh članov prevzame
               vodenje vseh teh postopkov. Namreč zdi se, da je problem in sicer kako preide
               dosedanje vodenje postopkov v novo vodenje? Čisto postopkovno gledano kako pravzaprav
               stara sestava preide v novo sestavo? Ti postopki bodo v različnih fazah in po našem
               mnenju obstaja vsaj glede tega vrzel. Prav tako se mi pa zdi, da se je naredila
               časovna vrzel in sicer prejšnji člen, se pravi besedilo drugega odstavka je bilo
               sledeče: "Upravni postopki ni postopku o prekrških, ki so se začeli pred dnevom
               prevzema nalog in pristojnosti se dokončajo po dosedanjih predpisih." Torej, bistveno
               je, da naj bi se dokončali po sedanjih predpisih, naša pripomba je bila samo v tem in
               sicer kako naj se dokončajo po dosedanjih predpisih, ker ni več urada. Torej,
               opozorili smo na organ odločanja.</p>
               <p>Torej ta amandma pa to besedilo predrugači in je videti vrzel in sicer v teh
               postopkih, ki so se začeli pred 1. 1. 2012, kako se pa ti, kaj se pa s temi zgodi?
               Hvala lepa.</p>
            </sp>
            <sp xml:id="SDT5-OZG-Redna-033-2011-03-15.sp23">

               <speaker>PREDSEDNIK MATJAŽ HAN:</speaker>

               <p>Hvala vam lepa gospa Metoda. Zdaj, jaz bom samo za v javnosti in samo za...</p>
            </sp>
            <sp xml:id="SDT5-OZG-Redna-033-2011-03-15.sp24">

               <speaker>METODA HROVAT PIRNAT:</speaker>

               <p>Se opravičujem, še to... Glede na obrazložitev da to velja samo, "ki bodo začeli po
               1. 1. 2012 pa do imenovanja celotne komisije." Kaj je do tistih od uveljavitve zakona
               pa do 1. 1. 2012, ko že začne zakon veljati.</p>
            </sp>
            <sp xml:id="SDT5-OZG-Redna-033-2011-03-15.sp25">

               <speaker>PREDSEDNIK MATJAŽ HAN:</speaker>

               <p>Hvala vam lepa.</p>
               <p>Poglejte, zdaj zadeva je prišla na mizo, amandma k 14. členu je odprt tako da ga bo
               moč amandmirati tudi na sami plenarni seji. Seveda pa odpiram razpravo za naprej,
               tudi če ne bi našli ta moment prave rešitve bo eden od amandmajev sigurno sprejet in
               da lahko popravljamo do same seje v Državnemu zboru. Hvala vam lepa, gospod Vizjak
               ima besedo.</p>
            </sp>
            <sp xml:id="SDT5-OZG-Redna-033-2011-03-15.sp26">

               <speaker>MAG. ANDREJ VIZJAK:</speaker>

               <p>Torej predsednik, ministrica, hvala lepa. Lepo pozdravljeni.</p>
               <p>Torej, nisem se doslej oglašal, ker menim, da je vsak korak v smislu večje
               neodvisnosti, strokovnosti, predvsem pa nepristranskosti dela organov za varstva
               konkurence korak v pravo smer in pozdrava in pohvale vreden. Čeprav me bo težko nekdo
               prepričal, da en urad v sklopu ministrstva deluje manj neodvisno kot isti urad ki se
               imenuje agencija po sklopu vlade. To gre pravzaprav za vire financiranja za ključen
               vpliv vlade, posameznih članov Vlade na to in tukaj so... Dobro, lahko da smo
               benevolentni in potem govorimo, češ tukaj so naredili korak naprej. In zato tudi
               nisem nasprotoval temu in tudi ne bom nasprotoval temu.</p>
               <p>Seveda pri 14. členu se pa pravzaprav odpira eno vprašanje ali ne gre za eno namerno
               vsajanje črva v to isto namero? Namreč, postavi se eno  veliko vprašanje, kako se bodo dokončali postopki, in
               to je nejasno, ki so bili že začeti in ki so trn v peti marsikomu. Zato menim, da je
               osnovni tekst 14. člena, ki pravi, da se upravni postopki in postopki o prekrških, ki
               so se začeli pred dnevom prevzema nalog iz pristojnosti, dokončajo po dosedanjih
               predpisih in da se z drugim stavkom, kar je amandma koalicije, zapolni ta vrzel,
               torej, od ukinitve urada do ustanovitve agencije in se določi ta senat.</p>
               <p>Torej, podpiram osnovni amandma in ne podpiram oziroma svarim pred nevarnostjo tega
               amandmaja, ki je danes tako na horuk prišel na mizo, kar ni naključje, verjemite mi,
               in je pravzaprav korak nazaj. Zato predlagam, predsednik, tudi v duhu tega, kar je
               bilo rečeno z vaše strani, da sprejmemo tak amandma, kot je bil predlagan s strani
               koalicije, ki tudi, se mi zdi, odgovarja na pripombe Zakonodajno-pravne službe,
               ustrezno, in se na široko ognemo manevru, ki je sedaj tu predlagan, ki odpira
               neverjetno več vprašanj, kot jih pa zapira, ker je povsem nejasen, še zlasti, kaj se
               bo zgodilo s postopki, ki so že začeti, za funkcioniranje vseh organov agencije. To
               pa vidimo, da bo kar trajalo nekaj časa.</p>
            </sp>
            <sp xml:id="SDT5-OZG-Redna-033-2011-03-15.sp27">

               <speaker>PREDSEDNIK MATJAŽ HAN:</speaker>

               <p>Lepa hvala, gospod Vizjak.</p>
               <p>Besedo ima gospod Frangež.</p>
            </sp>
            <sp xml:id="SDT5-OZG-Redna-033-2011-03-15.sp28">

               <speaker>MATEVŽ FRANGEŽ:</speaker>

               <p>Se opravičujem, ampak spet bom zaradi zapleta, ki ga imamo pri 14. členu, šel nazaj,
               na 8. člen. Tam namreč določamo, da morajo biti člani Komisije za varstvo konkurence
               imenovani najpozneje v 6 mesecih po uveljavitvi tega zakona. Če upoštevamo, tako kot
               je ministrica rekla, da bo aprila zakon sprejet, ta rok dejansko pride tam na mejo
               ali se celo zamakne v leto 2012. Če mene vprašate, ne da se na veliko ukvarjamo z
               rešitvami v 14. členu, tudi na plenarni seji ne, je treba popraviti v 8. členu rok, v
               katerem mora biti imenovana Komisija za varstvo konkurence. S 6 mesecev skrajšati rok
               na 3 mesece, zato da se izvede javni natečaj in izbere na javnem natečaju enega
               samega, tri tako imenuje Vlada oziroma predlaga Vlada iz kroga zaposlenih, se pravi,
               imamo relativno zaprt krog možnih kandidatov. In jaz verjamem, da je Vlada to
               sposobna izvesti in Državnemu zboru predlagati v bistveno krajšem postopku kot v
               obdobju 6 mesecev, potem pa je nevarnost, da bi se postopki imenovanja organov
               agencije zavlekli po 1.1.2012, ko je skladno z določili prejšnjega člena določen dan
               začetka delovanja agencije, pravzaprav brezpredmetna.</p>
            </sp>
            <sp xml:id="SDT5-OZG-Redna-033-2011-03-15.sp29">

               <speaker>PREDSEDNIK MATJAŽ HAN:</speaker>

               <p>Lepa hvala, gospod Frangež. Tako 8. kot 14. člen bosta odprta in bo možno na
               dopolnjen predlog dati tudi amandmaje na plenarni seji.</p>
               <p>K besedi se je javil gospod Vizjak.</p>
            </sp>
            <sp xml:id="SDT5-OZG-Redna-033-2011-03-15.sp30">

               <speaker>MAG. ANDREJ VIZJAK:</speaker>

               <p>Ja, saj, če bi se vse vlade držale vseh rokov in bile učinkovite, potem verjetno ne
               bi bilo nobenega problema v tej državi ali pa mogoče kakšen manj, no. Vendar temu ni
               tako. In če se namerno, kar je lahko v interesu kapitala, še posebej, kadar govorimo
               o omejevanju konkurence, dogodijo zapleti pri oblikovanju organov agencij, ne bo
               6-mesečni rok spoštovan, tudi 3-mesečni ne, lahko da bo 12-mesečni in tako naprej. In
               to je voda na mlin tistim, ki jim ustreza, da postopki stojijo. In predlagam, da se
               temu izognemo, da pokrijemo to vmesno obdobje in da je vsak dan preveč, ko niso
               sankcionirani tisti, ki kršijo pravila varstva konkurence, slab za potrošnika. In
               učinkovitost boja zoper deviacije na trgu oziroma omejevanja pravil konkurence je rak
               rana marsikaterega problema v tej naši državi. Zato se dajmo izogniti nekemu praznemu
               teku, ki bo lahko s takim "na horuk" amandmajem, ki smo ga dobili res pred kako
               minuto ali dvema na mizo, povzročen.</p>
               <p>Zato še enkrat predlagam, da sprejmemo tisti amandma koalicije na elementarni tekst
               in morebiti, če se pokaže v proučitvi do plenuma,  še s kakim manevrom to popravimo.</p>
            </sp>
            <sp xml:id="SDT5-OZG-Redna-033-2011-03-15.sp31">

               <speaker>PREDSEDNIK MATJAŽ HAN:</speaker>

               <p>Gospa ministrica je želela še besedo.</p>
            </sp>
            <sp xml:id="SDT5-OZG-Redna-033-2011-03-15.sp32">

               <speaker>MAG. DARJA RADIĆ:</speaker>

               <p>Naj vam povem, da se bo lažje odločiti. Če sprejmemo tak amandma, kot je bil
               predlagan prvotno, to pomeni, da bodo ti senati, ki zdaj delajo v okviru urada, za
               postopke, ki so jih začeli, lahko še do konca peljali. Se pravi, lahko tudi še 10 let
               bo delal senat, se pravi, po stari obliki, to, kar zdaj želimo spremeniti. Ta nov
               predlog 14. člena pa nakazuje na to, da takoj, ko je Komisija za varstvo konkurence
               po novem zakonu imenovana, ona prevzame vse zadeve, tudi tiste, ki so bile začete, v
               odločitev. To sta razliki. Zdaj se je pa treba tule samo odločiti, kaj želimo. Ali
               želimo, da res ta komisija čim prej stopi v veljavo in začne polno opravljati
               funkcijo, ali stari senati in stara ureditev se lahko v teh starih primerih vleče še
               10 let.</p>
            </sp>
            <sp xml:id="SDT5-OZG-Redna-033-2011-03-15.sp33">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Še gospod Vizjak se je javil k besedi. Izvolite.</p>
            </sp>
            <sp xml:id="SDT5-OZG-Redna-033-2011-03-15.sp34">

               <speaker>MAG. ANDREJ VIZJAK:</speaker>

               <p>Ja, pravzaprav sem vesel. Zdaj si bomo pa nalili čistega vina, zdaj sem pa res vesel.
               Torej, ni problem neodvisnost, problem je zamenjati ljudi v senatu. Ja, očitno! Ker
               pravite, da so ti obstoječi neučinkoviti, ker bodo, pravite, peljali stvari še 10 let
               in je treba nove komisije, ki bodo to hitreje naredile. Ja, tako sem vas jaz razumel
               in ste tako tudi povedali. Glejte, prepričan sem, da marsikomu ni pogodu, kar počne
               varuh konkurence v zadnjem obdobju, še posebej, kadar mu je oziroma ko mu je začel
               načelovati gospod Soršak. Stopil je marsikomu na žulj, marsikateremu monopolistu in
               marsikateremu, ki je izkrivljal konkurenco v Sloveniji. In so bile praviloma
               odločitve kasneje, ki so potrdile prvotne odločitve, seveda sprejete na tak način, ki
               zdaj marsikomu tudi ne paše in bi rad to čim prej zamenjal, tudi za že začete
               postopke. In prosim vas, da imamo v vidu ščitenje tistega, kar nam je vsem skupaj v
               interesu, to je v interesu potrošnika in manj tistih, ki so pod drobnogledom
               urada.</p>
               <p>Zato menim, da je zelo pomembno, če imate kakršenkoli očitek, utemeljen, na
               učinkovitost dela dosedanjih senatov, ki so sestavljeni iz direktorja agencije in
               dveh članov oziroma dveh zaposlenih na agenciji, morate s konkretnimi postopki to
               tudi dokazati. Neke take pavšalne odločitve, češ da 10 let delajo ali pa da bi lahko
               10 let še delali, seveda niso na mestu. Torej vidim, da je problem v teh senatih, ne
               pa v čem drugem, v kadrovski zasedbi tega.</p>
            </sp>
            <sp xml:id="SDT5-OZG-Redna-033-2011-03-15.sp35">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>K besedi se je javila gospa ministrica. Izvolite.</p>
            </sp>
            <sp xml:id="SDT5-OZG-Redna-033-2011-03-15.sp36">

               <speaker>MAG. DARJA RADIĆ:</speaker>

               <p>No, jaz to odločno zavračam. Niti približno nihče ni ob tem amandmaju razmišljal ali
               kakorkoli kdaj pomislil na to, da se bo to naredilo zaradi tega, ker so zdajšnji
               senati neučinkoviti. Ampak dejstvo je, da gremo na nov sistem. In dejstvo je, da se s
               tem sistemom, mislim, s tem pristopom, da dovolimo, da ti senati dokončajo postopke,
               lahko še naslednjih 10 let vodimo postopke po dveh tirih. Saj, če je to interes, ni
               problema, lahko je tudi tako, vi se boste odločili, kateri amandma je boljši. To pa
               zavračam, ker to so pač neka namigovanja, ki niso pravilna. Zavračam pa kakršnokoli
               namigovanje, da to delamo zaradi tega, ker dvomimo v učinkovitost obstoječih senatov.
               Hvala.</p>
            </sp>
            <sp xml:id="SDT5-OZG-Redna-033-2011-03-15.sp37">

               <speaker>PREDSEDNIK MATJAŽ HAN:</speaker>

               <p>Hvala lepa. No, lažje bi bilo nam za odločanje, če bi imeli stališče Ministrstva za
               gospodarstvo, kateri je bolj pravi amandma, kateri amandma podpira Ministrstvo za
               gospodarstvo, ker bo verjetno poslancem, ki sledimo nekaterim pobudam Vlade, tudi
               lažje odločati. Tako da bi mogoče prosil, ministrica, kljub vsemu za vaše stališče do
               amandmaja odbora, ki smo ga dobili minuto pred sejo. Izvolite.</p>
            </sp>
            <sp xml:id="SDT5-OZG-Redna-033-2011-03-15.sp38">

               <speaker>MAG. DARJA RADIĆ:</speaker>

               <p>Hvala lepa. No, mi podpiramo amandma, ki je bil zdajle vložen s strani, ne vem, ali
               LDS-a?</p>
            </sp>
            <sp xml:id="SDT5-OZG-Redna-033-2011-03-15.sp39">

               <speaker>PREDSEDNIK MATJAŽ HAN:</speaker>

               <p>Ne, ja...</p>
            </sp>
            <sp xml:id="SDT5-OZG-Redna-033-2011-03-15.sp40">

               <speaker>MAG. DARJA RADIĆ:</speaker>

               <p>Ta, ki je bil zdaj vložen.</p>
            </sp>
            <sp xml:id="SDT5-OZG-Redna-033-2011-03-15.sp41">

               <speaker>PREDSEDNIK MATJAŽ HAN:</speaker>

               <p>Dobro, hvala lepa.</p>
               <p>Gospod Krivec želi besedo.
               </p>
            </sp>
            <sp xml:id="SDT5-OZG-Redna-033-2011-03-15.sp42">

               <speaker>DANIJEL KRIVEC:</speaker>

               <p>Hvala za besedo.</p>
               <p>Jaz se tudi težko strinjam, da zdaj odločamo ravno o tem amandmaju, kajti slišali smo
               pa tudi mnenje Zakonodajno-pravne službe. In kot poslanec bi najmanj pričakoval, da
               spoštujemo tudi njihovo stališče. Glede na to, da je bilo na prejšnji amandma, ki je
               bil vložen 9.3.2011, dovolj časa, da se odreagira, bi tak amandma pričakoval nekoliko
               prej. Tako da absolutno se strinjam s kolegom Vizjakom, da je treba podpreti osnovni
               amandma in iti po poti, ki jo je predlagal predsednik, da se lahko dopolni v
               postopku, če je potrebno. Nikakor pa ne pristajam na to, da se amandma, za katerega
               pravi tudi Zakonodajno-pravna služba, da lahko povzroči tudi kakšne zakonske zaplete,
               podpre. Mislim, da to ni korektno tudi z naše strani.</p>
            </sp>
            <sp xml:id="SDT5-OZG-Redna-033-2011-03-15.sp43">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Še enkrat se je javila k besedi Zakonodajno-pravna služba. Mogoče nam bo pomagala.
               Izvolite.</p>
            </sp>
            <sp xml:id="SDT5-OZG-Redna-033-2011-03-15.sp44">

               <speaker>METODA HROVAT PIRNAT:</speaker>

               <p>Glede prvega amandmaja je pa treba povedati sledeče. Glede na te razprave, ki so, in
               glede na pomisleke, da morda ne bodo imenovani vsi člani, je pa tudi to dejstvo
               primerno upoštevati, česar pa tudi osnovni amandma ni upošteval, da začne agencija
               delovati 1. januarja 2012. In v primeru, da ne bo imenovana vsa, torej vsi člani
               komisije, bo pa takrat v tistem primeru obstajala tam vrzel. Menim, da bi bilo tako
               enega kot drugi amandma treba v nadaljevanju dopolniti. Hvala lepa.</p>
            </sp>
            <sp xml:id="SDT5-OZG-Redna-033-2011-03-15.sp45">

               <speaker>PREDSEDNIK MATJAŽ HAN:</speaker>

               <p>Hvala vam lepa.</p>
               <p>Tako, pred sabo imamo dva amandmaja, amandma odbora, ki je bil vložen pred nekaj
               minutami, in amandma, ki je bil vložen 9.3.2011, kjer je ta amandma, ki je bil vložen
               danes, dobili smo ga pred petimi minutami, bolj oddaljen in v bistvu spreminja cel
               drugi odstavek, zato ga moram dati najprej na glasovanje. Seveda, če bo ta sprejet,
               bo postal drugi amandma brezpredmeten in o njem ne bomo glasovali. Tako je po
               poslovniku in jaz se bom poslovnika držal.</p>
               <p>Glasujemo o predlogu za amandma odbora.</p>
               <p>Kdo je za? <stage>(7 članov.)</stage> Kdo je proti? <stage>(6 članov.)</stage></p>
               <p>Amandma je sprejet.</p>
               <p>S tem je amandma, ki je bil vložen 9.3.2011, brezpredmeten in o njem ne glasujemo.
               Seveda pa bi želel, da se tako Zakonodajno-pravna služba kot ministrstvo, pa tudi
               predlagatelji vendarle usedejo in če je kaj spornega, popravijo do seje Državnega
               zbora. Hvala vam lepa za razumevanje.</p>
               <p>Še 15. člen. Nihče ne želi razpravljati.</p>
               <p>Zaključili smo razpravo in glasovanje o amandmajih.</p>
               <p>V skladu s prej sprejeto odločitvijo odbora, prehajamo na razpravo in glasovanje o
               vseh členih skupaj. Glasujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da so vsi členi sprejeti.</p>
               <p>Vsi sprejeti amandmaji bodo vključeni v dopolnjen predlog zakona, ki bo sestavni del
               poročila odbora. Če dovolite, bom delo poročevalca odbora opravil sam.</p>
               <p>S tem zaključujem to točko dnevnega reda.</p>
               <p>Zahvaljujem se vsem, ki ste bili prisotni na 1. točki dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG RAZPISA POSVETOVALNEGA REFERENDUMA
                  O IZGRADNJI BLOKA 6 TERMOELEKTRARNE ŠOŠTANJ (TEŠ-6).</title>
               </p>
               <p>Naš odbor je matično delovno telo. Predlagatelj predloga za razpis posvetovalnega
               referenduma je skupina poslancev s prvopodpisanim Tadejem Slapnikom.</p>
               <p>K obravnavi te točke sem vabil predlagatelje predloga za razpis posvetovalnega referenduma, Vlado,
               Ministrstvo za gospodarstvo in Zakonodajno-pravno službo.</p>
               <p>Predlagam, spoštovani, da odbor obravnava posebej predlog za razpis posvetovalnega
               referenduma in posebej predlog odloka o razpisu posvetovalnega referenduma. Na
               podlagi drugega odstavka 184. člena Poslovnika Državnega zbora odbor sprejme mnenje o
               tem, ali je predlog primeren ali predlog ni primeren. Če odbor predlog podpre, hkrati
               pa predlaga Državnemu zboru, da sprejme sklep, pa se razpiše posvetovalni
               referendum.</p>
               <p>Proceduralno želite? Lahko, samo da tole do konca preberem in vam potem dam
               besedo.</p>
               <p>V glavnem, za postopek obravnave predloga odloka se smiselno uporabljajo določbe
               poslovnika, ki urejajo postopek druge obravnave predloga zakona. To je tudi ključno,
               kar moramo vedeti za to točko dnevnega reda.</p>
               <p>Besedo ima gospod Slapnik, ki je tudi predlagatelj, najprej za proceduralni
               predlog.</p>
            </sp>
            <sp xml:id="SDT5-OZG-Redna-033-2011-03-15.sp46">

               <speaker>TADEJ SLAPNIK:</speaker>

               <p>Hvala lepa, predsednik. Dal bi predlog, glede na to, da vidim, da pri točki 2 niso
               vabljeni predstavniki nevladnih organizacij, če lahko to popravimo, tako da vendarle
               omogočimo, če je kdo izmed njih prisoten, da bi v razpravi tudi predstavili svoje
               stališče. Kot vidim, je gospod Gorazd Marinček iz E-foruma prisoten. Tako da je to
               kot proceduralni predlog, da jim omogočimo razpravo v okviru poslovniških
               možnosti.</p>
            </sp>
            <sp xml:id="SDT5-OZG-Redna-033-2011-03-15.sp47">

               <speaker>PREDSEDNIK MATJAŽ HAN:</speaker>

               <p>Poglejte, seja je tako ali tako odprta za javnost, lahko je navzoč. Mi nismo vabili
               na to sejo nikogar, tudi tistih ne, ki so goreči zagovorniki tega projekta. Ne
               nazadnje, če bi šlo za to, da danes sprejmemo, bi to razpravo tudi nadaljevali na
               plenarni seji. Osebno nimam nič proti, če so prisotni tudi drugi, ki pač mislijo
               drugače. Tako da kar se mene tiče... Če ima pa kdo od članic in članov odbora kakšen
               pomislek... <stage>(Ne.)</stage> Tako da lahko. Bi pa prosil, da omejimo razpravo, da se ne bi
               preveč razgrela in imela kakšne učinke, ki ne bi bili najbolj modri.</p>
               <p>V redu, vaš predlog je sprejet. Gospod se lahko usede za mizo in ko bo vabljen k
               besedi, se lahko tudi prijavi in razpravlja.</p>
               <p>Prehajamo na razpravo o predlogu za razpis posvetovalnega referenduma o izgradnji
               Bloka 6 Termoelektrarne Šoštanj. Verjetno bi gospod Slapnik kot prvopodpisani želel
               podati uvodno predstavitev. Gospod Slapnik, beseda je vaša.</p>
            </sp>
            <sp xml:id="SDT5-OZG-Redna-033-2011-03-15.sp48">

               <speaker>TADEJ SLAPNIK:</speaker>

               <p>Hvala lepa, gospod predsednik.</p>
               <p>Podpisani poslanci pod predlog za razpis posvetovalnega referenduma smo na podlagi
               27. člena Zakona o referendumu in ljudski iniciativi predlagali, da Državni zbor
               razpiše posvetovalni referendum na celotnem območju države. In v skladu s 26. členom
               Zakona o referendumu in ljudski iniciativi predlagamo, da se referendumsko vprašanje
               glasi <stage>(citiram)</stage>: "Ali se strinjate s tem, da se vključi v novi nacionalni energetski
               program Republike Slovenije med leti 2010-2030 izgradnja novega, več kot 1.200
               milijonov evrov vrednega 600-megavatnega Bloka 6 Termoelektrarne Šoštanj na premog,
               ki bo v času svojega obratovanja do leta 2054 proizvedel 103 milijone ton izpustov
               ogljikovega dioksida in za katerega gradnjo bo jamčila država s poroštvi?"</p>
               <p>Če dovolite, vam predstavim tudi obrazložitev našega predloga.</p>
               <p>Okvirna Konvencija Združenih narodov o spremembi podnebja, ki je bila sprejeta leta
               1992, je prvi mednarodno zavezujoč dokument, ki na mednarodnem nivoju obravnava
               vprašanje odziva na spreminjanje podnebja. Cilj te konvencije je doseči ustalitev
               koncentracije toplogrednih plinov v ozračju na takšni ravni, ki bo preprečila nevarno
               antropogeno poseganje v podnebni sistem. Gre za pomemben dogodek na področju
               varovanja okolja, saj pomeni začetek organiziranega in usklajenega delovanja za
               ublažitev oziroma preprečitev neugodnih podnebnih sprememb, ki so že začele ogrožati
               človeštvo, še bolj  pa ga bodo
               v prihodnjih desetletjih. K tej konvenciji je bil leta 1997 sprejet še Kjotski
               protokol, ki ga je Slovenija ratificirala v letu 2002. Kjotski protokol predstavlja
               majhen, a izredno pomemben prvi korak na poti k reševanju problematike podnebnih
               sprememb, ki so ena največjih groženj človeštva v sedanjem času. Ta v obdobju med
               letoma 2008 in 2012 predvideva zmanjšanje izpustov toplogrednih plinov za najmanj 5%
               v primerjavi z letom 1990. Slovenija, protokol je podpisala oktobra 1998 in ga julija
               2002 tudi ratificirala, se je v njem obvezala, da bo v prvem ciljnem obdobju za 8%
               zmanjšala emisije toplogrednih plinov glede na izhodiščno leto 1986, ko so bile
               emisije toplogrednih plinov najvišje. Leta 1986 so bile emisije toplogrednih plinov v
               Sloveniji 20,6 milijonov ton ekvivalenta CO2, 8% zmanjšanje pa pomeni, da Slovenija v
               obdobju med leti 2008 in 2012 v povprečju ne sme preseči 18,95 ton emisij ekvivalenta
               CO2 na leto. Naj spomnim, da je Državni zbor Republike Slovenije leta 2009 sprejel
               deklaracijo o aktivni vlogi Slovenije pri oblikovanju nove svetovne politike do
               podnebnih sprememb, ki potrjuje zavezanost Slovenije načelom trajnostnega razvoja kot
               zavezo sedanjih generacij, da uresničimo takšen razvoj naše skupnosti, ki bo
               izboljšal možnosti prihodnjih generacij, da zadovoljijo svoje potrebe. Državni zbor
               je z deklaracijo o aktivni vlogi Slovenije pri oblikovanju nove svetovne politike do
               podnebnih sprememb pred kopenhagensko konferenco določil splošna izhodišča za
               podnebna pogajanja na podlagi priporočil IPCC, po katerih bo morale razvite države
               znižati emisije za 40% do leta 2020 in za 80 do 95% do leta 2050. S kopenhagenskim
               dogovorom je bilo tudi dogovorjeno, da je globalni cilj zaustaviti segrevanje ozračja
               pri 2 stopinjah Celzije, kar za razvite države pomeni znižanje izpustov za 80 do 95%
               glede na leto, se pravi med leti 90 do 2050. Vizija za Slovenijo po deklaraciji
               Državnega zbora je v energetiki varčna in učinkovita raba energije, ter nizkooglična
               in trajnostna proizvodnja energije, ki bo temeljila na obnovljivih virih in pametnih
               energetskih omrežjih. Načrtovana prenova TEŠ oziroma izgradnja novega, več kot 1.200
               milijonov evrov vrednega 600 mega vatnega bloka 6 Termoelektrarne Šoštanj na premog,
               po našem mnenju ni skladna s srednjeročnimi in dolgoročnimi cilji, zmanjševanje
               izpustov toplogrednih plinov iz deklaracije o aktivni vlogi Slovenije pri oblikovanju
               nove svetovne politike do podnebnih sprememb. Ker je TEŠ6 vključen v evropsko shemo
               trgovanja z izpusti CO2 predstavlja tudi veliko finančno tveganje. V zadnjih letih je
               bilo po svetu veliko napora vloženega v napovedovanje prihodnjih cen emisijskih
               kuponov, saj je to ključni element ekonomskega vrednotenja investicij z vidika
               podnebnih sprememb.</p>
               <p>Najbolj razvit sistem vrednotenja so julija 2009 vzpostavili v Veliki Britaniji, pri
               čemer ceniki stalnih cen vrednosti tone CO2 po tem sistemu v letu 2030 presežejo vse
               cene, ki so bile predpostavljene pri načrtovanju bloka 6 v Termoelektrarni Šoštanj.
               Načrtovana investicija v blok 6 je z vidika podnebnih sprememb v časovnem okviru do
               leta 2020 sicer ugodna. Na dolgi rok pa blok 6 predstavlja bistveni problem za
               doseganje podnebnih ciljev Slovenije, saj na bi porabil polovico preostalih kvot
               Slovenije za izpuste toplogrednih plinov. Blok 6 bo tako bistveno diktiral dolgoročno
               nizkooglično in energetsko strategijo Slovenije. V času med 2020 in 2030 se bo
               postavila dilema ali je bolje nadaljevati z izkoriščenjem bloka 6, ali ga je bolje
               nadomestiti z obnovljivimi viri, ali viri z nižjim ogličnim odtisom. Do konca
               življenjske dobe, to je po predvidevanjih do leta 2054 pa obstaja visoka verjetnost,
               da bo končal kot nasedla investicija. Med tem ko zdajšnja finančna konstrukcija kaže,
               da bo glavnina virov iz
               posojil bank, ki temeljijo na poroštvih, za katere jamči država, je bilo ob prvotni
               najavi predvideno financiranje projekta iz lastnih sredstev elektrogospodarstva in
               zasebnih virov. Zato obstaja tudi visoka verjetnost, da bodo velik del investicije
               morali odplačati davkoplačevalci, bodisi preko vnovčenja državnih poroštev za najeta
               posojila, ali preko visokih cen elektrike, kot posledica subvencioniranja različnih
               virov energije. Za resno obravnavo nacionalnega energetskega programa, zato
               potrebujemo energetski scenarij, ki bo zajel vizijo varčne in učinkovite rabe
               energije, ter nizkooglične in trajnostne proizvodne energije. Po navedbah mnogih
               strokovnjakov bolj kot premogovsko jedrski energetski scenarij potrebujemo scenarij
               tako imenovane energetske sonaravnosti, ki bi moral biti zasnovan na učinkoviti rabi
               energije, obnovljivih virih in pametnih decentraliziranih omrežjih ter pametnih
               decentraliziranih soproizvodnjah energije. Odločitev za TEŠ6 je zato v tej luči
               ekonomsko in energetsko neracionalna ter okoljsko škodljiva. Predlagatelji menimo, da
               je še posebej v sedanji situaciji, ki smo soočeni z velikimi javnofinančnimi
               težavami, potrebno poiskati bolj racionalne alternativne rešitve, ki so za današnje
               razmere in bodoči razvoj najbolj primerne. Investicijska sredstva za TEŠ6 bi lahko
               postopoma preusmerili v bolj smotrne in vzdržne naložbe, s čimer bi zelo pripomogli k
               razvoju drugih panog elektroenergetike, ne da bi to kakorkoli ogrozilo oskrbo z
               elektriko. Zato mnogi okoljski strokovnjaki in številne nevladne okoljske
               organizacije pozivajo Vlado, da se čim prej odloči za ustavitev gradnje bloka 6 v
               Termoelektrarni Šoštanj in da prihranjeni investicijski denar usmeri v modernizacijo
               obstoječih blokov 4 in 5, učinkovito rabo in prihranek energije, nove obnovljive vire
               ter razvoj prenosnega aktivnega omrežja. Tovrstna prerazporeditev investicij bi
               srednjeročno bistveno bolj od bloka 6 zapolnila energetski deficit, hkrati pa bi bila
               velika spodbuda razvoju celotnega gospodarstva in nove energetike v smeri
               prestrukturiranja k proizvodom visoke tehnologije. Preusmeritev v bolj učinkovito
               rabo energije in obnovljive vire energije prinaša tudi veliko razvojno priložnost
               slovenskemu gospodarstvu. Investicija v TEŠ6 je preizkusni kamen slovenske razvojne
               energetske in ekološke politike. Menimo, da je čas za temeljiti premislek o
               energetskih alternativah, ki so nam na voljo in jih celovito pretehtati tako z
               energetskega, okoljskega, makroekonomskega in finančnega vidika. Čas je, da se sproži
               široka javna razprava o tem področju, in da se ne dovoli izsiljevanja na podlagi
               politike doslej izvršenih dejstev pri gradnji bloka 6. Čas je tudi, da pristojne
               institucije raziščejo sporni posel okoli Termoelektrarne 6 ter vse postopke v zvezi z
               njegovo pripravo in izvedbo. Gre namreč za denar davkoplačevalcev, ki ga bo treba še
               naslednja desetletja plačevati za električno energijo iz premoga. Zaradi vsega
               navedenega v skladu s 26. členom Zakona o referendumu in ljudski iniciativi
               predlagamo razpis posvetovalnega referenduma o izgradnji bloka 6 v TEŠ. Predlagamo
               tudi, da se datum razpisa posvetovalnega referenduma prilagodi datumu zakonodajnega
               referenduma o pokojninski reformi, saj v tem primeru ne bomo dodatno obremenjevali
               državnega proračuna. Zato bomo predlagatelji v predlogu odloka predlagan datum
               referenduma iz 10. aprila 2010 popravili do plenarne seje, ko verjamemo, da bo že
               znan datum referenduma o pokojninski reformi.</p>
            </sp>
            <sp xml:id="SDT5-OZG-Redna-033-2011-03-15.sp49">

               <speaker>PREDSEDNIK MATJAŽ HAN:</speaker>

               <p>Hvala lepa, gospod Slapnik. V bistvu ste prebrali tisto, kar smo dobili na mizo in
               nekih novih dejstev, žal, ne. Dajem pa besedo ministrici za gospodarstvo.</p>
            </sp>
            <sp xml:id="SDT5-OZG-Redna-033-2011-03-15.sp50">

               <speaker>MAG. DARJA RADIĆ:</speaker>

               <p>Hvala lepa. Jaz bom pri tej točki pravzaprav kratka. Ne vidim neke neposredne
               funkcije v tem segmentu, da se opredeljujem. Vendar kljub temu pa se mi zdi prav, da
               podam tiste osnovne informacije o tem, kaj se s projektom TEŠ dogaja, kakšne
               aktivnosti vodi Ministrstvo za gospodarstvo in kaj pravzaprav je pred nami.</p>
               <p>Kot veste je Vlada Republike Slovenije že pred časom zahtevala  Vlada Republike Slovenije že pred časom
               zahtevala od poslovodstva HSE in poslovodstva TEŠ, da pripravi detajlno informacijo o
               samem projektu izgradnje TEŠ in od nadzornega sveta zahtevala, da se preveri tudi
               gospodarnost in učinkovitost izvajanja projekta, obenem pa tudi transparentnost
               vodenje tega projekta. Dejstvo je bilo, da so se že pred časom, bom rekla, tudi
               preden sem jaz postala ministrica, pojavili indici, da projekt ni voden
               transparentno, da finančna konstrukcija projekta ni zaprta, ni zaključena in da
               obstoji še vrsta drugih vprašanj, ki postavljajo pod dvom primernost in ustreznost te
               investicije. Vlada ja dobila informacijo, prvo informacijo smo obravnavali julija
               20101, ugotovili, da informacija ni popolna, da še vedno en kup vprašanj ostaja
               odprtih, predvsem kar se tiče vključenostih vseh stroškov investicije v finančno
               konstrukcijo. Še vedno tudi glede transparentnosti in učinkovitosti vodenja za nazaj
               projekta ni bila pojasnjena. In potem, kot veste, so sledile tudi vse, kar seveda
               Vlada ni bila zadovoljna s to informacijo so sledili potem nadaljnji ukrepi, ki smo
               jih izvedli. To je bila zamenjava nadzornega sveta holdinga slovenskih elektrarn, in
               potem tudi postavitev novega vodstva holdinga slovenskih elektrarn. In potem naprej
               se je enako dogodilo tudi na družbi TEŠ, ki vodi projekt. Moram reči, da bolj ko smo
               odpirali in skušali razjasniti situacijo bolj so se nam odpirala nova vprašanja v
               zvezi s tem. V tem času se je tudi že pojavila zelo močna civilna iniciativa oziroma
               tudi močni komentarji s strani javnosti, strokovne in takšne in drugačne, ki so
               seveda še dodatne dvome v zvezi z učinkovitostjo in smotrnostjo tega projekta
               zbujali. Zaradi tega, in ker investicija v blok 6 v Termoelektrarni Šoštanj
               predstavlja oziroma je lahko ena pomembna investicija in pomembna naložba, ki bo
               opredeljena tudi v nacionalnem energetskem programu smo se odločili, da preden se
               odločimo za to oziroma sprejmemo odločitev, naročimo še preko Holdinga slovenskih
               elektrarn dodatne študije, ki bi vse dileme in odprta vprašanja, ki so se pojavljala
               v javni razpravi ovrgla. Kot veste, je Holding slovenskih elektrarn dejansko naročil
               študije. Naročil je študijo o tem, ali so količine premoga v Premogovniku Velenje
               zadostne, tudi če je kurilna vrednost v redu. Potem je bila naročena tudi študija,
               ali je mogoče bolj smiselno vlagati v obnovo blokov 4 in 5, namesto izgradnje novega
               bloka 6. Tretja študija, ki je bila pa tudi naročena, je bila pa revizija poslovanja
               in samega projekta od začetka pa do danes, to revizijo je delal Pricewaterhouse
               Coopers. Rezultat teh študij je obravnaval nadzorni svet Holdinga slovenskih
               elektrarn v petek. Kot veste osnovne informacije so bila objavljene. Danes so mi
               prinesli iz Holdinga slovenskih elektrarn, kjer so podati zaupni sem morala
               podpisati, ko sem bila že tukaj, so mo poslali tudi poročila oziroma te študije, tudi
               tiste, ki govorijo o reviziji projekta. Danes pravzaprav ne morem, mi je žal, da
               nisem teh študij že prej dobila, ker bi potem danes mogoče lahko prišla že z bolj
               jasno informacijo, mogoče tudi odločitvijo. Vendar v tem trenutku ne morem kaj več
               povedati. Vendar v naslednjih dneh zagotovo se to situacija okoli bloka 6 in te
               investicije razčistila.</p>
               <p>Moram pa reči, da sem se tudi sama zelo angažirala in prebrala tudi vse dostopne
               informacije. In kakorkoli gledamo, kakorkoli ocenjujemo investicijo z ekonomskega
               vidika, ta investicija zagotovo ni investicija, ki bi jo podprli.  Ekonomika pri tem projektu zagotovo ni
               ustrezna. Ampak zakaj ne? Vemo, da na ekonomko vpliva tako investicijska vrednost,
               vplivajo tudi stroški projekta. Problem pri vsej tej zgodbi je pravzaprav sama
               finančna konstrukcija in vrednost te investicije. Če bi bila investicija takšna kot
               so jo potrdili, kot jo je potrdila in nekje odobrila že prejšnja vlada, kjer je bila
               celotna konstrukcija predvidena na 600 milijonov evrov, seveda, se račun drugače
               izide kot pa pri teh številkah, ki segajo že na milijardo dvesto in verjetno bodo
               segale še več, ker finančna konstrukcija ni zaprta.</p>
               <p>Iz tega vidika jaz kot ekonomistka absolutno ne morem, niti vam, niti pred javnostjo
               reči, da je ta projekt ekonomsko učinkovit. S tem lahko ta del zaključim. Kar se tič
               transparentnosti, učinkovitosti lahko danes rečem, da zagotovo investicija ni bila
               vodena transparentno, niti najmanj pa ne učinkovito. Ker če bi bila vodena
               učinkovito, potem ne bi prišlo do tako hudih odstopanj v samem procesu izvajanja
               investicije, kar se tiče samo stroškovne vrednosti.</p>
               <p>Kar se tiče same okoljske komponente sem prepričana, da bodo danes predstavniki
               civilne iniciative, da bodo boljše znali opredeliti okoljsko komponento. Kar se same
               tehnološke komponente pa v tem trenutku tudi jaz mislim, da kot tehnolog, tehnologija
               tukaj nimamo pa res nobenih zadržkov, ker tehnologija, verjamem, da je optimalna. Je
               pa neoptimalno ali absolutno predraga, če mene vprašate. Ampak jaz si tukaj obetam še
               kakšen napredek.</p>
               <p>Veliko pričakujem od te študije revizije, ki naj bi odkrila tudi vse nepravilnosti
               pri dosedanjem vodenju projekta in na tej podlagi bom predlagala Vladi odločitev.
               Vendar tukaj, da se razumemo, kakšne pravzaprav so pristojnosti Vlade v zvezi s tem
               projektom. Kot veste, samo opravljanje je sedaj prevzela Agencija za upravljanje
               kapitalskih naložb. Naš angažma in tukaj moj angažma v zvezi s projektom se nanaša
               izključno na odločitev o tem, ali projekt blok 6 je in ga podpremo in se vključi v
               nacionalni energetski program, ali ne. To je tista funkcije. To želim, da veste, zato
               ker morate vedeti kakšne so pravzaprav funkcije Ministrstva za gospodarstvo in v
               končni fazi tudi Vlade pri tem projektu. Toliko z moje strani. Verjamem, da bo še
               razprava, pa mogoče še v razpravi kakšno informacijo več. Hvala.</p>
            </sp>
            <sp xml:id="SDT5-OZG-Redna-033-2011-03-15.sp51">

               <speaker>PREDSEDNIK MATJAŽ HAN:</speaker>

               <p>Hvala lepa, gospa ministrica. Ravno zaradi vseh teh zadev, ki ste jih sedaj navedla,
               in pomislekov, in zadev, ki niso rešene bom na koncu predlagal, da na Odboru za
               gospodarstvo vendarle opravimo razpravo o vseh teh zaključkih, ki ste jih naročili in
               da pridejo v to dvorano tudi ljudje, ki so se ukvarjali oziroma se ukvarjajo s TEŠ6 s
               to investicijo, da nimamo samo ene strani tu, samo ekološke, da imamo tudi
               gospodarsko, ekonomsko situacijo razčiščeno.</p>
               <p>Najprej bom dala besedo Zakonodajno-pravni službi, potem pa je gospod Vili Rezman
               proceduralni predlog želel podati.</p>
            </sp>
            <sp xml:id="SDT5-OZG-Redna-033-2011-03-15.sp52">

               <speaker>ŠPELA MAČEK GUŠTIN:</speaker>

               <p>Hvala za besedo. Jaz bi samo na kratko predstavila do česa smo prišli in to tudi
               pojasnili v svojem mnenju. Torej, posvetovalni referendum se razpiše z namenom, da bi
               se ugotovila volja volivcev o vprašanju o katerem Državni zbor šele bo odločil. Zato
               mora referendumsko vprašanje biti takšno, da je volivcem razumljivo in da tudi
               omogoči nedvomno izraženje njihove volje. Ker naj bi se prav s posvetovalnim
               referendumom ugotavljala ta volja volivcev o vprašanju, o katerem bo Državni zbor
               odločal, mora biti to referendumsko vprašanje tudi takšno, da bo Državni zbor z
               izidom referenduma dobil pravzaprav jasno politično usmeritev za sprejem te svoje
                  odločitve o vprašanju, ki
               je bilo preverjeno na referendumu. No, ravno v tem delu pa je po našem mnenju
               referendumsko vprašanje nejasno. Nejasno je zato, ker je vsebinsko gledano zelo togo,
               zelo izrecno, ker se nanaša na možnost vključitve nekega projekta v nacionalni
               energetski program Republike Slovenije, pri čemer so tehnične značilnosti tega
               projekta vključene v referendumsko vprašanje tako, da ni mogoče z gotovostjo trditi,
               da služijo bodisi samo njegovi identifikaciji oziroma prepoznavnosti ali pa tudi
               temu, da se zastavi vprašanje o dejanskih tehničnih lastnostih samega projekta.</p>
               <p>Torej vprašanje je, ali bi bilo še skladno z voljo volivcev, izraženo na referendumu,
               če bi se v nacionalni energetski program Republike Slovenije posledično vključil
               projekt, ki bi bil po svojih tehničnih lastnostih drugačen oziroma koliko drugačen bi
               smel biti, da bi bil še skladen z referendumskim izidom. To pa po naši oceni pomeni,
               da Državni zbor ob predlaganem referendumskem vprašanju ne more dobiti jasne
               politične usmeritve za odločitev o tem vprašanju, ki je bilo preverjeno na
               referendumu, in po našem mnenju tudi namen samega posvetovalnega referenduma s takim
               vprašanjem ne bi bil dosežen. Zato smo v mnenju predlagali, da bi bilo smiselno
               razmisliti o tem, da se referendumsko vprašanje na nek način spremeni, predrugači.
               Toliko. Hvala.</p>
            </sp>
            <sp xml:id="SDT5-OZG-Redna-033-2011-03-15.sp53">

               <speaker>PREDSEDNIK MATJAŽ HAN:</speaker>

               <p>Hvala lepa, gospa Sonja Bien. Ah, ne, gospa Špela Maček Guštin. Sem imel narobe, pa
               se vam globoko opravičujem. Prihaja do napak.</p>
               <p>Proceduralni predlog, gospod Vili Rezman.</p>
            </sp>
            <sp xml:id="SDT5-OZG-Redna-033-2011-03-15.sp54">

               <speaker>VILI REZMAN:</speaker>

               <p>Hvala lepa, gospod predsednik.</p>
               <p>Rad bi, zavoljo tega, ker je ta predlog, o katerem danes razpravljamo, podpisan s
               strani poslancev, posameznikov, povedal, da je iz naše poslanske skupine gospod
               Franci Žnidaršič pisno umaknil podpis in ga torej ne smemo šteti kot pobudnika tega
               referenduma. In da je tudi tretji član naše poslanske skupine soglašal s tem, da mi
               tega predloga ne podpremo. In bomo dali kasneje v razpravi - se tudi kar javim za
               razpravo - nek drugačen predlog. Samo toliko torej, da se razčisti v zvezi z našimi
               podpisi pod ta predlog.</p>
            </sp>
            <sp xml:id="SDT5-OZG-Redna-033-2011-03-15.sp55">

               <speaker>PREDSEDNIK MATJAŽ HAN:</speaker>

               <p>Hvala vam lepa. Samo za lažje razumevanje. Podpisnikov je bilo prvotno sedem, gospod
               Slapnik, gospod Magajna, gospod Rožej, Bogdan Barovič, gospod Franci Žnidaršič in
               gospod Kek. No, in zdaj sta gospod Magajna in gospod Žnidaršič ta podpis
               umaknila.</p>
               <p>Proceduralno želi gospod Frangež.</p>
            </sp>
            <sp xml:id="SDT5-OZG-Redna-033-2011-03-15.sp56">

               <speaker>MATEVŽ FRANGEŽ:</speaker>

               <p>Zanima me, in dajem v tej povezavi tudi proceduralni predlog, ali nas glede na pobudo
               predlagateljev zavezujejo kakšni roki, znotraj katerih mora Državni zbor o tej pobudi
               odločiti in razpisati referendum, ali je to možno zavrniti. Glede na to, kar je
               povedala gospa ministrica, moram reči, da bi se zdelo zelo smotrno seznaniti se s
               tistim, s čimer se je mogoče seznaniti v okviru javno dostopnih informacij potem, ko
               bodo poročila, o katerih je gospa ministrica govorila, in da to pravzaprav vzamemo
               kot izhodišče nadaljnje razprave. In če je to mogoče, se pravi, če nas tu ozko ne
               zavezujejo roki, bi predlagal, da to točko prekinemo in o njej presojamo tedaj, ko bo
               mogoče v vsebinskem pogledu se seznaniti s situacijo. Jaz ne trdim, da so izsledki
               poročila v neposredni povezavi s potencialnim razpisom potencialnega referenduma,
               ampak sodeč po tem, kar je povedala tudi Zakonodajno-pravna služba, se pravi, da je
               zelo nejasno, kaj bi bila pravzaprav volja ljudi, če referendum uspe, verjamem, da je
               to vredno dodatnega razmisleka. Sam pa sem v osnovi naklonjen temu, da o projektu
               dokončno pove svoje politika, ker je očitno, da  prihaja do razhajanj v politiki in da politika za
               takšno ali drugačno pot v zvezi s tem projektom mora tudi prevzeti svojo
               odgovornost.</p>
            </sp>
            <sp xml:id="SDT5-OZG-Redna-033-2011-03-15.sp57">

               <speaker>PREDSEDNIK MATJAŽ HAN:</speaker>

               <p>Hvala lepa za vaš proceduralni predlog. Politika je že dvakrat odločala o tem in se
               pogovarjala o tej investiciji. In kot imam jaz podatek, je vedno sprejela sklep, vsaj
               ta odbor, da je TEŠ-6 primerna investicija. Tako da zadeve se odpirajo kot Pandorina
               skrinjica.</p>
               <p>Gremo naprej. Gospod Slapnik je želel besedo.</p>
            </sp>
            <sp xml:id="SDT5-OZG-Redna-033-2011-03-15.sp58">

               <speaker>TADEJ SLAPNIK:</speaker>

               <p>Imel bi direkten odgovor. Jaz bi se s pobudo strinjal. Kolikor so meni znane neke
               instruktivne omejitve, ena je zagotovo, da bi bil referendum, preden bo Državni zbor
               odločal o nacionalnem energetskem programu, to je ena. Druga pa, kar sem tudi omenil,
               je pa, da bi se potrudili in ulovili datum sklica zakonodajnega referenduma o
               pokojninski reformi, z izključnim namenom, da racionaliziramo izvedbo referenduma.
               Tako da se strinjam. Mislim, da v tem času je treba tudi to razpravo opraviti in bo
               to zelo koristno, pa tudi bo zelo pomagalo predlagateljem, da dopolnimo, če je to
               potrebno, tudi samo referendumsko vprašanje. Tako da se s predlogom strinjam.</p>
            </sp>
            <sp xml:id="SDT5-OZG-Redna-033-2011-03-15.sp59">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Gospod Vili Rezman.</p>
            </sp>
            <sp xml:id="SDT5-OZG-Redna-033-2011-03-15.sp60">

               <speaker>VILI REZMAN:</speaker>

               <p>No, če gre za to, da se ne glasuje o tem predlogu in da se umakne, sem jaz prvi za
               to, da se to podpre. Rad bi pa zdaj na nekaj opozoril. Leta 2009 smo, ta odbor,
               govorili o tem in sprejeli določene sklepe, ki niso bili realizirani. In jaz ne bom
               glasoval za noben tak predlog, ki bi umaknil razpravo o tem problemu. In tudi
               predlagam, da se danes dogovorimo o tem, da sprejmemo sklep, da Odbor za
               gospodarstvo, tako kot je dvakrat doslej že zasedal v tem mandatu glede energetskih
               tem, poprosi ali terja ministrstvo in Vlado za gradiva, da pripravimo tovrstno sejo,
               tudi poslanci smo najbrž pripravljeni kaj predlagati v pisni obliki. Ker ne nazadnje
               vsi poslanci in poslanke vemo, da kroži po Državnem zboru tudi osnutek ali pa ideja
               za zakon o prepovedi financiranja z javnimi sredstvi fosilnih energetskih projektov,
               in je treba o teh vprašanjih, ki se sedaj odpirajo, ki jih civilne iniciative
               odpirajo, ki jih Svet za varstvo okolja odpira, ki jih politika odpira, ki jih
               gospodarstvo odpira, spregovoriti tam, kjer se o tem odloča. Saj mi ne moremo biti v
               nedogled odvisni od tega, da bomo povečini nestrokovnjaki za to področje brali vsak
               dan tri, štiri članke ali pa več, kolikor pač časopisov vzamemo v roke, toliko jih
               je, kjer nam strokovnjaki, v glavnem so pa to strokovnjaki z akademskimi naslovi
               profesor doktor, trosijo podatke, ki so si popolnoma oponentni. Popolnoma oponentni!
               Torej, bilo bi najbrž res slabo, če bi tako nepripravljeni šli na referendum pa
               odločali o teh stvareh, ker si niti sami tega nismo pojasnili.</p>
               <p>Zato mislim, da je taka razprava potrebna. In mislim, da mora realizirati tudi Vlada
               naš sklep, ki je takrat pred dvema letoma predlagal, da se morajo vsi energetski
               projekti v vseh fazah soočiti tudi v Državnem zboru, tako pri pripravi kot kasneje
               pri začetku posamičnega projekta in v posamičnih fazah, zato ker so to tako zelo
               pomembni projekti in tudi finančno tako zahtevni, da ne smemo dopustiti, da bomo samo
               brali, kaj drugi pišejo v časopisih o tem, in se v glavnem vidi, da so to interesni
               spopadi. Ker ni mogoče verjeti, da na isti katedri istim študentom dva redna
               profesorja predavata in sprašujeta na izpitu povsem različne stvari o isti stvari. To
               je nemogoče. In če se je stroka tu prostituirala, en del se je, ker nekdo govori "A",
               drugi pa odgovori "Non A", potem moramo v politiki pač reči, da moramo zastaviti vse
               za to, da bomo prišli do prave resnice. Za to pa je treba imeti najprej verjetno
               prava izhodišča in izhodišča, ki so primerljiva, ne tako, da eni potegnejo na plano
               podatke, ki so všeč enemu interesnemu lobiju, drugi drugemu, in se potem napravi
               alternativne študije in se nam predstavijo alternative, z vsemi učinki. Mi smo tudi
               sklep sprejeli, da nam morajo biti predstavljeni s strani ministrstva  vsi učinki posamične energetske
               investicije, ekonomski, finančni, socialni, razvojni. To ni problem Ministrstva za
               gospodarstvo, milijardna investicija je problem slovenskega razvoja, služba za razvoj
               mora sodelovati z nami. Zainteresirana telesa morajo najbrž zasedati, to je okoljsko
               delovno telo, to je Odbor za delo, družino in socialne zadeve, če se sklicujemo, da
               je to socialni projekt, nekateri, da ga zaradi sociale peljemo. In moramo videti,
               katere socialne stroške si bomo nakopali zato, da bomo nek apartni problem morda
               reševali.</p>
               <p>In res predlagam, gospod predsednik, če je to možno, da se glasuje o predlogu sklepa,
               da se - ne samo o TEŠ-6, mi se moramo pogovarjati o tem, kar bi moralo lani junija
               biti na naših mizah. Takrat je bilo obljubljeno, da bo sinteza narejena v zvezi z
               zeleno knjigo o novem energetskem programu, pa do danes nimamo ničesar, razen kar
               vidimo v časopisih in kar nam predstavijo različni posamezniki. Pač predlagam, da se
               o tem sklepu razpravlja in se ga tudi sprejme.</p>
            </sp>
            <sp xml:id="SDT5-OZG-Redna-033-2011-03-15.sp61">

               <speaker>PREDSEDNIK MATJAŽ HAN:</speaker>

               <p>Hvala lepa. Tudi jaz se strinjam. Zato je pa še bolj neodgovorno od posameznikov, ki
               predlagajo posvetovalni referendum in prelagajo na ljudi odgovornost, za katero
               sigurno nimajo vseh podatkov. Ljudje nimajo vseh podatkov, ker če mi nimamo vseh
               podatkov, ki se dnevno srečujemo s tem problemom, kako jih bodo imeli ljudje.</p>
               <p>Tako da mislim, da bi bilo danes prav, da govorimo o tej točki dnevnega reda, da damo
               na glasovanje, ali je predlog za razpis posvetovalnega referenduma o izgradnji Bloka
               6 Termoelektrarne Šoštanj primeren. In da potem sprejmemo sklep, da na eni izmed
               naslednjih sej obravnavamo to investicijo in tudi druge investicije v energetiki s
               celotnega področja, se pravi, ekonomike, sociale in kar bi lahko še našteli, da imamo
               detajlno informacijo o poteku te investicije.</p>
               <p>Gospod Barovič je bil tudi eden od podpisnikov in verjetno želi obrazložiti svoje
               mnenje. <stage>/Oglašanje v ozadju./</stage> Proceduralno? Gospod Krivec, imate proceduralno.</p>
            </sp>
            <sp xml:id="SDT5-OZG-Redna-033-2011-03-15.sp62">

               <speaker>DANIJEL KRIVEC:</speaker>

               <p>Hvala za besedo.</p>
               <p>Strinjam se s predhodnikom, ki predlaga, da se točko prekine in prestavi na takrat,
               ko bomo imeli relevantne podatke. Podpiram to, da je bilo omenjeno, da smo govorili
               že kar kakšno leto in pol nazaj o nacionalnem energetskem programu, ki je podlaga, da
               se sploh resno pogovarjamo o teh zadevah, tudi o TEŠ-6. Ko sem prebral to vprašanje,
               tudi meni ni bilo jasno, kako bodo ljudje odločali o tem, koliko ton bomo proizvedli
               in koliko bo investicija. Take stvari v referendumsko vprašanje ne sodijo, kajti če
               so številke drugačne, pomeni, da je lahko ta investicija tudi ugodna. Tako da že s
               tega vidika je to nesprejemljivo.</p>
               <p>Najbolj me je pa zmotila razprava ministrice, ki je v vsej svoji razpravi govorila o
               nepravilnostih, ne o možnih nepravilnostih. In če govori o nepravilnostih v tem
               projektu, potem naj sproži postopke. Ne vem, kaj bomo mi razpravljali o referendumu,
               če govori ministrica o nepravilnostih. Se pravi, da ona to ve, ona ima te podatke, mi
               pa nimamo teh podatkov. Tako da je tu vprašljivo zdaj naše razpravljanje o
               referendumu, če nekdo ugotavlja, da je ta zgodba že tako ali tako nezakonita ali pa
               nepravilna. Na tak način jaz ne bi želel odločati, ne o enem ne o drugem. In
               predlagam, da se to prestavi na takrat, ko bomo imeli tudi mi gradiva, ki so bila
               obljubljena.</p>
            </sp>
            <sp xml:id="SDT5-OZG-Redna-033-2011-03-15.sp63">

               <speaker>PREDSEDNIK MATJAŽ HAN:</speaker>

               <p>Hvala lepa, gospod Krivec.</p>
               <p>Sklep bom moral dati na glasovanje. Zdaj je bilo kar nekaj proceduralnih predlogov.
               Še enkrat pa, zelo neodgovorno je od nekaterih posameznikov.</p>
               <p>Gospa ministrica.</p>
            </sp>
            <sp xml:id="SDT5-OZG-Redna-033-2011-03-15.sp64">

               <speaker>MAG. DARJA RADIĆ:</speaker>

               <p>Kar je poslanec Krivec rekel - jasno, ja, nepravilnosti bodo preganjane, ampak ljudje
               se ne bodo odločali o nepravilnostih, ljudje se bodo odločali, in tako jaz razumem ta
               posvetovalni referendum, o projektu TEŠ. Jasno pa, da če bodo nepravilnosti in tiste,
               ki bodo ugotovljene, jih bomo pa preganjali, ampak za to pa menda ne bomo šli na
               referendum, kajne. <stage>/Oglašanje v ozadju./</stage></p>
            </sp>
            <sp xml:id="SDT5-OZG-Redna-033-2011-03-15.sp65">

               <speaker>PREDSEDNIK MATJAŽ HAN:</speaker>

               <p>Samo malo. Glejte, moja dobrota je pripeljala do tega, da zdaj razpravljamo po svoje.
               Pred sabo sem imel že kar nekaj predlogov za glasovanje. Prvega sta dala gospod
               Frangež in gospod Rezman, približno enako, da danes prekinemo  točko dnevnega reda in obravnavamo to točko
               dnevnega reda, ko bomo imeli poslanci vse relevantne podatke na mizi. Ko bomo imeli
               študijo glede količin premoga, glede transparentnosti in tako naprej, potem pa lahko
               glasujemo tudi o tem, ali je primerno za posvetovalni referendum. Se strinjate, da
               damo to na glasovanje, gospodje? <stage>/Oglašanje v ozadju./</stage> Seveda bom dal, absolutno.
               Dobro.</p>
               <p>Se pravi, naš sklep je, večine, kot sem razumel, članov tega odbora, tudi gospoda
               Slapnika, gospoda Krivca, gospoda Rezmana, gospoda Frangeža, da ne naštevam, da bomo
               to točko dnevnega reda obravnavali, ko bomo imeli vse relevantne podatke na mizi in
               podatke z Ministrstva za gospodarstvo, da bomo potem lažje odločali.</p>
               <p>Zdaj pa dajem besedo za obrazložitev glasu pri tem sklepu. Najprej pa dajem besedo
               gospodu Baroviču, ki že dlje časa čaka. Izvolite, gospod Barovič, se vam
               opravičujem.</p>
            </sp>
            <sp xml:id="SDT5-OZG-Redna-033-2011-03-15.sp66">

               <speaker>BOGDAN BAROVIČ:</speaker>

               <p>Hvala lepa. Gospod predsednik, sem sopodpisnik, zdaj sicer ne vem, kako ste vi to
               mislili, jaz nobene odgovornosti ali pa neodgovornosti ne prevzemam. Namreč, narobe
               je, da smo danes zašli v dve vsebini. Vsebina te 2. točke je samo ena, zelo jasna, in
               sicer: predlog za razpis posvetovalnega referenduma. Razprava je šla popolnoma v
               drugo smer. Začeli smo raziskovati, kaj se je zgodilo, kdo je kaj naredil, kdo je že
               kaj plačal, kdo ni česa plačal, kaj bo, kaj ne bo. Jaz sicer vas razumem in je prav,
               da ste široki v tej razpravi, ampak to nima s konkretno pobudo za posvetovalni
               referendum nobene zveze. Posvetovalni referendum je legalna in legitimna pravica
               državljank in državljanov, ki bodo odločili o tem ali pa glasovali o tem. Dali bodo
               svoje mnenje, ja, menimo, da je Blok 6 potreben, ali, ne, menimo, da Blok 6 ni
               potreben. Pika, konec, in tu debate ni več, ali je to prav ali to ni prav. Jaz bi vas
               ob tem, ko se boste odločali, spomnil tudi na enako zgodbo izpred let, ki se ji je
               reklo "referendum o TET-3". Vsi tudi vemo, da je v Sloveniji pač tako, da tisti, ki
               so ali bodo zainteresirani, da bi se TEŠ-6 gradil, bodo rekli "da", večina ostalih,
               tako kot se je zgodilo v primeru TET-3, bo "proti".</p>
               <p>Pravim še enkrat, danes govorimo o predlogu za razpis posvetovalnega referenduma.
               Zakaj je ta predlog dan in zakaj sem ga podpisal - zaradi tega, ker prihajamo v tej
               državi, smo prišli, pa ne po krivdi gospe ministrice, to je preteklost, v dvoličnost:
               podpisovanje Kopenhagna, danih obljub za leto 2020, in po drugi strani ukrepanj, ki
               so diametralno nasprotna. In če mi sami ne vemo, ali pa Vlada, če želite, pa ne
               govorim samo ta, katerakoli, kaj bi radi, potem naj to rečejo vendarle ljudje. Ker
               jaz ne razumem, kako podpišemo eno zgodbo, da bomo zgradili nizkoogljično družbo, po
               drugi strani pa gradimo ali podpiramo ali pa želimo graditi. Jaz sem za to, da ima
               Slovenija samozadostno oskrbo.</p>
               <p>Še enkrat, zadeva je posvetovalni referendum, jaz sem sopodpisnik tega posvetovalnega
               referenduma, zato bom zdajle glasoval proti predlaganemu sklepu, čeprav bo najbrž
               večina za. To je bila namreč obrazložitev glasu. Hvala lepa.</p>
            </sp>
            <sp xml:id="SDT5-OZG-Redna-033-2011-03-15.sp67">

               <speaker>PREDSEDNIK MATJAŽ HAN:</speaker>

               <p>Hvala. Moram reči, gospod Barovič, če ste narobe razumeli, kolegi so predlagali, da
               danes sploh ne bi o tem vašem predlogu glasovali, ampak bi glasovali o predlogu
               enkrat drugič, ko bi dobili vse relevantne podatke. Seveda je pa vaš predlog, vi ste
               podpisnik in če boste podpisniki kljub vsemu vztrajali, da glasujemo, potem bomo tudi
               glasovali. Ampak jaz sem razumel člane odbora, da bi glasovali enkrat drugič. Toda to
               se morate vi med sabo zdaj dogovoriti, podpisniki tega mnenja, kaj je za vas bolje,
               kaj ni.</p>
               <p>Samo še nekaj. Strokovne službe me, gospod Vili Rezman, opozarjajo, da zaenkrat
               nimamo pisnega umika vaših podpisov. Tako da bi prosil, da se to opravi. 
               </p>
            </sp>
            <sp xml:id="SDT5-OZG-Redna-033-2011-03-15.sp68">

               <speaker>VILI REZMAN:</speaker>

               <p>...<stage>/Ni vključen./</stage> da povem, to je bilo na več naslovov. Mislim, da tudi na
               predsednika Državnega zbora, ki ni prišel točno k vam....<stage>/Ni vključen./</stage></p>
            </sp>
            <sp xml:id="SDT5-OZG-Redna-033-2011-03-15.sp69">

               <speaker>PREDSEDNIK MATJAŽ HAN:</speaker>

               <p>Dobro, bomo to zadevo tudi... Jaz sem bil dolžan to opozoriti.</p>
               <p>Ker je prišlo do napetosti predlagam 5 minut pavze, da se vendarle dogovorimo in
               potem bom dal predlog na glasovanje.</p>
               <p><stage type="time">(Seja je bila prekinjena ob 15.13 in se je nadaljevala ob 15.17.)</stage>
               </p>
            </sp>
            <sp xml:id="SDT5-OZG-Redna-033-2011-03-15.sp70">

               <speaker>PREDSEDNIK MATJAŽ HAN:</speaker>

               <p>Minilo je več kot 5 minut, tako da lahko nadaljujemo s prekinjeno točko dnevnega
               reda. Vmes smo imeli nekaj pogovorov, dogovorov, tako da smo prišli tudi do
               odločitve. Najprej bi dal besedo gospodu Frangežu, ki je prvi predlagal proceduralni
               predlog.</p>
            </sp>
            <sp xml:id="SDT5-OZG-Redna-033-2011-03-15.sp71">

               <speaker>MATEVŽ FRANGEŽ:</speaker>

               <p>Hvala za besedo. Jaz sem s svojim predlogom želel pomagati, ampak vidim, da sem z
               njim ustvaril več zmede, kot koristi, zato svoj proceduralni predlog umikam.</p>
            </sp>
            <sp xml:id="SDT5-OZG-Redna-033-2011-03-15.sp72">

               <speaker>PREDSEDNIK MATJAŽ HAN:</speaker>

               <p>Hvala lepa. Predlog gospoda Frangeža se umika, tako da smo na začetku in razpravljamo
               o mnenju Odbora za gospodarstvo, ki meni, da je predlog za razpis posvetovalnega
               referenduma o izgradnji bloka 6 Termoelektrarne Šoštanj primeren.</p>
               <p>Začeli bomo z razpravo. Najprej se je k besedi prijavil gospod Barovič, potem gospod
               Bogovič in gospod Kontič, potem pa gospod Rezman.</p>
            </sp>
            <sp xml:id="SDT5-OZG-Redna-033-2011-03-15.sp73">

               <speaker>BOGDAN BAROVIČ:</speaker>

               <p>Hvala lepa. Jaz sem sicer obrazložil glas, ampak nič hudega, še enkrat. Kolegice in
               kolegi, gre samo za predlog za razpis posvetovalnega referenduma, in nič se ne bo in
               se ni spremenilo, pa podpiram, absolutno podpiram predlog, da se nasploh o energetiki
               opravi razprava. Ampak ta trenutek se mi zdi edino prav, da rečemo, ali je
               posvetovalni referendum v tej vsebini, kot je zapisan, primeren ali ni primeren. Če
               je primeren se bodo pač ljudje odločali, če ni primeren bomo tudi predlagatelji
               seveda to besedo požrli.</p>
               <p>Še enkrat bi pa rad povedal, da je ta referendum posledica medsebojnih nasprotij, ki
               jih čutimo v tej državi. Če smo pošteni naša želja je edina in samo, da je Slovenija
               energetsko oskrbljena, samozadostna v največji možni meri. Danes tudi ni čas, da bi o
               tem govorili, ker smo v zelo hudi in čudni politični situaciji, ki pa nam bi mogoče
               dela možnost reči ne, umikamo ta predlog za razpis referenduma zato, ker se
               napovedujejo težki energetski časi. Dogajanja v Libiji in drugod, nevarnost dobave
               plina, nafte in tako naprej, ampak to je stvar, vsebina drugih razprav. Jaz menim kot
               sopodpisnik, da je prav, da ljudje rečejo da, želimo TEŠ6 in potem ga bomo pač
               zgradili z vsemi posledicami. Ali, da ljudje rečejo ne, ne želimo, smo, ne vem, za
               obnovo 4 in 5 bloka in bomo vseeno imeli energetiko. To je vse kar bi rad o vsebini
               povedal in bi tudi kolegice in kolege prosil, sicer sedajle so že drugi posveti, kjer
               bi nekateri morali biti, ampak se mi zdi pomembno. Dajmo govoriti o tem, o
               referendumu da, ali referendum ne. Jaz mislim da. Hvala.</p>
            </sp>
            <sp xml:id="SDT5-OZG-Redna-033-2011-03-15.sp74">

               <speaker>PREDSEDNIK MATJAŽ HAN:</speaker>

               <p>Hvala lepa, gospod Barovič.
               Potem smo sedaj na isti valovni dolžini. Najprej ima besedo gospod Bogovič, potem bom
               dal pa gospodu iz civilne iniciative besedo.</p>
            </sp>
            <sp xml:id="SDT5-OZG-Redna-033-2011-03-15.sp75">

               <speaker>FRANC BOGOVIČ:</speaker>

               <p>Lep pozdrav vsem skupaj. Sam se še kako zavedam, da je projekt TEŠ6 eden od ključnih
               projektov, ki se v Sloveniji odvijajo. Gre za energetiko. Gre za to, ker v ta projekt
               investirajo podjetja, ki so v državni lasti in gre tudi za to, da se govori o
               projektu, ki bo tudi z vidika okoljskih parametrov temeljito posegel v slovenski
               prostor. Sam sem bil vedno mnenja, da je to v prvi vrsti strokovno, v drugi vrsti
               tudi politično vprašanje na katerega mora odgovoriti Vlada. Sam sem januarja 2009
               naslovil poslansko vprašanje prvemu ministru, predsedniku Vlade. Ocenjeval sem, da je
               to vprašanje predvsem namenjeno njemu. In v tistem trenutku je bil čas, da bi v
               Sloveniji temeljito odgovorno o tem projektu spregovorili. Razčistimo enkrat za
               vedno. V tistem trenutku je bilo 25 milijonov rezervacije za pogodbo
               ...<stage>/Nerazumljivo./</stage> in če bi se slovenska država odločila za moratorij, za kakšen
               temeljit razmislek bi lahko ta denar tudi za kakšno lokomotivo ali kaj drugega
               uporabila. Takrat je bila odločitev drugačna. Kljub temu, da so bili predlogi
               sklepov, ki sem jih predlagal na tisti seji marca 2009, da najprej sprejmemo
               nacionalni energetski program, kjer se bomo dogovorili o energetski politiki. Ta naj
               vsebuje plan investicij, ta naj vsebuje tudi na drugi strani organizacijo slovenske
               energetike in temu primerno se ravnajmo. Ključno je bilo resnično v tistem trenutku,
               ko je cena elektrike padla iz 90 evrov na 45, ko je poraba energije v Sloveniji iz 13
               intervatnih ur letno vpadla na 10 tervatnih ur, in takrat bi, spoštovana koalicija,
               spoštovana Vlada morali to vprašanje vzeti resno, ne pa da se vam je dogajalo to, kar
               se vam dogaja, da dve leti so zelo različna mnenja znotraj Vlade, znotraj koalicije,
               vidim da tudi znotraj posameznih strank. Na drugi strani pa projekt nemoteno teče.
               Kakor je meni znano je na tem projektu doslej investiranih že več kot 200 milijonov
               evrov, podpisanih pogodb pa za 800 milijonov evrov. Nekdo bo za takšno početje nekega
               dne odgovarjal. Jaz danes pri tem odločanju o referendumskem vprašanju mislim, da gre
               zopet za eno zavrženo politiko s katero se neka odgovornost prelaga na naše
               državljanke, državljane, namesto, da bi to odgovornost sprejel, opravil tisti, ki je
               za to poklican. V tem primeru je to energetska politika Vlade, nekaj ključnih
               ministrov te vlade in pa predsednik Vlade in na koncu Državni zbor o nacionalnem
               energetskem programu. Sedaj je zadeva po vsej verjetnosti na tem projektu že tako
               daleč, da se bom resnično se še enkrat več kot poslanci osmešili, če bomo dali ljudem
               odločati nekaj, o čemer mi vsi skupaj in vsa stroka ima tako deljena mnenja, na drugi
               strani je pa toliko ...<stage>/Nerazumljivo./</stage> Jaz ne podpiram tega predloga. Tudi v
               Slovenski ljudski stranki ne prevzemamo nobene odgovornosti, še manj želimo to
               odgovornost prenašati sedaj na ljudi. Pravočasno, v začetku leta 2009 smo na to
               opozorili, in takrat bi se morali tudi odgovorno obnašati glavni nosilci energetske
               politike v Sloveniji, zato pri tem predlogu tudi ne mislim glasovati. Naj se o tem
               odločijo drugi. Mislim, da gre resnično, kot sem že enkrat rekel, za prelaganje neke
               odgovornosti na ljudi povsem po nepotrebnem in zelo težko, razen po emocijah, pa
               potem kdo bo zopet bolj vneto prepričeval slovenski narod o nečem, za kar zagotovo
               nima dovolj relevantnih podatkov, da bi odločal. Sam pri tem glasovanju danes tudi ne
               bom glasoval.</p>
            </sp>
            <sp xml:id="SDT5-OZG-Redna-033-2011-03-15.sp76">

               <speaker>PREDSEDNIK MATJAŽ HAN:</speaker>

               <p>Hvala, gospod Bogovič.</p>
            </sp>
            <sp xml:id="SDT5-OZG-Redna-033-2011-03-15.sp77">

               <speaker>GORAZD MARINČEK:</speaker>

               <p>Sem predsednik Slovenskega....<stage>/Oglašanje iz klopi./</stage></p>
            </sp>
            <sp xml:id="SDT5-OZG-Redna-033-2011-03-15.sp78">

               <speaker>PREDSEDNIK MATJAŽ HAN:</speaker>

               <p>Samo malo, besedo ima....</p>
            </sp>
            <sp xml:id="SDT5-OZG-Redna-033-2011-03-15.sp79">

               <speaker>GORAZD MARINČEK:</speaker>

               <p>Sem predsednik Slovenskega E foruma, društva za ekonomiko energetike in ekologijo.
               Povedal bi, da nismo vsi v nevladnih organizacijah enakega mnenja glede TEŠ6 in da je
               skupina 11 nevladnih organizacij prejšnji teden poslala pismo Vladi, da se projekt
               TEŠ6 zaustavi  do temeljitega
               premisleka znotraj sprejemanja nacionalnega energetskega programa.</p>
               <p>Druga zadeva, ki bo jo rad kot nova dejstva sedaj v dveh minutah prikazal, so pa
               naslednja. Vlada država Slovenije je 31. 1. 2008 sprejela nacionalni akcijski načrt
               za energetsko učinkovitost. V tem programu so predvideni prihranki električne
               energije v letu 2016. V gospodinjstvih v terciarnem sektorju in industriji skupaj z
               2088 gigavatnih ur ali 60% predvidene proizvodnje TEŠ6. Vlada je 8. 7. 2010 sprejela
               akcijski načrt za obnovljive vire energije za obdobje 2010-2020 v katerem je
               prispevek, torej povečana proizvodnja iz 2010 na 2020. Hidroenergije, torej
               električne energije iz vodnih potencialov, iz sončnih potencialov in soproizvodnje
               1.417 gigavatnih ur ali 40% proizvodnje TEŠ6, skupaj 3.500, kolikor naj bi TEŠ6
               proizvajal letno, ko bo v funkciji. Pomeni, da mi imamo dokumente, načrte, predvidene
               analize, možnosti, da se TEŠ6, torej proizvodnja TEŠ6 nadomesti z oblično nevtralnimi
               ukrepi, pri čemer je v tem akcijskem načrtu predvideno za prihranke električne
               energije, to pomeni za ukrepe za učinkovito rabo 65 milijonov e-ur, kar je 5,5%
               investicije v TEŠ. Skratka, za 60% prihranek 5% investicija. Te številke so
               konzervativne, ker so se določene, torej tehnična oprema se je že izboljšala v treh
               letih od 2008 do sedaj, ciljana, da ne bom vlekel naprej. Povedal bi, da so te
               številke bile znane preden se je začelo podpisovati pogodbe s TEŠ6 in pošiljati denar
               ven. To je vse znano, in bi morali ljudje, ki se odločajo vedeti.</p>
               <p>Torej, glede samega referenduma v tej obliki, kot je zabeležen in predložen, je naše
               mnenje, da je potrebno prej na čim širši način predebatirati scenarije nacionalnega
               energetskega programa, tudi tiste brez TEŠ6. Tu bi opozoril, da tu naj bi rudnik
               delal stalno. Bloka 4 in 5 do konca življenjske dobe, to je mislim 2025. V tem času
               so pa sedajle tudi že trenutno tehnologije za uplinjanje lignita in bi se tam lahko
               proizvajala elektrika iz plina, iz lignita, in bi vsa delovna mesta ostala. To je naš
               predlog. Samo še en stavek.</p>
               <p>15 nevladnih organizacij na področju okolja ima status organizacij, ki delajo v
               javnem interesu z odločbo ministrstva. In včasih bi bilo koristno,da se vsaj teh 15
               povabi. Smo pa med seboj raznovrstni in ne pomeni, da avtomatično podpiramo nek
               predlog.</p>
            </sp>
            <sp xml:id="SDT5-OZG-Redna-033-2011-03-15.sp80">

               <speaker>PREDSEDNIK MATJAŽ HAN:</speaker>

               <p>Hvala lepa. Samo še nekaj. Ne vem koliko ste spremljali, mi smo vedno vabili kadar je
               bila razprava o energetiki na sploh vse tiste nevladne in vladne inštitucije. Danes
               pa govorimo samo o mnenju Odbora za gospodarstvo glede razpisa posvetovalnega
               referenduma, zato se mi ni zdelo nujno, da vabim na to sejo ljudi, ki predstavljajo
               takšna ali drugačna stališča, ker je to stvar Državnega zbora in procedure za razpis
               referenduma.</p>
               <p>Gospod Kontič ima besedo, potem gospod Rezman, gospod Vizjak, potem pa dami, gospa
               Avberšek in gospa Cvetka Zalokar Oražem.</p>
            </sp>
            <sp xml:id="SDT5-OZG-Redna-033-2011-03-15.sp81">

               <speaker>BOJAN KONTIČ:</speaker>

               <p>Hvala lepa, gospod predsednik. Najprej, podpiram odločitev, da se o investicijah v
               energetiki opravi razprava, kamor so povabljeni tudi vsi tisti, ki strokovno lahko
               povedo kaj več o energetiki, kot lahko dejansko povemo mi. In to ne bo prva razprava,
               jih je bilo že kar nekaj in prav je, da se o tem  govori kajti govorilo se bo tudi o nacionalnem
               energetskem programu v končni fazi, v tistem ki bi moral biti sprejet že v prihodnjih
               mesecih, vsaj upam temu tako. Jaz sem sicer vesel, ko slišim vse nove ideje, idej je
               res zelo veliko ampak potem realizira se pa praviloma od tega zelo, zelo malo.</p>
               <p>Zdaj, verjetno je moja subjektvina ocena in tako jo tudi vzemite, da podpisniki te
               pobude za referendum nimajo želje predvsem razjasniti vse okoliščine v zvezi z
               investicijo Blok 6, ker to se bo zgodilo, slej kot prej se bo to zgodilo. V strokovni
               in tudi politični javnosti. Gre v bistvu za željo kako vstaviti ta projekt ne zato,
               da bi si nalili čistega vina. To je osnovna želja in sem dejal, da je to moje
               subjektivno mnenje in tako ga tudi vzemite kot sem dejal. Poslušal sem ministrico,
               res je potrebna ena temeljita razprava, se strinjam. Ministrica govori o
               nepravilnostih na podlagi katerih ugotavlja ekonomsko neučinkovitost tega projekta.
               Jaz še nobene od teh nepravilnosti nisem slišal in videl, javno recimo na svoje oči.
               Veliko se pa o tem govori. In jaz nimam nič proti, da če so bile nepravilnosti, da za
               te nepravilnosti, tistih ki jih je storil tudi odgovarja. Ampak slej kot prej bo
               odgovarjalo tudi to ministrstvo za to kar počne. Slej kot prej bo potrebno položiti
               račune za dejanja v preteklosti, tudi na področju energetike. Jaz enostavno ne morem
               pristati na to, da nekdo govori in v temu primeru ministrica "nič ne vem, nič ne
               poznam, vse imam v torbi, vse sem podpisala vem pa da je ekonomsko neučinkovita
               investicija." Ker gre v bistvu tudi za druge zadeve, tiste ki imate v torbi pravijo,
               da je utež dober verjetno, zato jih je dobro kar v torbi imeti še nekaj časa. Ampak
               dobro, to je razprava, ki jo bomo vodili takrat, ko bomo govorili o energetski
               politiki.</p>
               <p>Če se zdaj opredelim zakaj bom glasoval proti temu referendumu gre predvsem zato, da
               glasujemo na referendumu o nečem kar se izvaja, investicija,k i je v teku. Vlak smo
               zamudili, ne enega, vsi so odpeljali v temu primeru. In govorimo o podatkih, ki jih
               ni mogoče primerjati, tehtamo hruške in jabolka, govorimo o času, ko so bili eni
               pogoji in govorimo danes o času, ko so povsem drugi pogoji. Vse to je potrebno pri
               tej investiciji dejansko tudi upoštevati. In če razložim zakaj ali pa povem zakaj bom
               proti temu referendumu, poleg tega bistvenega, ki sem ga zdaj povedal je tudi to, da
               je to vprašanje o katerem naj se odloča na referendumu zelo zavajajoče. Govorimo o
               nacionalnem energetskem programu in o tem ali ta projekt vključiti v nacionalni
               energetski program od leta 2010 do 2030. Jaz opozarjam, da je letos 2011 in da s tem
               zamujamo. In zdaj postavljamo vprašanje ali bomo projekt, ki je v izvajanju in teče
               in so pogodbe podpisane in denar zapravljen, jaz še vedno mislim, da je dobra
               naložba, vključiti potem v nacionalni energetski program ali ne, kljub temu in ne
               glede na to ali ga bomo imeli ali ne. Na tej poti smo zdaj in ta pot zanesljivo ni
               prava. Nacionalni energetski program bi moral biti sprejet in odločitev bi bila
               morala biti sprejeta že v lanskem letu, ne glede na to kdo je vodil ministrstvo v
               tistem času in kdo ga vodi danes. Govorimo namreč o nacionalnem energetskem programu
               za 2010 - 2030.</p>
               <p>Naslednja zadeva o kateri govorimo, o milijonih ton izpustov ogljikovega dioksida.
               Saj, človek se lahko strinja, da je to obremenjujoče za okolje in da bomo to morali
               nekako izravnati v Sloveniji ampak nihče hkrati ne pove, nasprotniki namreč Bloka 6,
               da z obstoječim sistemom, ki ga imamo v termoelektrarni Šoštanj, z bloki ki jih imamo
               proizvedemo pri isti proizvodnji milijon štiristo tisoč ton CO2-ja več kot ga bomo za
               Blokom 6. Tega pa ne poveste ljudem, mi pa imamo ta CO2 v Saleški dolini, vsak dan.
               Pa saj, ali mislite vi da smo mi neumni, da bi vzeli neko investicijo v dolino,
               sprejemljivo za okolje, če bi ta bila škodljiva in bi poslabšala  ekološke razmere. Saj nismo neumni! Ne mi
               pa ne naši potomci, saj njim tega ne moremo narediti, če bi že sebi naredili. In
               danes govorite o umeščanju energetskih objektov v prostor. Prav zanima me kako jih
               boste umeščali v naslednjih obdobjih, energetske objekte v prostor in koliko bo
               nasprotovanja ljudi in koliko bo civilnih iniciativ in koliko bo pobud za referendum.
               Ogromno! Nekje, kjer je energetski objekt sprejemljiv za prostor, ga ljudje
               sprejemajo, morda tudi kdo nasprotuje, velika večina pa sprejema se pa obotavljate in
               ne veste ali bi ga umestili oziroma ali bi ga do konca dejansko tudi sprovedli.
               Opozarjam vas na težave energetike, ki jih bo imela v naslednjih letih s samooskrbo
               in z umešanjem energetskih objektov v prostor. Govorite o varčevanju; varčevanje ne
               glede na Blok 6 je potrebno, spoštovani gospod. Potrebno je! Tudi, če bo blok 6 in
               jaz upam da bo, bomo morali varčevati z električno energijo. Da ne govorim o
               nuklearki v temu trenutku, ker se ta projekta ni izključujeta, bo pa težava, velika
               težava, zanesljivo!</p>
               <p>In, ko govorite o jamstvih države, zdaj tako izgleda na prvi pogled kot da država
               jamči za milijardo dvesto, proračun jamči za milijardo dvesto evrov težko investicijo
               pa ni res. Ni res, da je v tej višini! Nekaj od tega so sredstva, ki jih nameni HSE,
               z dokapitalizacijo TEŠ-a, lastni viri, skoraj 37%, tristo osem milijonov tega je
               dokapitalizacije, sto enaintrideset milijonov je prosta amortizacija in dobiček
               TEŠ-a, pesto petdeset milijonov evrov je dolgoročno posojilo evropske investicijske
               banke in dvesto milijonov je evropske banke za obnovo in razvoj. Od teh petsto
               petdeset milijonov je sto deset milijonov evrov zavarovana kot garancija komercialnih
               bank in štiristo štirideset milijonov evrov razvojnega poroštva države. To je denar o
               katerem govorimo! Štiristo štirideset milijonov je denar za katerega mora država dati
               poroštvo, če bo želi da bo kredit ugodnejši kot bi bil sicer, če bi ga najeli na
               prostem trgu. To seveda pomeni in zato je potrebno, ko govorite o podatkih, povedati
               natančne podatke, takšne, ki držijo. In na podlagi tega, če zahtevate referendum, se
               naj ljudje odločajo.</p>
               <p>Edino kar vas razumem, spoštovani predlagatelji je, da če bi referendum bil primeren
               bi ga izvedli istočasno kot pokojninskega, verjetno z razloga, če pokojninski pade ne
               bo pokojnin en daljši čas pa po mojem tudi elektrike ne bomo rabili. To je edino kar
               vas razumem, vse ostalo je pa zgolj zavajanje ljudi in mi smo tukaj, ki moramo
               prevzeti odgovornost za to investicijo, predvsem pa ministrstvo, ki mora temu odboru
               pripraviti podatke na podlagi katerih se bomo lahko v prihodnje odločali. Hvala
               lepa.</p>
            </sp>
            <sp xml:id="SDT5-OZG-Redna-033-2011-03-15.sp82">

               <speaker>PREDSEDNIK MATJAŽ HAN:</speaker>

               <p>Bom dal repliko, najprej ima pa gospod Vizjak besedo.</p>
            </sp>
            <sp xml:id="SDT5-OZG-Redna-033-2011-03-15.sp83">

               <speaker>MAG. ANDREJ VIZJAK:</speaker>

               <p>Hvala lepa. Jaz se zahvaljujem kolegom, ker so mi odstopili vrstni red, ker moram
               nekam iti in imam časovni problem.</p>
               <p>Torej, res je, referendum je zelo težko razpisovati odgovorno razen, če ni namenjen
               nekemu PR-ju in zamegljevanju stvari o stvareh, ki tečejo, ki so pravzaprav v
               izvajanju. Mi nismo pri oblikovanju odločitev o tem temveč smo pri izvajanju enega
               projekta. Še huje pa je to, da je vprašanje referendumsko, kot je predlagano, zelo
               zavajajoče. Poglejte, tukaj je notri referendumsko vprašanje ali se strinjate, da se
               ta Blok 6 vključi v NEP, ki bo v času svojega obratovanja do leta 2054 proizvedel sto
               tri milijone ton izpustov. Prav tako bi bilo lahko, ali ste za to, a se Blok 6
               vključi v NEP, ki bo predstavljal pomemben steber zanesljivosti oskrbe Slovenije z
               električno energijo. Najmanj tako zavajajoče je recimo to trditev. Vi ste torej, Blok
               6 ima pluse in ima minuse, ima argumente za in ima argumente proti. In ne morete biti
               ne zavajajoč, če samo en argument v vprašanju navedete namesto vseh desetih ali pa
               vsaj petih za in petih proti. In seveda zato pravim, da je to vprašanje
               zavajajoče.</p>
               <p>Drugo kar je, mislim da je neodgovorno, da bi res zaradi neke nesposobnosti tudi
               poenotenja koalicijskih strank pri tako pomembnem vprašanju zato spraševali ljudi. To je, mislim pa res
               zaradi tega, ker je tukaj tudi ogromno stroke, ki tudi razdvojena, normalno. In še
               več, dostikrat ni ta projekt željen, da je vpet v ostale energetske projekte te
               države in usmeritve in cilje te države.</p>
               <p>Zato seveda bi bil veliko bolj korekten, če bi bil možen, če ta projekt ne bi bil v
               izvajanju referendum o tem, da bi imeli dva scenarija ne pa nizko ogljičnega in pa
               ogljičnega in bi ljudi povprašali po teh dveh scenarijih in potem šli po recimo
               scenariju nizko ogljičnega ali po scenariju ogljičnega ampak, spoštovani gospodje,
               malo pozno je za to. Vlada v prejšnjem mandatu se je pozitivno opredelila do
               investicije v Blok 6, termoelektrarne Šoštanj in ga je zato uvrstila tudi kot enega
               izmed resolucijskih nacionalnih projektov. Tudi Vlada v prejšnjem mandatu je gledala
               skozi oči kot se je kazala situacija v Evropi in v Sloveniji. Takrat je kazalo neko
               desetletno obdobje, tam od začetka ali pa še v letu 1995 do leta 2005, 2006 cel čas
               kontinuiran vzpon gospodarske rasti, ne samo v Sloveniji tudi v širši regiji,
               kontinuiran na rast porabe električne energije, ne samo v Sloveniji v celi širši
               regiji. Takrat so bili vsi scenariji, ne samo slovenskim, tudi evropski, takšen, da
               bomo imeli velike probleme z zanesljivostjo oskrbe električne energije, prebivalstva
               in gospodarstva, če ne bomo vlagali v nove vire in posodobitve in delali ogromno na
               učinkoviti rabi.</p>
               <p>Torej, potem se je seveda zgodil prelom v letu 2008, kriza, ki je dala tisti prostor
               o katerem je govoril kolega Bogovič, morebiti dodaten razmislek o tem. Takrat bi bil
               še čas za dodaten razmislek o tem, spoštovani vi ste oba s poslancem Bogovičem sva
               premierja spraševala, jaz sem to odpiral na strateškem svetu za energetiko pri
               premierju Pahorju, češ, dajmo pol leta si vzeti čas, ponovno premislimo, nič nismo
               rekli ali ja ali ne Blok 6 vendar premislimo skozi nova vedenja, nove situacije
               gospodarske krize o temu projektu. Takrat se žal seveda nihče ni odzval pozitivno,
               investicija se je nadaljevala in se je pripeljala do sem kjer je. In je res skrajno
               vprašljiv čas, po mojem ne primeren, za odločitev o tem. To je podobno kot, res zelo
               podobno kot če se ena družina odloči kupiti en družinski avto, specifične barve,
               specifične opreme, motorja, ga naroči, plača avans zanj, po tem se pa začne odločati
               ali ga bi naročila ali ne bi raje ostala kar na starem pa bi starega dali na en resen
               servis. Spoštovani, ko to enkrat naročite, ne mislite, da iz tega lahko izstopite
               brez posledic. In, jaz mislim da izstop iz tega projekta, jaz ne poznam te pogodbe
               tudi nisem je nikoli videl, tudi nisem odločal o njej, hvala bogu. So za to bili
               organi tako Termoelektrarne Šoštanj kot verjetno holdinga in skozi to pogodbo
               verjetno sledijo tudi sankcije. Jaz lahko berem o njih iz časopisov, jaz jih ne
               poznam in mislim, da niso čisto tako preproste kajti pogodba se je sklepala v času,
               ki je bila ugodna za dobavitelje opreme in skrajno neugodna za naročnike opreme, ker
               takrat se je ta oprema iskala vse povsod po svetu, ker je bila panika. Verjemite mi
               takrat je bila pod vprašajem zanesljivost oskrbe. Takrat, leta 2007, 2006 so vsi
               strokovnjaki govorili, da bo velik problem zanesljivosti z oskrbo leta 2020, ker bo
               edina Francija še tista, ki bo več proizvajala kot porabljala električne energije v
               Evropi in tudi v širši, širši regiji. Vsi bodo pa proizvajali manj kot porabijo kar
               pomeni, da bodo vsi uvozniki in ne bo virov. In potem, če ni virov in so omejene
               transportne poti si lahko mislite kaj sledi, kakšna redukcija pa tudi nekakšni izpadi
               daljnovodov zaradi preobremenitve in podobno.</p>
               <p>In gledati z današnjimi očmi na to odločitev brez, da bi upoštevali kaj smo takrat
               pravzaprav imeli pred seboj kot podlago, kot informacijo za odločanje je seveda milo
               rečeno, bi rekel pomanjkljivo, da ne rečem korektno. Torej, kaj mi potrebujemo? Mi
               potrebujemo najprej nacionalni energetski program, ministrstvo zamujate z njim v temu parlamentu ste ga
               obljubili, bi ga že morali imeti na mizi, ga še ni. Dobro, zdaj razumem, ste šli z
               neke preverke, z nekimi študijami, dobro. Ampak nacionalni energetski program zamuja,
               moral bi biti tukaj in nacionalni energetski program upam in vas prosi, da bo tudi
               razmeroma konkreten da bomo vedeli kateri so nacionalno prioritetni projekti,
               predlagani z vaše strani, kako bomo dosegli ciljne scenarije, tako deleža obnovljivih
               virov, energetske učinkovitosti, zmanjševanje emisij CO2-ja, kaj bomo z obstoječimi
               energetskimi lokacijami? Recimo, kaj bo na primer z lokacijo Termoelektrarne
               Trbovlje, jaz nisem nikoli dobil resnih odgovorov na to vprašanje, kako vidi holding
               kamor so dali v Nedrje to naložbo, to energetsko lokacijo, oni dol Zasavci so že vsi
               pegasti od pričakovanja odgovorov na njihova vprašanja. Ker si tudi obetajo od te
               naložbe, od te investicije neko prihodnost energetike v Zasavju. Končno smo dočakali
               mali premik na spodnje savski verigi pri čemer ostaja še nekaj odprtih vprašanj,
               zlasti financiranja vodne infrastrukture in tako naprej.</p>
               <p>Skratka, mi pričakujemo v nacionalnem energetskem programu zelo konkretne odgovore.
               In če kaj lahko damo NEP potem kot cel scenarij na referendum, vprašamo ljudi ste za
               takšen scenarij pa še bolj bi bilo konkretno, da bi imeli vsaj dva ali tri scenarije
               med katerimi bi ljudje odločali. Ampak mislim da je to strokovno vprašanje in
               nenazadnje tudi politično vprašanje o katerem moramo odločati v temu parlamentu in ne
               prelagati, bi rekel, odločanje na čustva ljudi. Ker ljudje se odločajo bolj ali manj
               na podlagi čustev, sploh kadar je tudi stroka razdvojena, verjamejo enemu
               strokovnjaku, ne verjamejo drugemu. Verjamejo tistemu, ki je verjetno bolj glasen
               preko medijev. </p>
               <p>Tako da, dajmo biti sposobni nekega odločanja in pričakujem in predlagam, da pridete
               čim prej z nacionalnim energetskim programom, da odgovorite tudi na vprašanja. Sam pa
               ne podpiram takšnih zavajajočih in tudi bom glasoval proti temu razpisu
               posvetovalnega referenduma. Ne zaradi tega, ker ne bi spoštoval volje ljudi ampak
               zaradi tega, ker se ljudje na takšna vprašanja ne morejo odgovorno odzvati, ker je
               zavajajoče in je prepozno. Hvala.</p>
            </sp>
            <sp xml:id="SDT5-OZG-Redna-033-2011-03-15.sp84">

               <speaker>PREDSEDNIK MATJAŽ HAN:</speaker>

               <p>Hvala lepa. Gospod Slapnik imate besedo, izvolite, se opravičujem.</p>
            </sp>
            <sp xml:id="SDT5-OZG-Redna-033-2011-03-15.sp85">

               <speaker>TADEJ SLAPNIK:</speaker>

               <p>Hvala lepa. Se še vseeno prijavim, ker verjetno da mi bo zmanjkalo časa.</p>
               <p>Bi pa odločno zavrnil navedbe gospoda Kontiča, da želimo preprečiti, da bi se
               informacije predstavljale javnosti ravno z debato, pred referendumsko, se omogoča to,
               da se vsi plusi in vsi minusi in vsi argumenti predstavijo tako da tudi temeljni
               namen predloga je, da do tega pridemo. O zavajajočem vprašanju, jaz sem jasno in
               glasno povedal, da smo pripravljeni prisluhniti in vprašanje dopolniti. Smo
               pripravljeni in bi pričakoval predloge kot jih je gospod Vizjak povedal v tej smeri.
               Tudi tri variante NEP-a smo pripravljeni dopolniti.</p>
               <p>Zakaj smo na tej poti gospod Kontič, da smo že ne vem kako daleč s projektom pa da
               šele sedaj o referendumu. Zaradi tega, ker so peljali postopek tako kot so ga. Se
               pravi, da politika izvršenih dejstev, da smo prišli tako daleč, da, ne vem kako daleč
               v investiciji, koliko sredstev je porabljenih že pa niti nacionalnega energetskega
               programa še nimamo sprejetega. Govorili ste o tem, da država ne jamči... Potem nam pa
               povejte kaj bo, če bo zaradi tega HSE bankrotiral? Zaradi te naseljene investicije?
               Gospod Kontič, kdo bo plačeval v temu primeru? Država, ki je lastnica.</p>
               <p>Jaz bi se strinjal, da je bila ena prelomna točka leta 2008, ko bi se lahko o tej
               investiciji, bi se morala... Vlada se je takrat začenjala s tem ukvarjati ampak
               takrat je gospod Lahovnik, gospodarski minister, to preprečil. Do tega ni prišlo in
               zaradi tega se še danes ukvarjamo s tem. Da so pa neka nova dejstva, so pa ta, o
               zakonitostih smo govorili. Danes ministrica Radićeva že nekaj časa ugotavlja
               nezakonitost glede zaveze po javnemu naročanju. Če bodo ti odgovori, da direktiva
               evropske komisije ni bila upoštevana, če bodo odgovori, da se je kršil zakon, leta
               2006 sprejet. Kakšne so potem temelji zakonitosti celotne investicije. In to je tudi
               prav, da se  v tej debati
               danes in državljankam in državljanom predstavi, da vemo, ker so največji argumenti v
               tej smeri. Se pa že pol milijarde porabljenih sredstev, na kakšnih osnovah? Če bodo
               tukaj odgovori, da so te osnove bile nezakonite potem vemo, da so bile nezakonite
               tako za naročnika kot za dobavitelja ...<stage>/Nerazumljivo./</stage>... Govorimo o možnosti
               ničnosti pogodbe in takrat bomo lahko prišli do alternativ za katere sem tudi v
               obrazložitvi povedal, so takšne da je to alternative obnova štiri, pet ter vse
               ostale.</p>
            </sp>
            <sp xml:id="SDT5-OZG-Redna-033-2011-03-15.sp86">

               <speaker>PREDSEDNIK MATJAŽ HAN:</speaker>

               <p>Hvala vam lepa gospod Slapnik. Besedo ima zdaj gospod Rezman, izvolite Vili.</p>
            </sp>
            <sp xml:id="SDT5-OZG-Redna-033-2011-03-15.sp87">

               <speaker>VILI REZMAN:</speaker>

               <p>Jaz se bom vrnil k osnovnemu vprašanju, vprašanje je ali se naj ta referendum izvede
               ali ne. Sam sem seveda nasprotnik, da se takšen referendum izvede in zelo na kratko
               bom tudi povedal, mislim da dovolj tehtne razloge zakaj mislim, da to ni mogoče, da
               ne bi bilo prav, možno je vendar ne bi bilo prav izvajati. </p>
               <p>Prvič, govorimo o vprašanju, ki so ga zapisali predlagatelji, govorimo o nacionalnem
               energetskem programu, ki je izhodišče. To je temelj! In se sprašujemo ali bo z
               izhodiščem nacionalni energetski program, ki ga nimamo, vključimo tudi T6. To se
               pravi, to ni racionalne logike, da bi se pogovarjali o nečem česar ni, česar nismo
               videli, kar bojda ima sedemsto strani, ker nekatere menda imajo, bi rekel ta osnutek
               nacionalnega energetskega programa, nekateri drugi pa do njega ne moremo priti. In
               tudi ni mogoče, da bi se pogovarjali o nacionalnem energetskem programu, ki je menda
               štiristo strani debel pa tristo strani ima prilog, razpravljali na referendumu. Kako
               bi potem izgledalo razen kaotično? Tega se ne da organizirati tako, bi rekel
               razumsko, bi rekel po neki pametni logiki in med drugim bi moralo biti to urejeno
               tudi korektno, ne tako kot je sedaj, bi rekel, da nas mnogi, ne vem iz kakšnih
               razlogov, zavajajo, da deplasirajo laži, neresnice, pol resnice in tako naprej. Pa ne
               vemo kdo to je, zato ker govorijo o istih stvareh ljudje zelo različno in tisti, ki
               nismo šolani za to, da bi te, nekatere tudi čisto tehnične stvari razumeli se sami
               težko odločamo.</p>
               <p>Drugo kar je nemogoče zagotoviti v okviru referendumskega odločanja je predstaviti
               korektno finančno platformo vsega tega. In tudi, ko bi bila predstavljena in upamo,
               da tako bo, ko bomo dobili več alternativnih scenarijev za nacionalni energetski
               program, bo to moralo segati, bi rekel vse do konca projekta, obsegati vse stroške in
               predvideti tudi, kaj zaradi tega recimo, če bomo eden ali drugi takšni, bi rekel,
               gromozanski za naše razmere projekt financirali, česa pa ne bomo potem. Ker za vse pa
               nimamo možnosti zato, ker žal tukaj vidimo za teh šest stvari imamo, vsaj za enkrat
               investitorje, razen tistih iz javnih sredstev. Če bi imeli tukaj investitorje bi
               najbrž bila stvar čisto drugačna, bi se tudi mi lažje odločali.</p>
               <p>Če men vprašate, zdaj razpravljam sicer več kot sem mislil... Če mene vprašate ali
               naj recimo zaradi enega takšnega projekta ali pa zaradi NEK2<stage>(?)</stage>, da ne bo recimo samo
               T6 tukaj zdaj v razmisleku, ali se naj zato odpovemo, ker ne bo denarja za zasavsko
               verigo ali pa za Kozjak, s šesto megavati, ki te megavate daje takrat, ko je
               najdražja elektrika, ko se največ z njo zasluži potem je odločitev menda jasna. In če
               mene vprašate zakaj je, ker zdaj nobeni številki več ne verjamem, zakaj bo električna
               energija za megavatno uro iz enega objekta sedemdeset evrov iz drugih, iz dravskih
               elektrarn pa sedaj petindvajset in zakaj bomo mi potem, ko bomo imeli energije več,
               ko bomo imeli NEK2 pa še T6 to prodajali. Zakaj bomo mi najuspešnejši prodajalci v
               Evropi, to so vprašanja na katera nimam odgovorov in mi jih doslej nihče ni
               pojasnil.</p>
               <p>In s takšnimi nepojasnjenimi vprašanji, mi ne moremo dražiti ljudi, to je res
               neodgovorno, da bi šli zadaj s takšnimi vprašanji med ljudmi da se bodo oni odločili
               kam bomo te milijone dali ali pa ne. In ker v vprašanju so zapisane tudi to, v
               milijonih polutantov,  koliko
               milijonov, 103 milijone ton, da bomo izpustili, je to seveda tudi okoljsko tako
               zahtevno vprašanje, da je korektno vprašati, ali bomo vse kupone porabili za to, ali
               jih bo še kaj ostalo za kaj drugega, kar je tudi nujno, ali ne. Skratka, toliko
               vprašanje se postavlja v tem vprašanju, da nanje najbrž referendum ne more dati
               odgovorov. In to kar si mi želimo, po moje je, ne odločitev. To, kar si jaz želim je,
               najti pravo alternativo za naš razvoj. Mi iščemo alternativo. Mi sedaj nimamo tako,
               da bi rekel, samo to lahko vzamemo ali pustimo. Mi imamo različne alternative,
               referendum ne bo dal odgovora na to, ali je ena, druga, tretja ali četrta alternativa
               boljša, ne more ga dati. Tudi vprašanja ne moremo takšnega zastaviti, da bi lahko to
               izpeljali. Jaz torej zaradi tega mislim, da ni primerno, da s tem še naprej drezamo.
               Menim, da je prav, da ustavimo. Po moji sodbi bi bilo prav, da bi tudi sedaj
               prenehali, dokler ne najdemo rešitve, z velikimi odlivi še nadaljnjih stotih
               milijonov. Ker na koncu, ko bomo že vse naprej dali, potem itak več ne bomo mogli o
               ničemer odločati. Če se tu ne bo nič storilo sedaj, če bomo mi na veliko govorili,
               pisali razne predloge, strategije, ne vem kaj še vse, vmes se nam bo pa za hrbtom že
               vse zgodilo, potem moramo priznati, da smo sedeli popolnoma zastonj tukaj, ker smo
               bili prav naivni, prav otročje naivni, da se pustimo takole voziti za rokico mimo
               vseh težav, kot da jih ni. Zato pač menim, da je to tako zahtevna razvojna tematika,
               da bi morali s tem, ko bomo rekli "ne za referendum" reči, sedaj pa začnemo resni
               razpravljati. Resno, na alternativah, s strokovnjaki, ki se naj soočijo s svojimi
               različnimi številkami, tako skupaj z nami. Naj predstavijo to, da ne bomo sedaj
               poslušali tako po kotičkih kje nam kdo kaj prišepne, ali pa, da ne bomo samo brali v
               časopisih. Vi pa veste, najostrejši so bili takrat, kadar se spopadajo po časopisih,
               ko ni možne takojšnje intervencije, ko bo demanti, še reče 14 dni, če bo ali ne bo,
               in tako naprej. Skratka, tukaj smo mi v enem takem zelo meglenem prostoru.</p>
               <p>Zato pač menim, da bi potem, ko bi zavrnili, da se gre na referendum, morali res
               sprejeti sklep, da začnemo resno razpravo. Seveda ne tako, da bi sedaj Vladi dali
               čas, ko bo imela ona vse študije v rokah, kaj pripravi, ampak da damo nek rok, ker se
               mudi, ker investicija teče. Mi moramo v čim krajšem času priti do strokovnih razprav,
               do soočenj in na koncu tudi do odločitev. Jaz ne favoriziram nobene, ne prejudiciram,
               ne vem kakšna bo končna odločitev, in tudi priznam, da se danes, ker me z obeh strani
               z informacijami napajajo ne znajdem, ....<stage>/Nerazumljivo./</stage> izmed univerzitetnih
               profesorjev, bi naj verjel, da je ponudil pravo in pošteno številko.</p>
               <p>Sedaj pa samo še, da ne bi bilo zadreg okoli tega, ker sem prej omenjal, da je gospod
               Franci Žnidaršič umaknil podpis. Umaknil ga je v pisni obliki. To verjetno lahko
               potrdi gospod Tadej, ker je on tudi te podpise zbira in je dobil tudi umik
               podpisa.</p>
            </sp>
            <sp xml:id="SDT5-OZG-Redna-033-2011-03-15.sp88">

               <speaker>PREDSEDNIK MATJAŽ HAN:</speaker>

               <p>Hvala lepa, gospod Vili Rezman. K besedi se je prijavila gospa Avberšek Gospodarska
               zbornica.</p>
            </sp>
            <sp xml:id="SDT5-OZG-Redna-033-2011-03-15.sp89">

               <speaker>ALENKA AVBERŠEK:</speaker>

               <p>Hvala lepa. Lep pozdrav. Oglašam se v imenu Gospodarske zbornice Slovenije, ki, žal,
               ne odtehta glasu 11 nevladnih organizacij na katerih pobudo je sprejet predlog za
               razpis referenduma TEŠ...<stage>/Oglašanje iz klopi./</stage> Tako razumemo...</p>
            </sp>
            <sp xml:id="SDT5-OZG-Redna-033-2011-03-15.sp90">

               <speaker>PREDSEDNIK MATJAŽ HAN:</speaker>

               <p>Prosim, mir v dvorani.</p>
            </sp>
            <sp xml:id="SDT5-OZG-Redna-033-2011-03-15.sp91">

               <speaker>ALENKA AVBERŠEK:</speaker>

               <p>Dovolite, podobne predloge, ki bi jih lahko prevzela tudi kakšna...</p>
               <p>Na poti v parlamente sem se vozila z diplomatko, ki mi je rekla, kako je mogoče, ne
               more razumeti, da tako majhna Slovenija s tako malo ljudmi, tako veliko afer in
               podobnih zadev ustvarja in v tako kriznih časih ne more sprejeti nekih tehtnih
               odločitev. Tako nas gledajo tujci.  Drugače pa naj na kratko predstavim v zvezi z današnjo razpravo
               stališče strateškega sveta za politiko energije in podnebne spremembe, ki se je
               oblikovala na Gospodarski zbornici v času, ko so začele drastično rasti cene
               električne energije. V njej povezujemo gospodarstvenike iz industrije, energetike in
               akademske sfere, in tudi predstavnikov resornih ministrstev. Naše izhodišče je bilo,
               da je energetika eden ključnih dejavnikov za razvoj Slovenije, gospodarstva, ker
               gospodarstvo, zaposlovanje in razvoj potrebuje zanesljivo trajnostno cenovno okoljsko
               sprejemljivo energijo. Posebej to velja za električno energijo in ustrezno
               infrastrukturo. Pri načrtovanju energetske politike in investicij je izjemnega pomena
               primeren miks med objekti termo, hidro, jedrske in obnovljivih virov, seveda tudi
               učinkovite rabe energije, ker je to edini temelj na podlagi katerega lahko zagotovimo
               trajnostno in zanesljivo oskrbo in manjšo energetsko odvisnost. Posebej smo
               poudarili, in to je pomembno sporočilu tudi v kontekstu sedanjih priprav nacionalnega
               energetskega programa, v katerem tudi stroka iz gospodarstva, žal, nima primernega
               mesta, da odločitve o prioritetah v elektroenergetiki in energetiki naj sprejema
               stroka, najboljša, skoncentrirana, vsa razpoložljiva, ne le energetska, medresorska,
               ampak nikakor pa ne brez energetske stroke. Izjemno pomembna je komunikacija z
               javnostmi. Oboji, tako stroka kot javnosti, pa imajo pravico in odgovornost
               predstaviti strokovne in uravnotežene argumente za podjetniške, okoljske,
               družbenoekonomske, socialne in ostale vidike za kakršnokoli od teh odločitev.</p>
               <p>Strinjamo se s pobudniki referenduma, da je čas za strokovno razpravo. Žal je doslej
               ni bilo dovolj. In pobuda strateškega sveta, ki jo bom kratko povzela v zvezi s
               Termoelektrarno Šoštanj izhaja iz tega, da smo poskušali zbrati strokovna stališča
               kot odziv na zavajanje v medijih s strani javnosti, ki niso dale relevantnih
               informacij s strokovnih vidikov.</p>
               <p>V zvezi z odločitvami o podpori ali nepodpori Termoelektrarni Šoštanj se izrecno
               nismo opredeljevali do višine vrednosti projekta, ker za to nismo imeli ne podatkov,
               ne pristojnosti. Gotovo pa drži, da je zavlačevanje odločitve leto, dveh, treh
               konjukture na teh trgih povišalo ceno in lahko zavlačevanju tudi v današnjem času
               zviša še dodatno. </p>
               <p>Ko se govori o podpori ali nepodpori Termoelektrarni Šoštanj je potrebno govoriti to
               v kontekstu celovitega elektroenergetskega sistema, ki mora temeljiti na miksu teh
               hidro, termo, jedrske, obnovljivih virov energije v kontekstu zastarele opreme,
               zastarelih objektov, ki jih ni mogoče zamenjevati brez temeljitih ekonomskih,
               okoljskih in ostalih ocen.</p>
               <p>Ali rabimo več električne energije? V kontekstu tega je predlog referendumskega
               vprašanja ne samo zavajajoč, ampak tudi nestrokoven po mnenju, ki ga povzemam po
               stališčih v nadaljevanju. Učinkovita raba energije, predvideni prihranki v
               ...<stage>/Nerazumljivo./</stage>, kot smo mu včasih rekli, nikakor ne morejo biti nadomestilo za
               60% zmogljivosti TEŠ blok 6, ker gre za energijo, ne samo za električno energijo.
               Ničelna rast rabe električne energije zaradi uvajanja ukrepov učinkovite rabe
               energije bo povečala rabo energije. In ne želimo, da se z odločitvami, z
               zavlačevanjem, tudi v pripravi dolgoročne strategije, energetske  strategije Slovenije pride do podobnih
               odločitev, ki bodo v bistvu tako kot v preteklosti, ko je bilo na podlagi ničelne
               rasti energije so bile praktično ustavljene vse investicije v tem sektorju. In to je
               tudi razlog za to, da danes nimamo pripravljenih projektov, ki bi jih v bistvu lahko
               usmerjali tudi v obnovljive vire energije hidro in ostale. Zakaj trdimo, da je
               referendumsko vprašanje zavajajoče? Obnovljivi viri energije kot alternativa
               predlagateljev kot nadomestilo za počasno ugasnitev termoelektrarne, v bistvu
               potrebujejo močno državno podporo zavajanje, vendar je potrebno vedeti, da dajo
               obnovljivi viri energijo z veliko nestabilnostjo in ne zagotavljajo kakovostne
               oskrbe. Stroka v energetiki, o tem veste veliko več kot jaz, ki povzemam ta stališča.
               Veliko let bo še potrebno, da bodo obnovljivi viri četudi bi jih bili sposobni
               umestiti v prostor hidroelektrarne na Muro, na Idrijco, na srednjo Savo in še kam, da
               bodo lahko pokrili naše potrebe. Alternativa temu je ugasnitev velikih porabnikov
               električne energije. Ampak vas vprašam ali je to prava alternativa? Imamo v podjetjih
               v visoko dodano vrednostjo veliko zaposlenih, veliko znanja in tako naprej. Verjetno
               predlagatelji tega nimajo v mislih. Obnovljivi viri energije zahtevajo velike rezerve
               energije in moči, nove podporne točke za primerno napetost, naložbe v pametno
               omrežje, ki po ocenah, ki so bile nam predstavljene, zahteva naložbe v višini treh
               milijard evrov. In tudi drago podporno shemo za subvencije, subvencioniranje
               proizvodnje v teh obnovljivih virih, ker vemo, da je njihova cena bistveno višja od
               tradicionalnih. Torej, ko govorimo o vprašanjih razvoja elektroenergetske
               infrastrukture, je v bistvu zelo neprimeren čas o tem pogovarjati v času, ko na
               žalost Slovenija še vedno nima dolgoročne razvojne strategije, del tega bo nadomestil
               tudi nacionalni energetski program. Ampak, vendarle kakršnakoli bo odločitev o
               scenarijih v nacionalnem energetskem programu za vse energetske objekte je potrebno
               zagotoviti koncentracijo najboljših kadrov in najboljših kombinacij finančnih virov
               za njihovo realizacijo. Sprašujemo se v čigavem interesu je predlagana referendumska
               pobuda, kakšna alternativa in ali je vprašanje, ki je tako zavajajoče morebiti če bi
               bil izglasovan predlog za referendum, spremeniti v vprašanje ljudem, ki bi ga
               razumeli - ali potrebujete zanesljivo oskrbo z energijo po nižji ceni ali pristajate
               na negotovo oskrbo z energijo, električno energijo po visokih cenah. Pričakujemo, da
               se bo v kontekstu bodočih razprav o tem projektu v katerem je gotovo potrebno
               razčistiti morebitne nepravilnosti, ampak vendarle skoncentrirati vso razpoložljivo
               stroko za ta in bodoče projekte. O bodočem projektu govorimo v smislu podpore tudi
               našega strateškega sveta za takojšnji začetek priprave za JEK 2 in ostale objekte,
               čeprav danes o jedrski energiji verjetno ni najbolj pravi čas, da se pogovarjamo.
               Ampak vendarle tudi ta vidik daje pomen in težo temu, da znamo racionalno koristiti
               lastne vire, lastne surovine, ki bodo čez leta bistveno dražji kot so danes.
               Hvala.</p>
            </sp>
            <sp xml:id="SDT5-OZG-Redna-033-2011-03-15.sp92">

               <speaker>PREDSEDNIK MATJAŽ HAN:</speaker>

               <p>Hvala lepa, gospa Avberškova. K besedi se je prijavila gospa Cveta Zalokar
               Oražem.</p>
            </sp>
            <sp xml:id="SDT5-OZG-Redna-033-2011-03-15.sp93">

               <speaker>CVETKA ZALOKAR ORAŽEM:</speaker>

               <p>Hvala lepa, gospod predsednik. Naj povem na začetku, da na seji danes sodelujem kot
               zainteresirana poslanka. Želim povedati svoje  osebno mnenje in zdi se mi prav, da se ga v tem
               trenutku, ko ponovno razpravljamo o nečem kar imam jaz za zelo odgovorno zadevo, to
               pa je referendum, tudi pove. Jaz vidim danes, da enostavno pri tej pobudi gre za
               nepremišljeno in neodgovorno potezo. In vidim še nekaj. Mi imamo lahko zelo različna
               mnenja o tem kdo podpira in kdo ne podpira izgradnjo bloka 6, se mi pa zdi, da je kar
               precej velika večina zelo različnih ljudi ustvarila ali pa se na nek način zjasnila,
               da je tako v tem trenutku to vprašanje peljati na referendum enostavno nekaj kar bo
               slovenski politiko dalo še en nov madež pri svojem ali njenem neodgovornem ravnanju.
               Tako, da jaz, kolegi, pričakujem, da boste danes to zavrnili.</p>
               <p>Bi pa še nekaj rada povedala. Zdi se mi ne navadno in me samo podkrepljuje v tem, da
               težko verjamem in kot vem so moji kolegi povzeli predlog ene od nevladnih
               organizacij, ki je pa zdaj kar izginila, kar poniknila, kar ni jih, tudi danes jih ni
               tukaj, Alpe Adria Green, predlagali so, zakurili so, spremljam zadevo in mi vseskozi
               pošiljajo neka sporočila tudi po nekih elektronskih sporočilih, zdaj jih pa kar na
               enkrat ni več in so zamenjali svoje mnenje in bodo sodelovali odgovorno očitno pri
               tem projektu. In kaj želim reči? Želim reči enostavno to, zadeva je absolutno
               prepozna. Eni ste govorili datum 2008, jaz trdim ne, ne, 2004 bi bila ta debata
               korektna, smiselna, tista prava, ko bi se morali o tem pogovarjati. Jaz ne vem ali
               živimo na različnih planetih, ampak kot jaz vem investicija teče, investicija je
               imela, dragi kolegi, govori se o zavajanjih, o politiki izvršenih dejstev.
               Investicija je imela vsa potrebna soglasja, enega samega mi povejte, ki ga nima. Ena
               vlada ga je dala, to je bila že Ropova, druga vlada ga je dala, Janševa, tudi tretja
               vlada je sprejela določene sklepe, ki so bili zavajajoči. Ne nazadnje, kolegi, tudi
               ta vaš odbor je zasedal in sem šla danes gledati, sprejel soglasno sklep, da se
               investicija nadaljuje, mislim pa, da ste bili na terenu v Saleški dolini. In jaz res
               ne vem zakaj danes kar nekaj kažemo na neke imaginarne sile ali pa bomo vse skupaj
               mogoče skoncentrirali v eno osebo, ki bo grešni kozel, da so bile neke odločitve
               sprejete. Ne vem, ali se res vsi sprenevedamo, kot jaz vem je cela plejada ljudi, ki
               upa priznati, pri tem sodelovala. In danes govoriti, jaz sem se pred dnevi tam
               vozila, jaz ne vem, jama je izkopana, pogodbe se podpisujejo, številne slovenske
               firme, kot vem, že delajo in švasajo in projekte pripravljajo kako bodo sodelovali in
               jaz res ne vem ali smo mi čisto normalni, ali smo res še čisto normalni. Debata je
               relevantna, še enkrat pravim, imamo različna mnenja, izjemno pomembna, strateška,
               vse. No, še to hočem reči, se govori, ta projekt je bil uvrščen v strategijo
               slovensko in to je višji dokument kot nacionalni energetski plan, ki ga ni pa ga kar
               čakamo. Jaz res ne vem, te informacije imam s terena, tudi z naših, z mojega konca
               firme so mi rekle: "Kaj se vi greste, mi pa že tam", ne bom zdaj imen govorila, s
               tem, pa s tem podpihujemo neko podizvajalsko pogodbo in tako naprej in stvari se
               dogajajo, luknja, ne vem, mi bomo pa ustavili in če sem prav prebrala zdaj v
               preteklih dneh. Tri analize so naročene, prepričevali so me, tudi moji poslanski
               kolegi, moram pošteno povedati, da kolma ni. Zdaj sem slišala, da je kolma dovolj,
               zato smo zapravili 70 tisoč evro vin tako je bilo prebrati pred dvema dnevoma,  ta kolm baje je. Zdaj to ni več
               problem, kolm je pa tudi energetsko je ustrezen. Potem so me prepričevali, da je
               boljše, da je obnova bloka štiri in pet kot pa izgradnja šestke. Tudi to sem
               prebrala, da stane približno prav toliko, pa dobiš manj elektrike pa še več izpustov
               ostane. Spet ne vem, ne vem ali beremo različne stvari. Edino tretja je še tista, ki
               mislim, da še ni prišla v javnost, ki jo ministrica ima še verjetno v tej svoji
               torbi, ti grehi ne vem koga, ki se bo ne vem kako skrival in prikrival. Mislim, da je
               prejšnji minister zelo pošteno povedal kdaj so se pogajali, v kakšnih časih so se
               dogodki dogajali. In mene, to kar mene muči je to, kaj smo zdajle delali tri mesece?
               Kje so najpomembnejše ali pa strokovno sestavljene ekipe, ne vem, pravnikov,
               ekonomistov, pogajalcev, ki so se in bi se mogoče spogajale za nižjo ceno
               ...<stage>/nerazumljivo./</stage>... To bi bilo delo, ki bi ga morali zdajle. Če je konjunktura
               končana, če smo takrat podpisovali v časih, ko so nas, po mojem, malo izsiljevali, bi
               se morali sedajle izpogajati in vem, da pred dvema letoma so se izpogajala, letom pa
               pol, takrat, za 200 milijonov, vmes. In zdaj bi se morali mogoče še naprej. Druge,
               vse drugo pa ne vem, jaz sem pač realna. Sem ženska, sem gospodinja in zelo realna, s
               kmečko pametjo zadaj in svojim poreklom. In jaz moram reči, da v tem trenutku ne
               vidim možnosti, da karkoli drugega naredimo, kot da to investicijo čim bolj pocenimo
               in enostavno ali zdaj rečemo, da je bila to politika izvršenih dejstev. Jaz sem
               videla kdo vse je bil v ta odločanje vpet. Vse skozi. Kdo zdaj govori, da tega nismo
               vedeli, pa saj kar nek... Ta odbor bo govoril to, sem šla gledati zapisnik, ki ste
               bili na seji, pa ste bili skoraj vsi tam, pa soglasno ste sprejeli sklep, da naj
               investicija teče naprej. Jaz nisem bila takrat članica odbora. In seveda, v tem
               smislu enostavno se mi zdi, zdaj pa ljudi spraševati, ki so že tako zdajle tako
               zmešani in zblojeni in vsi skupaj smo v taki situaciji, namesto da bi eno investicijo
               prejeli, poskušali iz nje čim več potegniti posla za slovenske firme, ki ga nimajo,
               čim več potegniti. Saj je ena redkih. Kaj pa še imamo? Kaj pa še malo večjega se
               izvaja, dragi moji? ...<stage>/Spodnja Sava./</stage>... Ja, ampak še ni tam nekje. Jaz upam, daj
               bog, da še ta, vse ostalo je pa pravzaprav in to so stvari, ki so tudi priložnosti.
               In ena demagogija, moram še reči, da me izjemno moti, ko se govori, da če bi
               milijardo 200 evrov mi porabili na boljši način, to predvsem naivno nam to demagogijo
               dajejo, bi jih pa lahko dali tja, pa v Gorenje, ljudem bi jih skoraj malce da ne
               takole podelili. Ja dragi moji ali banke, te evropske, bodo dale denar, da bomo mi po
               500 evrov ljudem. Oni financirajo investicijo za to, da investicija potem nekaj da
               nazaj. In na ta način, ne pa zdaj ljudem razlagati, da je tam nekje v proračunu
               milijarda 200 milijonov, ki bi jih mi lahko kar tako malo drugače potrošili v
               obnovljive vire. Mislim, ne me pa v to, ker sodelujem pa v odboru za kmetijstvo,
               poslušam te zadeve okrog bioplina, pa bi bila zelo vesela, da bi se še s tem začelo
               malo ukvarjati, s temi lobiji, ker v tem trenutku po slovenski zemlji šarijo in
               preprečujejo kmete, pa še mi jih subvencioniramo, subvencioniramo da bomo na račun
               slovenske zemlje na kateri bo rasla hibridna koruza, elektriko subvencionirali s
               strani države in na ta račun se krediti dajejo, samo na ta račun, ker je zagotovljena
               15 letni odkup in subvencioniranje s strani države. Tudi to je, dragi moji, lobij, pa
               še kako čuden lobij. Ker mene pa tudi za hrano malo skrbi ne za energijo. Tako da,
               jaz enostavno mislim, da je prav, da se sliši tudi ta glas razuma in danes sem ga
               slišala tukaj na vašem odboru, ker ni moj matični odbor, veliko, in mislim, da v tem
               trenutku ljudje tudi to sporočajo. Ljudje želijo odločati, ja, samo takrat, ko je
               pravi čas, pravi trenutek, ko so ustrezno obveščeni in o stvareh, ki so tudi na nek
               način še smiselne, tako kot je prej rekel o tistem avtu, ki pa ne samo, je že v
               celoti plačan. Zdajle odločati skoraj. V redu, hvala lepa. 
               </p>
            </sp>
            <sp xml:id="SDT5-OZG-Redna-033-2011-03-15.sp94">

               <speaker>PREDSEDNIK MATJAŽ HAN:</speaker>

               <p>Hvala lepa. K besedi se je javil gospod Slapnik kot replika. Predno dam pa gospodu
               Slapniku samo en... Meni res ne gre v glavo, da ministrica, ki je tudi iz iste
               stranke kot predlagatelj, je večino predlagatelj, se opravičujem gospodu Baroviču, da
               ne potegne vseh konsekvenc in pač zruši ta projekt, če je vse res tako narobe. Ne,
               zdaj prelagamo to nekam ljudem in bodo ljudje odločali o zadevi, ki je že za moje
               pojme pase. Res narobe svet. Moram pa reči, da imam tudi "message" gospoda Posedela,
               ki mi je tale moment napisal, da on kot član odbora se ne strinja s tem, da bi šel v
               to, za referendum. Gospod Slapnik, beseda je vaša.</p>
            </sp>
            <sp xml:id="SDT5-OZG-Redna-033-2011-03-15.sp95">

               <speaker>TADEJ SLAPNIK:</speaker>

               <p>Verjamem, da bo zdajle še gospod Lahovnik kakšen "message" posla, pa bomo še eno
               mnenje dodatno dobili po "message". Verjetno, če nas spremlja, bo to naredil. Jaz bi
               samo na kratko kolegici Cvetki, na tisto, da je nerazumno stanje, da tam je že
               luknja, da imajo firme že pogodbe. Res je nerazumno, glede na to, da niti v celoti ni
               finančna konstrukcija še zaključena. To je nerazumno. Seveda ni. Najmanj 500
               milijonov evrov še manjka, da bo finančna konstrukcija zaključena. To vemo. Je pa
               res, da vsi ostali krediti, ki so vzeti, še enkrat povem, so tudi na osnovi tega, da
               se vse te banke zavedajo, da je lastnica HCI-ja država, in da je to garancija, ki jo
               daje posredno s tem tudi država Republika Slovenija in v tem primeru zagotovo vedo,
               če pač ne bo racionalno, bo pa država plačnik. Tako da, toliko v en argument. Je pa
               res, jaz se, sem res vesel, je potrebno, da pride do izmenjave mnenj in danes
               zagotovo smo jih lahko nekaj izmenjali. Verjamem, da vse ostale debate ob sprejemanju
               nacionalnega energetskega programa bodo še toliko bolj vsebinske in zagotovo veliko
               bolj strokovne, ker bodo takrat tudi po mojem pričakovanju povabljeni vsi
               strokovnjaki, ki o tem lahko kaj povedo.</p>
            </sp>
            <sp xml:id="SDT5-OZG-Redna-033-2011-03-15.sp96">

               <speaker>PREDSEDNIK MATJAŽ HAN:</speaker>

               <p>Hvala vam lepa. Samo, da povem kdo je vse prijavljen: gospod Colarič, gospod Gumzar,
               potem gospod iz Foruma, potem gospod Krivec, gospod Bezjak, gospa Avberškova, gospod
               Rezman pa gospod Barovič. Tako, da se lahko v miru pripravite na razpravo. Gospod
               Colarič.</p>
            </sp>
            <sp xml:id="SDT5-OZG-Redna-033-2011-03-15.sp97">

               <speaker>ANTON COLARIČ:</speaker>

               <p>Hvala lepa. Glede na to, da je toliko bilo prijavljenih še, pa glede na to, da smo že
               toliko danes slišali, bom poskušal biti kratek in se držal osnovne teme. In sicer,
               predloga za razpis referenduma. Moram reči, da tega predloga ne bom podprl. Danes je
               bilo že večkrat rečeno, da zamujamo, dejansko zamujamo. Če bi hoteli imeti ta
               posvetovalni referendum, bi moral biti sedem, osem let nazaj, da bi, preden nastanejo
               stroški, predno se kaj dogaja, ne pa takrat, ko je investicija že v teku. Naša
               naloga, če že odločamo, je seveda to, da Sloveniji zagotovimo zanesljivo oskrbo z
               energijo, za elektriko. Zdaj jaz se bojim takih debat sredi izvajanja investicij.
               Danes smo ali pa ste nekateri proti gradnji TEŠ, jutri ker je to, se je pač zgodil
               potres na Japonskem, se bo oblikovala nova iniciativa, ki bo zahtevala ustavitev
               Nuklearke v Krškem. Bog ne daj pa, da bomo še drugi blok tam delali. Umeščanje v
               prostor bom rekel, hidroelektrarn na Muri bo problem zaradi naravovarstvenikov itn.
               in seveda, vetrne elektrarne tudi ne bomo delali in počasi se sprašujem od česa bomo
               imeli elektriko. Od bodočih novih tehnologij, ki jih še nihče razvil ali pa so v
               eksperimentalni fazi. Mi moramo le gledati, verjetno, tudi na to, da bomo imeli to
               oskrbo. Dejansko je, ne vem, 2009 padla poraba elektrike za toliko in toliko
               procentov, za približno 10%, ampak ne zaradi tega, ker smo bolj hranili elektriko pa
               bolj se racionalno obnašali, ampak čisto preprosto zaradi gospodarske krize. In ta se
               zdaj, ko se pač prelamlja zadeva, se tudi poraba elektrike že dviga in bomo počasi,
               če že nismo, na isti stopnji kot smo bili leta 2008/2007. In jaz ne vem ali se mi
               zavedamo vseh teh problemov? Mislim, da se ne. Ampak, da ne bom še jaz zašel  v vse te polemike, lahko rečem,
               da sem v tem mandatu že trikrat sodeloval na debatah o energetiki. Prvič kot je bilo
               že omenjeno, ko smo razpravljali o vprašanju o premierju o tej problematiki, dvakrat
               na sejah teh odborov in obakrat smo zadeve podprli. Zdaj smo pa kar na enkrat, bomo
               začeli drugače razmišljati, 700 ali 600 milijonov pa jih bomo kar nekam pognali, pa
               bomo potem razmišljali čez dve, tri leta kaj bomo za elektriko kaj bomo s samooskrbo.
               Konec koncev, tudi vse kar se dogaja na bližnjem vzhodu glede plina itn., pa marsikje
               se bo še kaj odprlo, kaže na to, da moramo se upreti tudi na domače surovine. In to
               je v tem trenutku pač premog iz Velenja. In mislim, da ta debata je potrebna. Mi smo
               sicer rekli, tukaj sem sedel par mesecev nazaj in sem gledal danes odsotno ministrico
               za gospodarstvo, ko nam je zagotovila, da bo nacionalni program do konca novembra
               lanskega leta pred nami. Meni je žal, da je ni, ker če ne bi ji to povedal že prej.
               In mi je tudi zelo nenavadno, da iz ministrstva kar na enkrat nobenega ni. To je
               nesprejemljivo, tudi za delo, naše. Ampak, da ne bom zašel še jaz preveč daleč, jaz
               sem proti predlogu za razpis tega referenduma. Sem pa seveda za to, da debate o
               energetiki nadaljujemo na strokovnih temeljih. Hvala.</p>
            </sp>
            <sp xml:id="SDT5-OZG-Redna-033-2011-03-15.sp98">

               <speaker>PREDSEDNIK MATJAŽ HAN:</speaker>

               <p>Hvala vam lepa gospod Colarič. Gospod Gumzar ima besedo. Izvoli.</p>
            </sp>
            <sp xml:id="SDT5-OZG-Redna-033-2011-03-15.sp99">

               <speaker>MILAN GUMZAR:</speaker>

               <p>Hvala za besedo. Uvodoma sicer želim povedati, da bom tudi sam glasoval proti sklepu,
               da ta posvetovalni referendum razpišemo. Prav tako smo pravzaprav enakega mnenja
               znotraj Poslanske skupine Liberalne demokracije Slovenije iz več, pravzaprav bom
               rekel, stališč. Ker je danes na tem odboru bilo dosti povedano, in da je tudi ura
               temu že primerna, ne bom razlagal tistih zadev, ki so jih moji kolegi, poslanke in
               poslanci predhodno povedali. Res nekaj pa je, če ljudi vprašamo ali smo za
               investicijo, ki je vredna milijon 200 tisoč oziroma 1.200 milijonov... Milijardo pa
               200 tisoč milijonov evrov, in da je tega denarja potrebno zagotoviti znotraj države,
               in da je to njihov denar, seveda bodo vsi glasovali, predvsem tisti, ki imajo 500 in
               manj evrov plače, proti. Če bi jih pa vprašal ali ste za to, da vam zvečer čez 10 let
               ugasnemo žarnico v vašem stanovanju in ne boste morali kuhati in prati, bi takoj
               rekli, da ta denar na nek način damo. Res pa je, da tudi na, bom rekel, na nek način
               to odgovornost prenašamo na volivke in volivce. To je stvar države in je stvar
               nacionalnega energetskega programa. In če je država oziroma Vlada pri teh odločitvah
               zamudila, se lahko pravzaprav samo posipamo s pepelom in to prevzamemo na svoje, take
               ali drugačne, na svoje breme. Res je, da smo mi na Odboru za gospodarstvo takrat, ko
               smo bili v Šaleški dolini na obisku, na nek način ta projekt podprli. Jaz se vsaj
               tako s tem strinjam in sem takrat glasoval, vsaj za tiste sklepe, ki so bili takrat
               na odboru predstavljeni. Danes se tako ali drugače seveda zopet sprašujemo ali je ta
               projekt dober ali ta projekt ni dober. Na drugi strani pa se soočamo z velikimi ali
               pa z velim pomanjkanjem dobrih projektov, ki bi dajala nova delovna mesta oziroma
               tudi zaslužke našim ljudem. Res je, da se tudi strinjam s tem, da je mogoče projekt
               racionalizirati in prihraniti kakšen evro in ga nameniti za kakšno drugo investicijo.
               Res pa je, dokler ne bomo imeli znanega nacionalnega energetskega programa, se kot
               poslanec in kot član odbora pravzaprav ne morem opredeliti za takšno ali drugačno
               alternativo, predvsem pa ne morem to prepustiti državljankam Republike Slovenije, da
               se odločajo o tako pomembni zadevi na katerega niti mi danes, se pravi, ki tukaj
               sedimo, nimamo vseh odgovorov in je zelo težko to prepustiti tako rekoč odločanje na
               referendumu, če si mi sami nismo na jasnem  kaj s tem projektom želimo. Hvala lepa.</p>
            </sp>
            <sp xml:id="SDT5-OZG-Redna-033-2011-03-15.sp100">

               <speaker>PREDSEDNIK MATJAŽ HAN:</speaker>

               <p>Hvala lepa. Gospod Marinček ima besedo.</p>
            </sp>
            <sp xml:id="SDT5-OZG-Redna-033-2011-03-15.sp101">

               <speaker>GORAZD MARINČEK:</speaker>

               <p>Tri stvari bi povedal. Namreč, slovenski E-forum imam mirno vest glede tega. Mi smo
               novembra, torej decembra 2009, januarja 2010 že predlagali prekinitev in razmislek o
               TEŠ6. Prva zadeva.</p>
               <p>Druga zadeva, ta investicija teče brez vseh dovoljenj, ki jih morajo imeti običajni
               državljani. Tu, recimo, gradbenega dovoljenja ni in tako naprej. Zadevo je treba
               urediti, drugače je pač to umor pravne države, po domače povedano. Za državljana
               nekaj velja, za druge ne. Recimo, smo šli v prekinitev odvzem gradbenega dovoljenja
               neki vetrni centrali, za katero je bilo vse v redu, tudi okoljsko. Tukaj ne gre samo
               za okoljska, ali za ta vprašanja, ampak dajmo tudi gledati ali se držimo predpisov,
               ki veljajo v tej državi in naj bi veljali za vse. Odgovornost je na Vladi, normalno,
               ker je Vlada prisegla ne to, da bo uveljavljala Ustavo.</p>
               <p>Kar se pa naše organizacije tiče. Gospa je imela vrsto netočnih podatkov. Tisti
               podatki, ki sem jih jaz navajal so samo za električno energijo, ne za vso energijo,
               ampak pustimo. Mi nismo za ta referendum. In smo za referendum kot skrajno skrajno
               skrajno sredstvo. Prvi koraki so diskusija, razprava, in zavedati se moramo tudi, da
               mora energetika iti v decentralizacijo.</p>
               <p>In zadnji stavek. Leta 1985 smo podobno razpravljali ali Slovenija rabi dva ali tri
               velike računalnike. Vse ostalo so bili šoder in ne vem kaj. Poglejte, kaj je čez 25
               let. Vsak ima dva, tri, štiri računalnike. Vsak naš telefon je sposobnejši od
               tistega, kar smo imeli takrat na mizah. Razvoj gre na področju energetike tudi v to
               smer. V redu, kaj bi bilo, če bi imeli 85, ne vem, se zainvestirali in tako naprej.
               Bile so tudi že dileme glede energetike. 14% je padla poraba elektrike, in sicer eno
               leto 10%, drugo leto pa nadaljnje 3%. Zrasla pa je do sedaj za 6 pluse 1 v letošnjem
               letu. Precejšen padec je bil pa to, ko so Ruše šle, torej Tovarna dušika v Rušah, ki
               je šla iz omrežja, in najstarejša elektroliza v Talumu. To je približno polovica
               padca. Je pač šel ven. In verjetno bo šlo ven še nekaj ostarelih teh proizvodenj.
               Treba je vedeti, da Slovenija porabi energije na enoto bruto produkta dvakrat več kot
               v Evropi in trikrat več kot se porabi v Ameriki. In tu so te tržne niše, ki bi jih
               morali narediti. Hvala.</p>
            </sp>
            <sp xml:id="SDT5-OZG-Redna-033-2011-03-15.sp102">

               <speaker>PREDSEDNIK MATJAŽ HAN:</speaker>

               <p>Hvala lepa. Upam, da so inštitucije slišale kaj ste povedali, da se gradi brez
               gradbenega dovoljenja in da bodo seveda ukrepale tako, ali drugače. Upam, da oziroma
               sem prepričan, da temu ni res tako.</p>
               <p>Gospod Krivec.</p>
            </sp>
            <sp xml:id="SDT5-OZG-Redna-033-2011-03-15.sp103">

               <speaker>DANIJEL KRIVEC:</speaker>

               <p>Hvala, še enkrat, za besedo. Tudi jaz se strinjam, da ne vem, ali živimo v neki
               normalni državi, ali se vsi malo sprenevedamo. In se popolnoma strinjam s kolegico
               Cveto, ki je imela svojo razpravo. Bi ji dal kompliment, ker se vidi, da je bila
               županja in ve, kako se investicije peljejo. Ker marsikdo v tem prostoru misli, da so
               se zadeve začele takrat, ko se je rodil oziroma takrat, ko je vstopil v parlament. Če
               kdo ne ve, da se tak objekt umešča v neko strategijo, v prostor cirka 20 do 25 let,
               potem ne ve, o čem govori. In tej dejstev se enostavno ne zavedamo. Pa še tega
               dejstva, da ga prostor sprejel tak objekt, to je pa še najbolj pomembno. Tu je bilo
               nekaj opozoril o tem, kako se razno razne civilne iniciative, naravovarstveniki
               spotikajo ob vsak projekt, ki je v drugih državah sprejet kot ekološko sprejemljiv.
               Pri nas nobena stvar ni verjetna, dokler se dejansko ne začne postopek. In tu
               dejansko se zelo zelo nekateri sprenevedajo. Tudi ta primerjava računalniki in
               telefonija. Tu govorimo  o
               elektroniki. Ko bo doseženo, da bo energetika na ta način funkcionirala verjetno bomo
               vsi zadovoljni, ampak to se ne bo zgodilo. Zato je tudi energetika edina, ki mora do
               vsakega objekta priti z neko fizično povezavo in to je velik problem. In to povzroča
               tudi pri umeščanju v prostor težave in zato ni primerljiv z vsako stvarjo, za katero
               vi sedaj na takšen način govorite. In govoriti sedaj o tem, kako se je nekdo kar
               nekaj spomnil. Za umeščanje tega objekta so strokovne analize bile narejene,
               strokovne podlage, zato so tudi vse vlade to sprejele na znanje. In sedaj se v fazi,
               res tako kot vsi poudarjate, praktično zaključevanja objekta spraševati o tem, da
               bomo pa nekoga spraševali v smislu javnosti, ali je to primeren objekt ali neprimeren
               je res za neko banana republiko.</p>
               <p>Na Volovje reber je bila tudi večina domačinov za projekt, pa je zadeva padla. In se
               nam verjetno v Evropi smejejo in sprašujejo, kako? Sprejemate direktive, sprejemate
               resolucije, kako obnovljive vire podpiramo, na koncu pa projekt pade. Dajmo biti že
               enkrat resni pri tem. In umeščanje takih objektov ni to muha enodnevnica, da se nekdo
               spomni, pa bo sedaj tako projekt, naslednji dan pa drugačen. To niso enostavne
               stvari.</p>
               <p>In še ena o energetski varčnosti in o tem, kako se bo zniževala poraba energije. Vsi
               projekti, ki govorijo o varčni rabi energije na splošno, ki govorijo o tem, kako je
               potrebno objekte varčno graditi, pa varčne hiše. Upam, da se vsi zavedate, da je v
               takih objektih pa poraba elektrike bistveno večja, ker so to vse sistemi, ki rabijo
               neko regulacijo in tako naprej. In vsi sistemi, ki se sedaj vzpostavljajo rabijo
               električno energijo, na žalost. Tudi ko govorijo okoljevarstveniki o mobilnosti in
               električnih vozilih, električnih kolesih in tako naprej, jaz upam, da se zavedate, da
               pa elektriko takrat potrebujemo. In vsi varčni projekti v smislu varčne rabe drugih
               energij, ogrevanja, prezračevanja in tako naprej, rabijo elektriko zato, da delujejo,
               na žalost. In tu ne bomo nikoli prišli do končnega zaključka. Ko pa govorimo o
               energetik govorimo o energetiki govorimo o vseh energentih kot takih, in to je treba
               imeti v obziru.</p>
               <p>Še enkrat, umeščanje enih takih projektov traja 20, 25 let in ne ta vlada, ne
               prejšnja vlada, ne ta stroka, ne tista stroka, ampak to so bile strokovne podlage, ki
               so se skozi nekaj let pripravljale in verjetno tudi analizirale in po nekem skupnem,
               bi rekel, odločanju je prišlo do umestitve tega objekta. In ključna zadeva je, da je
               umeščen v prostor, ki ga sprejema. To v Sloveniji je ključna zadeva, kakorkoli
               obrnemo. Govoriti o drugih alternativnih virih, pa ne navesti konkretnih primerov, je
               tudi za javnost zavajajoče. Še takrat, ko imamo hidrocentrale umeščene, se najdejo
               raznorazni izgovori skozi okoljevarstvene zahteve, pa Natura, pa neke ribice, pa neki
               metuljčki in tako naprej in nas verjetno tudi v Evropi že malo tako z rezervo
               jemljejo tudi na teh konkretnih primerih.</p>
               <p>Ne vem kdaj se bomo sprijaznili s tem, da pa neke stvari enostavno je treba umestiti
               skozi neko razpravo. In v tem primeru sigurno v preteklosti je bila. Tudi jaz lahko
               rečem, da sem še premlad, pa verjetno nisem vedel. Ampak po moje se od 80 let ali pa
               še prej govori o tem projektu, načrtih in ostalem. Ne moremo iz dneva v dan
               spreminjati nekih usmeritev, ki jih ta država ima. Kajti v tem primeru bomo dejansko
               prišli do tega, da nobena stvar ne bo doživela svoje realizacije in vsakič znova se
               bomo postavljali na izhodišče kaj je bolj prav, kaj ni bolj prav, in se ozirali v
               bistvu na neke robne pogoje, ki se bodo iz dneva v dan tudi na trgu spreminjale, tako
               kot je bilo prej rečeno. Potres na Japonskem bo verjetno vplival, tako kot je nekoč
               Černobil vplival na to, da so vse evropske države zamrznile gradnjo. Kasneje so jo
               pognale. Sedaj bo spet se spremenilo. Ampak neko strategijo pa država mora verjetno
               peljati na dolg rok in vedeti kaj želi s takimi objekti in kaj prinašajo dobrega.
               Vsaka stvar pa prinaša tudi slabo.</p>
            </sp>
            <sp xml:id="SDT5-OZG-Redna-033-2011-03-15.sp104">

               <speaker>PREDSEDNIK MATJAŽ HAN:</speaker>

               <p>Hvala lepa. Repliko je želel gospod Slapnik.</p>
            </sp>
            <sp xml:id="SDT5-OZG-Redna-033-2011-03-15.sp105">

               <speaker>TADEJ SLAPNIK:</speaker>

               <p>Gospod Krivec, prosil bi, da bi bili korektni, pa tudi ne zbadljivi v tistem delu.
               Jaz bi vas spomnil, ali bi vas vprašal v katerem nacionalnem programu pa je zaveden
               ta projekt TEŠ6? V katerem nacionalnem programu? Zakaj sedaj govorimo, da bo potreben
               nacionalni energetski program v  Zakaj zdaj govorimo da bo potreben nacionalni energetski program, v
               katerem bo moral ta projekt biti napisan ali pa ne? Zaradi tega, ker tega še ni. In
               tudi jaz bi ločil debato o posvetovalnem referendumu, na katerem neobvezujoče
               odločijo državljani, tako kot odločijo. Bi tudi ločil in dopustil pravico do
               različnih mnenj, ki jih imamo poslanci do tega. To je eno.</p>
               <p>Drugo pa je odločati na referendumu, na posvetovalnem referendumu. Tako, da to po
               enem delu. Po drugem delu pa, ne vem, ali ste bili v prejšnjem mandatu poslanec, ko
               ste sprejeli zakon, ki je uresničeval evropsko direktivo, ki bi moral biti
               implementiran na ta način, da bi se vsa ta naročila naredila v skladu z zakonom o
               javnem naročanju. Ali ste bili ali niste bili?! Verjetno ste bili...</p>
            </sp>
            <sp xml:id="SDT5-OZG-Redna-033-2011-03-15.sp106">

               <speaker>PREDSEDNIK MATJAŽ HAN:</speaker>

               <p>Gospod Slapnik...</p>
            </sp>
            <sp xml:id="SDT5-OZG-Redna-033-2011-03-15.sp107">

               <speaker>TADEJ SLAPNIK:</speaker>

               <p>...pa danes ugotavljamo, da temu ni bilo tako.</p>
            </sp>
            <sp xml:id="SDT5-OZG-Redna-033-2011-03-15.sp108">

               <speaker>PREDSEDNIK MATJAŽ HAN:</speaker>

               <p>Gospod Slapnik, samo da vas opozorim, ker ste izkoristili repliko, ker vam gospod
               Krivec ne more odgovoriti, ker ni replike na repliko, in niste podali, ugotavljam, da
               ste bili narobe razumljeni, kar se izkorišča replika, kot po poslovniški zadevi.
               Tako, da bi prosil, kadar se sklicujete na replike, da poveste zakaj ste repliko
               vzeli, ker vam gospod Krivec ta trenutek ne more odgovoriti.</p>
               <p>Gospod Bezjak je želel besedo.</p>
            </sp>
            <sp xml:id="SDT5-OZG-Redna-033-2011-03-15.sp109">

               <speaker>MARIJAN BEZJAK:</speaker>

               <p>Hvala za besedo, gospod predsednik. Lepo pozdravljeni vsi skupaj. </p>
               <p>Danes imamo na sporedu predlog za razpis posvetovalnega referenduma o gradnji bloka 6
               termoelektrarne Šoštanj. Veste kdaj bi moral ta referendum ali ta predlog biti na
               mizi? Leta 2003, 2004 ali pa vsaj leta, začetek 2009. Jaz ne vem zakaj razpravljamo o
               stvareh, ki dejansko že tečejo, ki so že prepozne. To je ravno tako, kot bi
               razpravljali o Titaniku, ki je že udaril v ledeno skalo in se potopil. Kar je
               zamujeno je zamujeno. Imeli ste moči, imeli ste vse vajeti v rokah, da bi leta 2009
               preprečili. V vseh razpravah, ki smo jih tudi mi, glede pridobivanja energije, koliko
               bo stala kilovatna ura iz Termoelektrarne Šoštanj napram hidroelektrarnam in tako
               naprej. To smo opozarjali, tudi sami smo se zavedali, ampak zakaj so bile te
               odločitve že leta 2003 v termoelektrarno Šoštanj. Zato, kajti ljudje v kotlini ali
               šaleški dolini, so že tako ali tako podvrženi onesnaževanju, zaradi konfiguracije
               zemlje. So se ti ljudje strinjali, so ti ljudje sprejeli to odločitev zakaj. Kajti,
               zavedali so se iz kazalcev, ki so bili prikazani, da je to onesnaževanje
               ničkolikokrat manjše, kot je zdaj.</p>
               <p>Druga stvar je ta, da smo opozarjali tudi na investicijo, ki bo v 90% tuji
               investitorji, 10% domači investitorji. Tudi na to niste trepljaj z očesom naredili,
               nič. Prav. Največja kriza se je začela leta 2009. Hvala bogu, da zdaj v izgradnji TE6
               sodelujejo domači izvajalci, domači izvajalci ne investitorji. Investitor je tako ali
               tako država. Zakaj govorim, ravno s tega vidika, kajti hoteli bi še ustaviti ta del
               gospodarskega segmenta, ki še daje dodano vrednost in zaposluje ljudi v tej državi.
               Vse bolj iz teh razprav vidim, na vseh odborih, da se namensko peljejo stvari v
               propad.  Ali se ne da države
               voditi drugače, da jo moramo uničiti, vse gospodarstvo uničiti, da lahko potem na
               nekih temeljih začnemo spet graditi. Samo takrat tudi vas ali nas ne bo tukaj. Tega
               se morate zavedati.</p>
               <p>Prvo kot prvo, ki bi lahko bil podpisnik ali kreator tega bi bil gospod Kontič. On
               prihaja s tega področja. Morda je zaradi onesnaževanja postal bel<stage>(?)</stage>, ampak jaz
               verjamem, da ni zaradi tega. To so pač stvari, ki se jih moramo vprašati. In če
               ljudje v tem okolju sprejmejo to stvar, potem mora nekaj liderjev to zrušiti. Zakaj?!
               Na hidroelektrarnah Mura nihče ne naredi nič. Avstrijci se hodijo "buniti" za to,
               kajti naši državljani pokličejo, da naj se pridejo okoljevarstveniki "buniti" in da
               ne gre v izgradnjo hidroelektrarne Mura. Kakor tudi prečrpališče Kozjak in tako
               naprej. Termoelektrarno Šoštanj so ljudje akceptirali, sprejeli, zdaj pa hočete, da
               bi ljudje odločali - toliko in toliko denarja, ki je bil stran poslan ali vržen v
               brezno, da odločajo o tej investiciji. Ne vem. Ali se sploh vprašamo o treznosti nas
               vseh skupaj tu noter. Res je, da v sedanjem času energije na slovenskem tržišču
               zaradi gospodarske situacije potrebujemo manj. V Talumu sta se ugasnila dva bloka ne
               en blok. In zaradi tega nam zmanjkuje lastne energije cca 40%, plina<stage>(?)</stage> ni več. Res
               je da ekspanzija gospodarstva, verjemite, da bo rastla, to si vsi želimo in da bomo
               lastne energije potrebovali, jutri, pojutrišnjem več. Imamo rešitev, smo sprejeli
               produkt ali smo ustvarili kokoš, ki bo znesla to jajce, ki bo izvalila piščanca, ki
               bo dejansko lahko hranil nas državljane z energijo.</p>
               <p>Jaz sem mišljenja, da se hočemo ali se hočejo posamezniki dokazovati na tak ali
               drugačen način. Nisem pa prepričan ali je to dobro za državljane in državljanke
               Slovenije. Jaz se strinjam z logiko vsak dan čistejše države, vsak dan čistejšega
               planeta, ampak to logiko moramo sprejemati ne samo državljani Slovenije, predvsem jo
               morajo začeti upoštevati Američani, Japonci, Kitajci. Mi smo daleč, daleč pred temi
               državami in mi hočemo vedno biti papeški od papeža. Zakaj? In slovenske "fovšija"
               vedno počne nezadovoljne ljudi in počne upad ali propad določenih gospodarskih
               subjektov.</p>
               <p>Hvala.</p>
            </sp>
            <sp xml:id="SDT5-OZG-Redna-033-2011-03-15.sp110">

               <speaker>PREDSEDNIK MATJAŽ HAN:</speaker>

               <p>Hvala lepa, gospod Bezjak.</p>
               <p>Proceduralno, gospod Klun.</p>
            </sp>
            <sp xml:id="SDT5-OZG-Redna-033-2011-03-15.sp111">

               <speaker>MIROSLAV KLUN:</speaker>

               <p>Predsednik, jaz bi prosil, da se držimo točke dnevnega reda. Točka dnevnega reda je
               Predlog za razpis posvetovalnega referenduma o izgradnji bloka 6 Termoelektrarne
               Šoštanj in ne razprave - 2-krat, 3-krat. V razpravi smo rekli, da bomo imeli enkrat
               kasneje to debato, ko bomo imeli tudi ustrezna gradiva na mizi in bi res prosil, da v
               kolikor ni več na točko dnevnega reda predlogov oziroma mnenj in stališč, da preidemo
               na glasovanje.</p>
            </sp>
            <sp xml:id="SDT5-OZG-Redna-033-2011-03-15.sp112">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Zdaj, samo malo, ker je dal gospod Klun proceduralni predlog.  Veliko smo slišali. Prijavljeni so: gospa
               Avberškova, gospod Rezman, gospod Barovič, gospod Krivec. Če se strinjate damo na
               glasovanje mnenje. Mislim, da smo veliko že povedali, mnenje: Odbor za gospodarstvo
               meni, da je predlog za razpis posvetovalnega referenduma o izgradnji bloka 6
               Termoelektrarne Šoštanj primeren. Takšen je bil verjetno predlog gospoda Kluna. Se s
               tem strinjate, ali želi še kdo razpravljati o samem mnenju?</p>
               <p>Potem bi dal jaz to na glasovanje. Samo malo, ker je prišel gospod Rezman. Gospod
               Rezman, proceduralni predlog je bil, glede na razprave, ki so bile dolgovezne,
               nekatere, da bi glasovali o tem, kljub temu, da si bil prijavljen, lahko pa še
               potem... Dobro, hvala lepa. Še enkrat bom dal, ker je prišel gospod Rezman v dvorano.
               Odbor za gospodarstvo meni, da je predlog za razpis posvetovalnega referenduma o
               izgradnji bloka 6 Termoelektrarne Šoštanj primeren. Glasujemo, končujemo
               glasovanje.</p>
               <p>Kdo je za? <stage>(10 članov.)</stage> Je kdo proti? <stage>(2 člana.)</stage></p>
               <p>Pardon, se opravičujem. 2 za, 10 proti.... ...<stage>/Oglašanje v ozadju./</stage>... Kdo je za? <stage>(2
               člana.)</stage> Je kdo proti? <stage>(10 članov.)</stage></p>
               <p>Gospod Barovič, hvala vam lepa.</p>
               <p>S tem je ta točka tudi končana. Ne, ne, glasovanje končano.</p>
               <p>Bi pa zdaj mogoče dal ta sklep na glasovanje, ki ga je dal gospod Rezman, da v roku,
               ki bi ga zdaj dogovorili, naredimo eno strokovno razpravo, s katerim bi Ministrstvo
               za gospodarstvo pripravilo vse potrebne podlage za en kvaliteten razgovor o izgradnji
               Termoelektrarne 6, zdaj pa samo, da določimo en datum. Mesec dni?</p>
               <p>Gospod Krivec, izvoli.</p>
            </sp>
            <sp xml:id="SDT5-OZG-Redna-033-2011-03-15.sp113">

               <speaker>DANIJEL KRIVEC:</speaker>

               <p>Ker sem se prej odpovedal, pa mogoče... Se strinjam s tem predlogom, bo pa koristno
               mogoče tudi za ostale, da to kar je bilo prej vprašanje pa nisem mogel odgovoriti,
               ampak je pomembno, nacionalna energetska strategija se piše in je v teh projektih
               tudi... Program, strategija, kakorkoli, in tam noter so vsi večji objekti od
               daljnovodov in elektrarn umeščeni, in to je sploh podlaga za to, da se lahko v
               prostor zadeve umeščajo, tako da to ni iz lufta. Podlaga za državne lokacijske načrte
               in gre za enak princip, kot je pri vseh večjih energetskih ali infrastrukturnih
               projektih.</p>
               <p>In še kar se tiče sprejemanja resolucij, smernic in ostalega, kar nam Evropska unija
               nalaga in kar podpišemo, jaz upam, da boste kakšen referendum dali, tudi ko ne bomo
               izpolnjevali zahteve za čistilne naprave in ko ne bomo izpolnjevali zahteve za
               regijska odlagališča, pa tudi vprašati se je treba. Mi smo definirani kot socialna
               država in vse direktive smo prenesli, pa tudi v ustavi imamo to zapisano, vendar
               niste sprožili še nobenega referenduma glede na stanje, ki je v državi. In da ne
               govorimo o dostopnosti do širokopasovnih povezav, kjer je tudi direktiva in smernice
               Evropske unije, pa jih ne spoštujemo in so nekatera območja zavrnjena na razpisih in
               še bi lahko našteval, toliko v odgovor.</p>
            </sp>
            <sp xml:id="SDT5-OZG-Redna-033-2011-03-15.sp114">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Še kdo? Gospod Kontič.</p>
            </sp>
            <sp xml:id="SDT5-OZG-Redna-033-2011-03-15.sp115">

               <speaker>BOJAN KONTIČ:</speaker>

               <p>Hvala lepa, gospod predsednik.</p>
               <p>Jaz ta predlog podpiram, mislim, da je tudi čas enega meseca dovolj, glede na to, da
               smo slišali da ima ministrica vse dokumente v torbi, jih bo verjetno enkrat ven
               vzela, pregledala in lahko pripravi ustrezen predlog za kvalitetno razpravo na seji
               odbora matičnega delovnega telesa. Predlagam tudi, da takrat povabite vse tiste, ki o
               tej zadevi vedo veliko več kot mi, da lahko mnenja tudi soočijo.</p>
               <p>Hvala lepa.</p>
            </sp>
            <sp xml:id="SDT5-OZG-Redna-033-2011-03-15.sp116">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Se pravi, Odbor za... Se opravičujem, gospod Bogdan Barovič.</p>
            </sp>
            <sp xml:id="SDT5-OZG-Redna-033-2011-03-15.sp117">

               <speaker>BOGDAN BAROVIČ:</speaker>

               <p>Absolutno podpiram predlog, manjka mi časovnica tega predloga.</p>
            </sp>
            <sp xml:id="SDT5-OZG-Redna-033-2011-03-15.sp118">

               <speaker>PREDSEDNIK MATJAŽ HAN:</speaker>

               <p>30 dni smo rekli.</p>
            </sp>
            <sp xml:id="SDT5-OZG-Redna-033-2011-03-15.sp119">

               <speaker>BOGDAN BAROVIČ:</speaker>

               <p>Nisem slišal, se opravičujem. Upam, da bomo vedeli tudi, da bomo dobili osnutek NEP-a
               v roke. Ker bojim se da bo žrtev, mimogrede, TE6 bo žrtev TET Trbovlje, ampak to se
               tako ve.</p>
               <p>Hvala.</p>
            </sp>
            <sp xml:id="SDT5-OZG-Redna-033-2011-03-15.sp120">

               <speaker>PREDSEDNIK MATJAŽ HAN:</speaker>

               <p>Se opravičujem, gospod Bogdan.
               Mi smo se zdaj pogovarjali, da bi v roku 30 dni obravnavali informacijo o investiciji
               TE6. V NEP-u žal še nismo toliko daleč, ker v bistvu sklep, vlada je že povozila, ker
               bi nam morala že v novembru ta NEP predočiti na mizi, pa nam ga ni. Tako, da mi smo
               se danes pogovarjali predvsem o tem, da dobimo vse relevantne podatke o investiciji
               TE6. In rok, ki smo si ga zadali je 30 dni. Če sem prav razumel, lahko pa tudi da se
               motim.</p>
               <p>Gospod Rezman, izvolite.</p>
            </sp>
            <sp xml:id="SDT5-OZG-Redna-033-2011-03-15.sp121">

               <speaker>VILI REZMAN:</speaker>

               <p>Hvala lepa, predsednik.</p>
               <p>Jaz bi predlagal, da napišemo, da je to najkasneje v 30 dneh. Razlog je zelo
               preprost. Nadzorni svet je obravnaval tri študije, ki jih mi ne poznamo, razen preko
               časopisja, nekateri drugi, ki so posvečeni v te posle pa najbrž poznajo. Predlagal
               bi, da kljub temu od vlade terjamo da nam pripravi en sintetični povzetek
               nacionalnega energetskega programa, ker že tedne in tedne nekateri imajo, in vedo kaj
               tam piše, in sem tudi prej omenjal. Mi ne potrebujemo 500 strani gradiva, ampak 10,
               20, toliko da se znajdemo, da vidimo tiste osnovne stvari. In jaz predlagam, da
               tiste, ki so najbolj opazni v medijih in ki so opremili svoje tekste tudi z nekimi
               analitičnimi podatki, da jih povabimo, da tudi oni pripravijo svoja gradiva, da ne
               bomo imeli samo tistih gradiv, ki jih bo terjal eden ali samo drugi. Imamo celo vrsto
               strokovnjakov, univerzitetnih profesorjev, ljudi, ki so se s tem ukvarjali, ki so
               objavljali podatke, in naj tudi oni, tudi v njihovem interesu mora biti, da
               pripravijo svoje gradivo.</p>
            </sp>
            <sp xml:id="SDT5-OZG-Redna-033-2011-03-15.sp122">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Se pravi, sklep bi se glasil nekako tako, da Odbor za gospodarstvo poziva Vlado
               Republike Slovenije, predvsem Ministrstvo za gospodarstvo, da nam najkasneje v 30
               dneh poda poročilo o investiciji TE6 na Odboru za gospodarstvo Državnega zbora s
               povzetkom nacionalnega energetskega programa. ...<stage>/Oglašanje v ozadju./</stage>... Glejte, to
               bomo potem... ...<stage>/Oglašanje v ozadju./</stage>... O.K. Samo malo. Glasujemo o tem predlogu.
               Glasujemo, končujemo glasovanje.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage> </p>
               <p>Samo malo, nismo še končali, nismo še končali, se opravičujem.</p>
               <p>Zaključujemo 2. točko dnevnega reda. <title>3. TOČKA DNEVNEGA REDA - RAZNO.</title>
               </p>
               <p>Zaključujemo.</p>
               <p>Hvala lepa. Seja je končana.</p>
               <stage type="time">(Seja je bila končana 15. marca 2011 ob 17.00.)</stage>
            </sp>
         </div>
      </body>
   </text>
</TEI>