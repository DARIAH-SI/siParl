<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Nujna-003-2008-12-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C831567AEDDDC2AFC125750E004A0652</idno>
               <idno type="custom" subtype="day">EEFEE7DC7734D7F4C125751400428F16</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=EEFEE7DC7734D7F4C125751400428F16</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Nujna-003-2008-12-03.OZNPJUIP" n="003">
               <name>Nujna</name>
               <date when="2008-12-03"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Nujna-003-2008-12-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Nujna-003-2008-12-03.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">3. nujna seja</stage>
            <stage type="date">(3. december 2008)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 10.02.</stage>


            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Dober dan in lepo pozdravljeni! Če dovolite, bi začeli 3. nujno sejo Odbora za
               notranjo politiko, javno upravo in pravosodje.</p>
               <p>Najprej naj pozdravim našega novega člana odbora, in sicer je gospoda Golobiča
               nadomestil gospod Kek kot polnopravni član odbora. Kar se tiče nadomeščanj,
               ugotavljam, da gospoda Jerovška nadomešča gospod Tanko, da gospod Damijan Perne nima
               nadomestila, se je pa opravičil, in da gospo Alenko Jeraj nadomešča gospod Likar.</p>
               <p>K dnevnemu redu, ki ste ga dobili, ni bilo nobenih predlogov za razširitev oziroma za
               umik točke, zato lahko ugotovimo, da je dnevni red sprejet.</p>
               <p>Prehajamo na <title>1. TOČKO DNEVNEGA REDA - OBRAVNAVA ZAHTEVE INFORMACIJSKE
                  POOBLAŠČENKE ZA OCENO USTAVNOSTI PRVEGA, DRUGEGA IN TRETJEGA ODSTAVKA 21. ČLENA
                  ZAKONA O SLOVENSKI OBVEŠČEVALNO-VARNOSTNI AGENCIJI.</title>
               </p>
               <p>Naj uvodoma pojasnim, da z obravnavo obeh točk dnevnega reda nekoliko kasnimo.
               Kasnimo zato, ker so bile volitve in se je parlament menjal. Bili pa so dokumenti,
               vsaj Zakonodajno-pravne službe in Vlade, pripravljeni že poleti oziroma tik pred
               volitvami. Zdelo se mi je pa pomembno, da to svojo dolžnost kljub temu opravimo, ker
               Ustavno sodišče o obeh zahtevah še ni razpravljalo.</p>
               <p>Gradivo, ki ste ga prejeli, je razvidno iz sklica seje. Na sejo so bili vabljeni
               predstavniki Vlade in Zakonodajno-pravne službe.</p>
               <p>Kar se tiče 1. točke dnevnega reda, dajem najprej besedo predstavniku
               Zakonodajno-pravne službe, gospodu Kutošu. Izvolite.</p>
            </sp>
            <sp who="SDT5:KutošSamo">

               <speaker>MAG. SAMO KUTOŠ:</speaker>

               <p>Gospod predsednik, hvala lepa za besedo. <stage>(Samo Kutoš, Zakonodajno-pravna služba.)</stage> Lep
               pozdrav vsem v novem mandatu in uspešno delo vsem nam želim!</p>
               <p>Ker je mnenje zelo obsežno, bi v nekaj stavkih povzel res bistvene točke. V grobem
               lahko njegovo bistvo razdelimo na tri dele. In sicer, ugotavljanje skladnosti
               izpodbijanja določbe 21. člena zakona o Sovi z 2., 37. in 38. členom ustave. Pri
               skladnosti z 2. členom ustave je bistveno vprašanje, ali je norma, ki določa tako
               imenovano spremljanje mednarodnih sistemov zvez toliko določna oziroma toliko
               nedoločna, da je ali da ni v skladu z zahtevo po določnosti pravnih norm. V dokaj
               obsežni obrazložitvi smo izhajali iz tega, da izraz <q>"spremljanje"</q> sam po sebi ni
               eksplicitno definiran, vendar smo izhajali iz doktrine tudi našega Ustavnega sodišča,
               da je neka zakonska norma lahko skladna z ustavo, če je mogoče z ustaljenimi metodami
               razlage priti do njenega pomena. No, in s sistematsko razlago, s primerjavo z drugimi
               določbami zakona o Sovi, z oziranjem na odgovor Vlade, ki je prispel pred našim, tudi
               s sklicevanjem na samo gradivo, ki ga je predložila predlagateljica, predvsem
               zapisnik, ki je bil opravljen o inšpekcijskem nadzoru na Sovi, smo ugotovili, da se v
               dejanski praksi spremljanja mednarodnih sistemov zvez razume kot sinonim za
               najintenzivnejši poseg v komunikacijsko zasebnost torej kot prisluškovanje oziroma
               nadzorovanje in snemanje komunikacij. In ob upoštevanju že prej omenjene ustavnosodne
               prakse, da so tudi metode razlage lahko način, da se norma določi, na kar se sklicuje
               tudi predsednik Vrhovnega sodišča v sklepu v zvezi s to določbo, ki jo danes
               obravnavamo, izhajamo, da se lahko v ustavnosodni presoji pomen norme določi tudi
               tako, da se potrdi že obstoječa in morebiti tudi upravna razlaga take norme. In zato,
               če je mogoče pomen norme določiti s presojo konkretne prakse, je treba uporabiti tudi
               to dejstvo, torej konkretno prakso, kot element razlage. Zato menimo, da je s prakso
               norma dobila pomen, ki je toliko določen, da je mogoče presoditi njegovo ustavnost po
               ostalih določbah ustave.</p>
               <p>Pri tem koraku, ki smo mu posvetili več prostora kot sama predlagateljica, smo
               vztrajali pač iz dejstva, da je logična predpostavka, da lahko presojamo vsebinsko
               skladnost neke norme z ustavo, da ugotovimo, ali ta norma sploh nek pomen ima. Zato
               smo v mnenju posvetili temu več prostora, kot je sicer v samem  predlogu. Toliko o skladnosti z 2. členom
               ustave.</p>
               <p>Glede skladnosti z 38. členom ustave, ki ureja varstvo osebnih podatkov, je bilo
               ključno vprašanje, ali je namen zbiranja podatkov, kakor je določeno v 2. členu
               zakona o Sovi, dovolj določno opredeljen. Tu gre za to, da so pač podatki, ki jih
               Sova zbira, podatki, ki so pomembni za varnostne, politične in gospodarske interese
               države ter za njeno nacionalno varnost, če nekoliko poenostavim. In ugotavljamo, s
               primerjavo s podobnimi formulacijami v drugi zakonodaji v Sloveniji kot tudi ob
               upoštevanju pravne ureditve Evropske unije, predvsem osnovne temeljne direktive o
               varstvu osebnih podatkov 95/46, kot tudi, kar ni nepomembno, iz judikature Evropskega
               sodišča za človekove pravice, ugotavljamo, da je namen zbiranja podatkov, kot ga
               določi izpodbijana določba, povsem ustrezno opredeljen. Posebej bi izpostavil morda
               tu sodbo Evropskega sodišča za človekove pravice<gap n="..."/> <stage>(številke sklica so v mnenju)</stage>, da
               se namreč lahko osebni podatki zbirajo tudi zaradi preprečevanja groženj državni
               varnosti, pri čemer samo Evropsko sodišče iz Strasbourga za človekove pravice izrecno
               pravi, da ni potrebno, da bi nacionalna zakonodaja taksativno podrobno opredeljevala,
               katere grožnje nacionalni varnosti so, temveč je sklic na državno ali nacionalno
               varnost pri tem dovolj. Zato presojamo, da je tudi glede določitve namena zbiranja
               osebnih podatkov izpodbijana norma zakona o Sovi dovolj določna.</p>
               <p>In tretje ter zadnje vprašanje, zelo pomembno, je, ali ta norma krši 37. člen ustave,
               ki sicer za poseg v komunikacijsko zasebnost oziroma varnost tajnosti pisem in drugih
               občil, ta ustavna norma zahteva sodno odločbo, medtem ko pa izpodbijana določba
               zakona o Sovi zahteva zgolj odredbo direktorja Sove. No, in tu smo izhajali iz tega,
               da slovenska ustava varstvo človekovih pravic v najstrožjem pomenu zamejuje predvsem
               na varstvo pravic na svojem ozemlju, po 5. členu. Glede pravic tujcev pa v 13. členu
               pravi, da imajo tujci v Sloveniji, in to v skladu z mednarodnimi pogodbami, vse
               pravice zagotovljene z ustavo in zakoni. Skratka, bistvo naše argumentacije je, da že
               sama slovenska ustava izvaja razliko med ozemljem Republike Slovenije in drugim
               ozemljem. Pri čemer Slovenija pri tem nikakor ni edina, to je splošna zakonska
               praksa, če lahko tako rečem, vseh držav. Zato, če nekoliko poenostavim, izhajamo iz
               stališča, da je odredba 
               sodišča, kot jo zahteva ustava, potrebna le, če bi pri izvajanju ukrepa po
               izpodbijani določbi lahko prišlo do položaja oziroma možnosti, da bi se ta ukrep
               nanašal tudi na državno območje in <q>"a contrare"</q>, pri čemer izhajamo tudi iz
               ustavnosodne prakse, za izvajanje tega ukrepa izven državnega območja naša ustava ne
               zahteva sodne odločbe; poudarjam, govorimo seveda o ustavni ravni. Drugo vprašanje
               je, če bi se morebiti kdaj zakonodajalec odločil, da postavi višji prag posega v
               zasebnost, ampak ustava tega ne zahteva. No, in v mnenju - tu ne bi zdaj povzemal -
               ugotavljamo, da tudi evropska konvencija o človekovih pravicah ne zahteva sodne
               odločbe, po eni strani. Po drugi strani pa tudi ne zahteva od držav članic Evropske
               unije, da bi morale države podpisnice izven svojega ozemlja priznavati enak obseg,
               kot ga priznava na svojem ozemlju. No, in ker, skratka, se izpodbijana določba nanaša
               na spremljanje izven ozemlja oziroma zahteva, da ne sme biti vezana na konkreten
               priključek ali uporabnika na ozemlju Republike Slovenije, presojamo, da ne krši
               nobene ustavne določbe. Pri čemer posebej opozarjamo, da je poseben problem
               morebitnih zakonskih novel primer, da bi bilo slovensko ozemlje zajeto naključno,
               tako imenovani <q>"coleteral intercept"</q>, presojamo, da bo tu zakon v neki morebitni
               noveli moral določiti nek prag verjetnosti, da je slovensko ozemlje zajeto
               <stage>(podrobnosti so v mnenju)</stage>. Skratka, presojamo, ker je ukrep v 21. členu zakona o Sovi
               vezan na ozemlje izven Republike Slovenije, da s tem ne krši načela teritorialnega
               varstva človekovih pravic in s tem tudi ne zahteve po sodni odločbi, ki jo 37. člen
               ustave zahteva za poseg v komunikacijsko zasebnost na slovenskem ozemlju.</p>
               <p>Se pravi, to so trije glavni očitki, za katere menimo, da niso utemeljeni, kot jih je
               vložila predlagateljica. Zato predlagamo odboru, da mnenje, ki smo ga pripravili,
               sprejme, in tudi Ustavnemu sodišču, da zavrne zahtevo. Pri čemer seveda dodajamo,
               kakor je tudi v mnenju, da bi pa bilo priporočljivo, da bi se ta določba, 24. člen
               Sove, tudi v luči tehničnega napredka na tem področju v bodoče zapisala še določneje,
               tudi mogoče diferencirano glede na različne stopnje intenzivnosti posega v
               komunikacijsko zasebnost. Kljub temu je pa norma, že kot je danes zapisana, v skladu
               z ustavo. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Besedo bi dali predstavnikom Vlade. Državni sekretar, gospod
               Pogorelec.</p>
            </sp>
            <sp who="SDT5:PogorelecJanez">

               <speaker>DR. JANEZ POGORELEC:</speaker>

               <p>Hvala lepa za besedo. Mnenje Vlade ste vsi prejeli. K temu mnenju pravzaprav ni
               veliko dodati.</p>
               <p>Vlada je mnenja, da bi Ustavno sodišče moralo zahtevo informacijske pooblaščenke
               zavreči in zgolj podrejeno, da bi jo moralo zavrniti. In sicer zaradi tega, ker v
               kolikor bi informacijska pooblaščenka ugotovila, da je prišlo do izvajanja teh
               izpodbijanih določb 21. člena, v neskladju z obrazložitvijo Ustavnega sodišča, bi
               morala pač izreči ukrepe, ki ji jih daje v ta namen zakon na voljo, ne pa da bi bilo
               to izvajanje izpodbijanih določb zakona potem lahko neka podlaga, ki bi utemeljevala
               zahtevo za oceno ustavnosti izpodbijanih določb.</p>
               <p>Vlada tudi opozarja v svojem mnenju, da je Ustavno sodišče že ob tem, ko je zavrglo
               zahtevo predsednika Vrhovnega sodišča v svoji odločbi UI-216/07, da je že takrat podalo neko razlago 21. člena
               zakona o Sovi. Če mi dovolite, bi ta izsek, ker se mi zdi zelo pomemben, prebral.
               Ustavno sodišče tu pravi: <q>"Izpodbijani prvi odstavek 21. člena zakona o Sovi ni
               samostojna določba. Ob upoštevanju že navedenih določb ustave je mogoče njeno vsebino
               razlagati le v povezavi z vsebino drugega in tretjega odstavka tega člena ter v
               konkretnem primeru prvega odstavka 2. člena zakona o Sovi. Izpodbijano določbo je
               zato treba najprej razlagati tako, da se spremljanje mednarodnih sistemov zvez kot
               del obveščevalne dejavnosti agencije lahko nanaša le na območje zunaj državnega
               območja Republike Slovenije. V prid takšni razlagi govorijo namreč prvi odstavek 2.
               člena ter drugi in zlasti tretji odstavek 21. člena zakona o Sovi. Poleg slednjega pa
               iz drugega odstavka 21. člena zakona o Sovi jasno izhaja, da gre za zadevo in ne za
               konkretnega posameznika."</q> To se nam zdi zelo pomembno. In tretja točka ali pa tretja
               ugotovitev iz tega citata je ta, da <q>"tretji odstavek 21. člena zakona o Sovi še
               dodatno izrecno določa, da spremljanje mednarodnih sistemov zvez se ne sme nanašati
               na določljiv priključek telekomunikacijskega sredstva ali na določenega uporabnika
               priključka na območju Republike Slovenije."</q> Po mnenju Vlade se ta določba izvaja v
               celoti znotraj okvirov, ki jih je tu Ustavno sodišče nekako zamejilo pri svoji
               razlagi. Kot pa vemo, tudi obrazložitev v takem primeru zavrženja neke odločbe velja
               kot obvezujoča, kadar gre za odločbo Ustavnega sodišča.</p>
               <p>Tisto, kar se zdi zelo pomembno pri tej zadevi, je to, da naloge Sove pravzaprav niso
               usmerjene proti nekemu konkretnemu posamezniku, ampak gre za neko sistematično
               zbiranje podatkov, znotraj katerega posameznik ali pa ta poseg v zasebno sfero
               posameznika, najmanj kar lahko rečemo, ni v ospredju, osnovna ideja je pridobivanje
               teh podatkov, ki so tudi v največji možni meri, kot je zapisano tudi v samem mnenju
               Vlade, takoj deprecionalizirajo. Prav tako ti podatki nikakor ne morejo biti uporabni
               ali pa uporabljeni za kakršnekoli kazenske pregone, za kakršnekoli druge podobne
               stvari. Zakaj tega ne odobravajo sodišča. Tu gre predvsem za nadzor zunaj Republike
               Slovenije in jurisdikcija sodišč oziroma za nadzor, za spremljanje komunikacij, in
               seveda jurisdikcija slovenskih sodišč pravzaprav do tja ne seže. In s tega vidika se
               nam zdi tudi primerna ureditev, ko se to izvajanje naredi na podlagi odredbe
               direktorja Sove, ne pa na podlagi sodne odredbe.  Torej kot rečeno, namen pridobivanja podatkov agencije Sova,
               je v bistvu pridobivanju strateških podatkov in informacij, potrebnih za interese in
               varnost Republike Slovenije, ne pa za to, da bi se nekakšni dokazi v tem smislu
               zbirali prvenstveno zoper posameznike.</p>
               <p>Ja, tisto kar se zdi morda pomembno poudariti iz tega mnenja, je še nadzor nad
               izvajanjem spremljanja mednarodnih sistemov zvez. Se pravi, nadzor nad delom
               obveščevalne agencije, je že danes pravzaprav urejen, ne samo z nekim predpisanim in
               formaliziranim postopkom, po katerem je to sploh mogoče početi, se prvi, da lahko te
               ukrepe odreja zgolj direktor agencije in sicer zgolj pod nekimi določenimi pogoji,
               zgolj znotraj neke zadeve, nikakor ne znotraj posameznikov. Poleg tega pa seveda
               imamo uveljavljenih pet vrst nadzora nad to dejavnostjo. Najprej seveda gre za nadzor
               parlamentarne komisije za nadzor varnostnih in obveščevalnih služb, drugi je upravni
               nadzor, ki ga opravlja Vlada, tretji je notranji strokovni nadzor, ki je usmerjen
               predvsem v to ali se naloge izvajajo zakonito. Četrti nadzor je nadzor, ki ga lahko
               izvaja informacijski pooblaščenec in peti, seveda tudi varuh človekovih pravic. In
               tudi pri tej dejavnosti Sove, v Sovi gotovo gre za neko poseganje v neko
               komunikacijsko zasebnost, čeprav je omejena zgolj na tujino, omejena na to, da neki
               konkretni, se pravi, na različne načine omejena in seveda, tudi je zelo omejena
               možnost potem uporabe tako zbranih podatkov. V mnenju vlade smo naredili tudi ali pa
               poskušali narediti tudi neko primerjalno-pravno analizo tega, kako pa druge države se
               lotevajo takšnega nadzora, na kakšen način one pridobivajo takšne podatke, izvajajo
               takšen strateški nadzor in smo ugotovili, da pravzaprav zelo na podoben način
               delujejo tudi številne tuje obveščevalne oziroma varnostne službe v državah Evropske
               unije, in da imajo celo samo nekatere, to področje sploh urejeno v zakonu. Se pravi,
               da tukaj gre v veliki meri za neko sivo cono. Nekaj primerov tudi navajamo, v katerih
               primerih in kako je tukaj možno takšne posege delati. Vsekakor v tem mnenju tudi
               nekako na predlog Sove, opozarjamo, da seveda  Sova ni sama sebi v namen, ampak da je njen namen pravzaprav
               pridobivanje nekih podatkov in informacij, ki so nujni, tako za zagotavljanje
               nacionalne varnosti Republike Slovenije kakor tudi seveda političnih, gospodarskih in
               varnostnih interesov Slovenije. In Sova pravzaprav tukaj na nek način opozarja, da bi
               v tem primeru, če bi bilo to okrnjeno, bila zelo v slabšem položaju do drugih
               obveščevalnih služb, ki seveda tudi na tem področju podobno delujejo. In da seveda, v
               končni fazi, ko bo Ustavno sodišče odločalo o tem vprašanju in gotovo je prav in
               Vlada tudi podpira to, da Ustavno sodišče tukaj na to temo, na tem zelo pomembnem
               področju vendarle kaj reče, bo moralo seveda Ustavno sodišče tehtati med vrednotami.
               In te vrednote nacionalne varnosti so vrednote, ki lahko tudi na nek način
               zagotavljajo uresničevanje človekovih pravic. Lahko si zlahka predstavljamo, da
               kakšen teroristični napad s smrtnimi žrtvami, če ga Sova uspe preprečiti, da je to
               verjetno za državo in njeno nacionalno varnost, koristno, hkrati pa tudi zaščiti zelo
               pomembne človekove pravice in družbene vrednote, tudi samo stabilnost države itn. Se
               pravi, v vsakem primeru bo gotovo potrebno tukaj neko presojo delati, ki ne bo zgolj
               enostranska, ki bo poskusila videti obe stvari.</p>
               <p>Mnenje Vlade je, da 21. člen Zakona o Slovenski varnostni obveščevalni agenciji ni
               ustavno sporen z vidikov, ki so predstavljeni v zahtevi presoje ustavnosti. Meni
               celo, da bi glede na te razloge, pravzaprav, bilo potrebno to zahtevo v prvi fazi
               celo zavreči in zgolj podrejeno predlaga Ustavnemu sodišču, da naj iz razlogov, ki so
               navedeni v tem mnenju, to zahtevo, v kolikor bi ugotovilo, da je ne more zavreči,
               potem pa zavrne. Hvala lepa gospod predsednik.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa vam. Na vrsti je razprava članic in članov odbora. Izvolite.</p>
               <p>Gospod Potrč, izvolite.</p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Hvala lepa, gospod predsednik. Jaz bom predlog Zakonodajno-pravne službe našega
               Državnega zbora podprl. Ob tem bi pa rad povedal nekaj izhodišč ali mnenj, ki
               pomenijo razloge za takšno odločitev, pa tudi nekaj olajševalnih pri taki
               odločitvi.</p>
               <p>Prvo. Vsako matično delovno telo v Državnem zboru, kadar obravnava mnenja, ki so
               povezana z odločbo Ustavnega sodišča, je vezano predvsem na pravne razloge.
               Največkrat. In zato je zelo zahtevno, da vizavi Vlade in njene vladne službe, vizavi
               Zakonodajno-pravne službe v Državnem zboru posamezniki menimo, da je zelo enostavno
               imeti bistveno bolj dodelane, tehtne razloge kot jih ima sama služba. Jaz si tega ne
               domišljam in to je prvi razlog, zakaj je možno in veliko bolj logično, razen, če ni
               nekega, posebno tehtnega argumenta, podpreti to stališče.</p>
               <p>Drugo. Mnenje delovnega telesa je umestna faza. Prav gotovo pomembna in koristna, ker
               je mnenje matičnega delovnega telesa zakonodajnega organa za Ustavno sodišče, vemo pa
               vsi, ki spremljamo odločanje Ustavnega sodišča, da ne nujno vedno tudi usodno.
               Ustavno sodišče kdaj odloča tudi, ko mi zamudimo z mnenjem ali ga ne damo, kdaj
               odloči tudi drugače kot je bilo mnenje zakonodajalca, posebej zato, ker zakonodajalec
               in tudi Zakonodajno-pravna služba izhaja iz predpostavke, da praviloma brani vsebin
               odločitve, ki jo je že sprejel Državni zbor, kar je logično, jaz temu ne oporekam,
               seveda če pa se to dela nekritično, je kdaj tudi lahko slabo. Logično pa je in tudi v
               tem primeru je situacija taka.</p>
               <p>Tretji razlog je zahtevnost te tematike. Mnogokrat je ocena, ki jo dajemo,
               enostavnejša kot danes. Danes gre za ustavne vrednote, za človekove pravice, za
               dejavnost sove, ki je sama po sebi malo zamegljena in pomeni neko posebno dejavnost,
               nujno potrebno, da me ne bi kdo razumel narobe, ampak kljub temu neko posebno
               dejavnost na poseben način urejena in zraven gre za varstvo človekovih pravic in
               komunikacijske pravice in svobodo, ki jo imamo državljanke in državljani in seveda ob
               zelo zahtevni materiji, in moram reči, še bolj zahtevnih stališčih, ki jih je
               pripravila vlada in Zakonodajno-pravna služba, si ne bi niti slučajno domišljal, da
               je mogoče karkoli drugega kot potrditi, ker ne vidim tehtnih argumentov kakršnihkoli
               proti. Tolaži me tudi to, da bo prav gotovo, kar sta poudarjala in gospod Pogorelc in
               gospod Kutoš; Ustavno sodišče je moralo zelo temeljito presojati to problematiko, kar
               je naredilo že ob eni zahtevi predsednika Vrhovnega sodišča, v zvezi z zakonom o
               določenih mnenjih, ki so tam bila dana in so pomenila precej drugačen pogled na
               varovanje kot izhaja iz teh stališč in še kaj. In zadnje, kar bi rekel, to je pa
               edino, pri čemer nisem posebej siguren. Jaz sem razumel, da je bistvo zahteve, ki jo
               je sprožila pooblaščenka za varovanje osebnih podatkov v dejstvu ali se sme ali se ne
               sme na podlagi 21. člena Zakona, povezano tudi z 2. členom zbirati osebne podatke za
               naše državljanke in državljane, ime in priimek, telefonsko številko, celo barvo
               glasu, ki pomeni možnost identifikacije brez in že na podlagi odredbe pristojnega
               organa v okviru Sove, ne pa sodnika, kar je urejeno v 24. členu. Moram reči, da naj
               mi gospodje iz vlade in iz ZPS-a ne zamerijo, samo ob vsem zelo temeljitem odgovoru
               in stališčih, je to vprašanje, vsaj po mojem razumevanju, najmanj temeljito
               pojasnjeno. Tukaj je pa, bi rekel, nekaj stiske, ampak jaz bom kljub tej ugotovitvi
               stališča podprl, ker sodim, da bo verjetno kvalificiranih devet ustavnih sodnikov
               imelo še kaj za delati, ko bodo gradili same rešitve, mislim pa, da nam bodo
               pomagale, ker bo tako ali tako na podlagi spoznanj, ki jih imamo, verjetno potrebno v
               nekem doglednem času Zakon o Slovenski obveščevalno varnostni agenciji v celoti
               oceniti, morda tudi zakon o Vomu in bomo takrat lahko na podlagi odločitev Ustavnega
               sodišča našli tudi ustrezne, morda boljše rešitve. Hvala lepa. 
               </p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Besedo dajem gospe Klasinčevi.</p>
            </sp>
            <sp who="SDT5:KlasincJanja">

               <speaker>JANJA KLASINC:</speaker>

               <p>Spoštovani predsednik, spoštovane kolegice in kolegi. Nadaljevala bi tam, kjer je
               zelo tehtno in pravno utemeljeno začel moj kolega Potrč. Sama nisem pravnica in zato
               so me ta gradiva postavila v velike dileme. Sodim med tiste ljudi v Sloveniji, ki
               imamo zelo pretanjen čut za človekove pravice in zato sem predvidevala, da je
               pooblaščenka imela tehtne razloge, da je zahtevala to presojo ustavnosti. Žal mi je
               tudi, da ne nje ali njenega predstavnika danes ni tukaj z nami, da bi tudi sama
               pooblaščenka razložila še ozadja svojih dvomov na tem področju. Toda po drugi strani
               pa že spet skozi dolga leta afer, ki spremljajo delo naše obveščevalne službe menim,
               da moramo tej službi končno dati mir, da zadiha in da lahko dela. Ne znam si
               predstavljati, da bi jo v vsaki stvari že spet omejevali. Pridobivanje osebnih
               podatkov jemljem kot eno tistih, ki so zelo občutljiva, vendarle včasih tudi nujna za
               delo te službe. Tako, da kljub tej razdvojenosti me je vendarle prepričalo mnenje in
               naše zakonodajne službe in Vlade pa tudi pogovori z nekaterimi kolegi, ki se bolj
               spoznajo na pravna vprašanja in bom to podprla.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Besedo ima gospa Lavtižar Beblerjeva.</p>
            </sp>
            <sp who="SDT5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa gospod predsednik. Spoštovane kolegice in kolegi. K temu, kar je bilo že
               rečeno, bi samo nekaj malega dodala in to je naslednje. Da osebno pozdravljam pobudo
               pooblaščenke in pozdravljam dejstvo, da je vložila zahtevo za oceno ustavnosti
               prvega, drugega in tretjega odstavka 21. člena zakona. Vemo, da se je ravno s tem 21.
               členom tega zakona v preteklosti dogajalo marsikaj in da je bilo večkrat slutiti, da
               ni jasen in da bi moral biti na nek način drugače formuliran in zato jaz tako gledam
               na stvari. Eno je seveda vprašanje ali je ta 21. člen oziroma prvi, drugi in tretji
               odstavek tega člena, ali so v neskladju z Ustavo. Drugo pa je nesporno, da bi ta
               formulacija oziroma te formulacije v teh odstavkih morale biti po mojem mnenju
               jasneje določene in v tem smislu si predstavljam, da bo Ustavno sodišče, v kolikor ne
               bo zavrglo te zahteve, vendarle poskušalo razjasniti te dileme in da bo potem s tem
               Ustavno sodišče tudi prispevalo oziroma pomagalo zakonodajalcu, da bo to določbo 21.
               člena jasneje opredelil.</p>
               <p>Mi vemo, da se pod parolo boja proti terorizmu danes skriva veliko stvari, da je to
               zelo prikladno izhodišče ali pa zatočišče za to, da se kakšna določba iz vidika
               varstva človekovih pravic zapiše bolj ohlapno oziroma nejasno. Vemo pa, da ravno na
               tem področju velja, da morajo biti zakonske določbe zelo jasne in precizne. Zato kot
               rečeno, pozdravljam pobudo pooblaščenke in sem prepričana in se strinjam tudi z
               mnenjem Zakonodajno-pravne službe, zlasti s tem mnenjem v zadnjem odstavku, oziroma v
               sklepu, kjer tudi  samo
               pritrjuje dejstvu, da bi bilo potrebno te določbe 21. člena bolj jasno in precizno
               formulirati. Kajti pod spremljanje mednarodnih sistemov zvez si res je mogoče
               marsikaj različnega si predstavljati. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Nimam več prijavljenih, razen gospoda Keka. Izvolite.</p>
            </sp>
            <sp who="SDT5:KekFranci">

               <speaker>FRANCI KEK:</speaker>

               <p>Hvala za besedo. Tudi sam sem zelo pozoren, ko nekje vidimo, da se poskuša na račun
               tako imenovane varnosti krčiti človekove pravice in svoboščine. Menim pa, da glede na
               slišano in prebrano, glede na prakso v EU, glede na vseh pet oblik nadzora Sove
               menim, da je v tem primeru bojazen odveč. Tako, da tudi jaz bom podprl mnenje
               zakonodajne službe.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Preden dam besedo gospodu Pogorelcu mi dovolite, da tudi sam povem svoje
               mnenje.</p>
               <p>Seveda si v zvezi z obravnavano tematiko nekako domišljam, da nekaj vem o tem. To je
               no. Drugo. Odprto sejo, tukaj navzoče vse javnosti me tudi nekoliko omejuje, da bi
               povedal tisto, kar bi lahko v zvezi s tem povedal. Jaz bom v osnovi tudi podprl
               mnenje Zakonodajno-pravne službe, pri čemer moram poudariti, da me zlasti tisti
               zadnji vaši stavki in besede napeljujejo k temu, to pa je zlasti del, kjer ste rekli,
               da je potrebno, tako kot nekateri drugi razpravljavci, razmišljati o spremembah tega
               člena. Pri čemer si seveda še najmanj belim glavo s tistim delom razprave, vaše gospa
               Klasinčeva, ampak z nekaterimi drugimi problemi vezanimi na to temo. Namreč
               zakaj?</p>
               <p>Podprl bom ta sklep tudi iz razloga, ker spremenjen način uporabe tega člena po
               lanskoletnem odnosno letošnjem vladnem nadzoru me na to napeljuje. Namreč način
               uporabe tega člena v preteklih letih pa je bil tak, da bi sam imel hude pomisleke
               podpreti tako mnenje Zakonodajno-pravne službe. Uporaba tega člena danes v praksi po
               meni dostopnih podatkih iz, bom rekel, prejšnje službe, torej iz Vlade pa me
               napeljuje na to, da z mirno dušo podprem to mnenje. Pri čemer bi pa rekel tako. Da bi
               vsaj zakonodajni službi Vlade priporočil, da je pripravljena tudi na kakšno drugačno
               odločitev Ustavnega sodišča in da ste za tisti čas pripravljeni s predlogom sprememb
               tega člena. Hvala. Gospod Pogorelc, izvolite.</p>
            </sp>
            <sp who="SDT5:PogorelecJanez">

               <speaker>DR. JANEZ POGORELEC:</speaker>

               <p>Hvala lepa. Tudi mi seveda zelo z zanimanjem pričakujemo odločitev Ustavnega sodišča
               v tem pogledu. Seveda bi si vsi želeli imeti čim jasnejšo določitev pravil, ker
               vendarle gre za neke določene posege. Ampak vprašanje je, vedno smo v dilemi med
               jasnejšo opredelitvijo in vsaka jasnejša opredelitev je pa po drugi strani že hkrati
               tudi omejevanje in izjemno težko je v naprej predvideti vse mogoče situacije v
               katerih bi morda bilo potrebno vendarle tak nadzor izvajati. Čim ga omejimo, to na
               nek način pomeni, da enega dela tega nadzora potem ni mogoče izvajati.</p>
               <p>Tisto, na kar bi tudi v zvezi s tem, kar je gospod poslanec  Potrč povedal, omenil ali pa na koncu še enkrat
               poudaril je predvsem to, da seveda se nadzor izvaja tako, da se ne sme nanašati niti
               na območje znotraj države Slovenije, znotraj Republike Slovenije, niti na nek
               določljiv ali določen priključek na ozemlje Republike Slovenije. Se pravi, če bi
               prišlo do tega, da bi bilo kar koli od tega potrebno, je seveda povsem jasno in se
               tudi že zdaj tako izvaja, da potem morajo zahtevati odločbo sodišča in sem jo v tem
               primeru tudi dobil. Tukaj mislim, da je s tem v največji meri vendarle spoštovanje
               zasebne, komunikacijske zasebnosti zagotovljeno. Pri čemer bi še enkrat poudaril, da
               namen zbiranja podatkov, seveda ni v namenu zbiranja nekih dokazov proti nekomu
               posamezniku, ali, da bi posegali v neko zasebnost posameznika, ampak seveda v nekem
               strateškem presajanju podatkov, ki so pomembni za to, da država ima ustrezne
               informacije zato, da lahko odreagira na morebitne varnostne grožnje, ki jih lahko
               ima.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Še kdo? Mislim, da prijavljenih k besedi ni več, zato prehajamo na
               odločanje in sicer na podlagi 265. člena Poslovnika dajem torej na glasovanje
               naslednji sklep: "Odbor za notranjo politiko, javno upravo in pravosodje podpira
               mnenje Zakonodajno-pravne službe o zahtevi informacijske pooblaščenke za oceno
               ustavnosti prvega, drugega in tretjega odstavka 21. člena zakona o slovenski
               obveščevalno-varnostni agenciji. Zdaj mislim, da smo na teh napravah že vsi
               glasovali, tako da ne vidim problema. Pričenjamo glasovanje. Končujemo
               glasovanje.</p>
               <p>Kdo je za? <stage>(Soglasno.)</stage></p>
               <p>Ugotavljam, da je odbor s 14 glasovi za in nobenim proti, podprl predlog sklepa in
               ugotavljam, da je sklep sprejet.</p>
               <p>Na podlagi sprejetega sklepa bomo Zakonodajno-pravni službi poslali mnenje odbora v
               zahtevi, tako, da lahko to točko dnevnega reda zaključimo.</p>
               <p>Prehajamo na <title>2. TOČKO DNEVNEGA REDA - OBRAVNAVA ZAHTEVE OKRAJNEGA SODIŠČA V
                  CELJU ZA OCENO USTAVNOSTI 66. ČLENA ZAKONA O PREKRŠKIH</title>. Gradivo ste prav
               tako sprejeli. Vabljeni k tej točki pa so bili tudi predstavniki Zakonodajno-pravne
               službe in pa Vlade. Zato bi najprej besedo dali gospe Špeli Maček Guštin,
               predstavnici 
               Zakonodajno-pravne službe. Prosim.</p>
            </sp>
            <sp who="SDT5:MačekGuštinŠpela">

               <speaker>ŠPELA MAČEK GUŠTIN:</speaker>

               <p>Hvala lepa gospod predsednik. Spoštovane poslanke, spoštovani poslanci, spoštovani
               gospod državni sekretar in drugi vabljeni na to sejo. Dovolite, da vas lepo pozdravim
               in tudi jaz zaželim vsem skupaj uspešno delo v tem mandatu. Pred nami je torej
               zahteva za oceno ustavnosti 66. člena zakona o prekrških, ki jo je vložilo okrajno
               sodišče v Celju. Povod za to zahtevo za oceno ustavnosti ene določbe zakona o
               prekrških je primer v katerem je to sodišče obravnavalo dve zahtevi za sodno varstvo,
               ki ju je vložil obdolženec v postopku o prekršku zoper plačilni nalog in zoper
               odločbo o prekršku, ki mu jo je izdal pristojni prekrškovni organ. Šlo je za prekrške
               zoper varnost cestnega prometa in sicer za kršitev prednosti na križišču in zaradi
               neuporabe varnostnega pasu.</p>
               <p>Gre za prekrške, za katere je predpisana globa oziroma globa s kazenskimi točkami. To
               je pomemben podatek pa bom pojasnila v nadaljevanju. Sodišče pa je pri tem zadeve
               obravnavalo v enotnem postopku in nazadnje je želelo združiti obe zahtevi za sodno
               varstvo, da bi izdalo enotno odločbo o tem. Pri tem je ugotovilo, da na podlagi 66.
               člena zakona o prekrških ni mogoče pripraviti ustreznega pravnega pouka, zaradi česar
               je postopek prekinilo in začelo postopek za zahtevo za oceno ustavnosti te določbe.
               Se je 66. členu po svoji oceni očitalo, da ni skladen z Ustavo glede zagotavljanja
               enakega varstva pravic, da ne zagotavlja pravice do pravnega sredstva in da krši
               enakopravno udeležbo v upravno-kaznovalnem postopku v smislu pravnih jamstev v
               kazenskem postopku, kot jih določa Ustava.</p>
               <p>Zakonodajno-pravna služba je pripravila mnenje, torej predlog mnenja Državnega zbora,
               kar ste tudi dobili, v katerem se je pravzaprav v celoti strinjala z mnenjem Vlade,
               ki ga je v zvezi s tem ta tudi že podala. Kljub temu pa je Zakonodajno-pravna služba
               v svojem predlogu mnenja opozorila na eno drugo vprašanje, ki se tu prav tako zastavi
               in se nam je zdelo tudi relevantno. Gre za vprašanje izpolnjenosti procesnih
               predpostavk za vložitev zahteve za oceno ustavnosti s strani sodišča, kot te
               predpostavke ureja oziroma določa zakon o ustavnem sodišču. Ko je okrajno sodišče
               obravnavalo zahtevi za sodno varstvo, ki jo je vložil obdolženec, je pravzaprav po
               mnenju Zakonodajno-pravne službe napačno ocenilo možnosti uporabe 66. člena zakona o
               prekrških, saj kot izhaja iz zahteve tega sodišča, okoliščine tega primera pravzaprav
               ne utemeljujejo uporabe 66. člena zakona o prekrških, zato vse navedbe okrajnega
               sodišča v njegovi zahtevi o tem, da je obdolžencu v primerjavi s prekrškovnim organom
               kršena pravica do pravnega sredstva, do enakega varstva pravic in do zagotovljenih
               pravnih jamstev v kazenskem postopku, pravzaprav, da ti očitki niso  tukaj podani. Gre za to, da se v primeru,
               ki ga je imelo sodišče pred sabo 66. člen glede na predvideni izid postopka ne bi
               mogel uporabiti, ker ne gre za takšne prekrške pri katerih bi imel že prekrškovni
               organ v hitrem postopku pooblastilo, da odloči o sankciji s širšimi pooblastili. Za
               ta dva prekrška po Zakonu o varstvu cestnega prometa namreč ni mogoče izreči globe v
               višjem znesku kot je predpisan na spodnji meji, prav tako sodišče ni niti prekrškovni
               organ nista izrekla oziroma sodišče ni imelo podlage za izrek odvzema premoženjske
               koristi, ki bi presegala 400 evrov, tako da razlogi za uporabo 66. člena niso podani
               že v načelu. Zato smo ugotovili, da procesna predpostavka po Zakonu o Ustavnem
               sodišču ni izpolnjena, ta procesna predpostavka pa je, da sodišče kadar pri odločanju
               spozna, da je nek zakon ali del zakona, ki bi ga morali uporabiti, protiustaven, da
               takrat prekine postopek in vloži zahtevo za presojo ustavnosti takšnega zakona. Ker
               tega predpisa, te določbe zakona o prekrških sodišče pravzaprav niti ne bi moglo
               uporabiti so vse njegove navedbe v tem smislu pavšalne. Mi smo v predlogu mnenja
               predlagali, da se Ustavnemu sodišču predlaga, da takšno zahtevo za oceno ustavnosti
               zavrže. V primeru, da Ustavno sodišče tako ne bi odločilo in bi pristopilo k
               vsebinski obravnavi same zahteve za oceno ustavnosti, pa smo predlagali, da to
               zahtevo spozna za neutemeljeno, pri čemer se sklicujemo na razloge in oceno za takšno
               stališče, ki ga je tudi podala vlada. Toliko za enkrat. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Besedo dajem državnemu sekretarju na Ministrstvu za pravosodje, gospodu
               Škrlecu, če želite.</p>
            </sp>
            <sp who="SDT5:ŠkrlecBoštjan">

               <speaker>BOŠTJAN ŠKRLEC:</speaker>

               <p>Hvala lepa, gospod predsednik. Dovolite mi, da na začetku pozdravim tako vas kot tudi
               vse prisotne člane tega odbora in nam vsem skupaj zaželim uspešno delo. Sicer pa
               mnenju predstavnice Zakonodajno-pravne službe ni kaj mnogo dodati. Kot je že povedala
               je o tem vprašanju stališče zavzela vlada že v avgustu in vsebinsko ne bi sedaj
               mogoče posegal preveč v razloge, ki so priloženi v materialu, bi pa zgolj poudaril to
               kar je poudarjala že predstavnica zakonodajne službe, namreč, da gre za netipičen
               primer, pri katerem je zaradi specifičnih okoliščin združitve obeh postopkov, ki sta
               vsebinsko in procesno precej različna, prišlo do nekega videza neenakega varstva
               pravic. To je zgolj videz. Pri tem je pomembno, kar je poudarjala predstavnica
               Zakonodajno-pravne službe, da se pravzaprav res zastavlja utemeljeno vprašanje ali je
               sodišče, okrajno sodišče v tem primeru sploh aktivno legitimirano za podajo takšnega
               predloga, ker gre za člen, ki v danih okoliščinah, ker gre za sankcije kot so
               predpisane v zakonu v fiksnih zneskih in so bile takšne tudi izrečene pravzaprav niti
               ne dovoljuje pravice do pritožbe in uporabe 66. člena. Zaradi tega bi se pridružil
                  mnenju Zakonodajno-pravne
               službe, da v prvi vrsti ta zahteva niti ni dovoljena, v vsakem primeru pa vztrajamo
               tudi pri temu, da če že te procesne predpostavke v resnici obstajajo, potem takšna
               zahteva ni utemeljena, ker varstva ustavnih pravic so v obeh postopkih izvedena
               korektno, gre pa za, kot sem že povedal, različna postopka, gre za na eni strani
               hitri postopek, na drugi strani redni postopek in v obeh primerih je obdolženi osebi
               zagotovljena pravica do sodnega varstva. Ta pravica je izvedena na ta način, da o
               sodnem varstvu odloča sodišče kot nepristranski organ in pravice obeh subjektov so
               povsem enake. Res pa je, da so faze postopkov različne zaradi tega, ker v rednem
               postopku postopek poteka v različnih fazah v hitrem postopku pa so te faze malo bolj
               skoncentrirane in zaradi tega, ko je sodišče oba postopka združilo v enoten postopek
               je dejansko ustvarilo nek videz neenakosti, kar pa je zgolj videz, kot sem že
               povedal. Zaradi tega predlagam, da odbor sprejme mnenje vlade in mnenje
               Zakonodajno-pravne službe Državnega zbora. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa, državnemu sekretarju. Za sedaj nisem videl nobene roke, nobene želje po
               razpravi, ker je tudi sam nimam bi prešli na glasovanje o naslednjem predlogu sklepa.
               Odbor za notranjo politiko, javno upravo in pravosodje podpira mnenje
               Zakonodajno-pravne službe o zahtevi Okrajnega sodišča v Celju za oceno ustavnosti 66.
               člena Zakona o prekrških. Prehajamo na glasovanje.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage> Zaključujem glasovanje.</p>
               <p>Ugotavljam, da je predlagani sklep sprejet s 15. glasovi za in nobenim proti. Na
               podlagi sprejetega sklepa bomo Zakonodajno-pravni službi poslali mnenje odbora k tej
               točki. S te formalno zaključujem to točko odnosno sejo odbora. Bi vas pa prosil, če
               za zelo kratek trenutek lahko podan še dve obvestili, namreč točka razno ni
               predvidena za izredno sejo, zato mi ne preostane drugega kot da vas obvestim na tem
               mestu o dveh naslednjih zadevah. Prva je, da ste dobili v gradivu tudi podatke o delu
               tega delovnega telesa v preteklem mandatnem obdobju, jaz priporočam, da se z njim
               seznanite. In druga zadeva, ki vam jo želim povedati je pa naslednja, do 8.12., to je
               čez nekaj dni, smo dolžni oddati predlog mednarodnih aktivnosti odbora, zdaj da ne bi
               posebej skliceval odbor samo zaradi te točke dnevnega reda odnosno te naloge bi vas
               seznanil z naslednjim. Nekako imamo dediščino odbora iz prejšnjega mandata približno
               naslednjo. Že je bilo nekako dogovorjen obisk tukaj v Ljubljani s strani odbora
                   za pravosodje in javno
               upravo finskega parlamenta, zato bi nekako vsaj sam predlagal, da sledimo temu delu
               naših predhodnikov in da vnesemo to v plan aktivnosti za leto 2009. Odbor pa je že v
               preteklosti tudi sprejel vabilo Odbora za notranjo politiko spodnjega doma
               britanskega parlamenta, da jih obiščemo. Zato predlagam, da tudi to akceptiramo.</p>
               <p>Bi pa predlagal, da se dogovorimo še o enem obisku, tako nekako mi je bilo tudi
               povedano, da bi lahko vendarle v letu 2009 izvedli še en obisk v tujini. Zato vas
               sprašujem, če je na tej točki kaka želja, kak predlog, ker sicer bi sam podal
               predlog. Prosim. Strokovne službe, jaz jim zelo zaupam, ki so to problematiko v
               preteklosti spremljale, mi predlagajo, da planiramo obisk na Švedskem, poleg
               angleškega. S tem smo nekako uokvirjeni s to mednarodno dejavnostjo, da nismo ne
               preveč ne premalo, da smo, recimo, v okvirih normalnega in pričakovanega. Če ni
               nobenega nasprotovanja, bi v imenu odbora to tudi sporočil pristojnim službam. In
               predlagam, da o tem ne glasujemo. Hvala lepa.</p>
               <stage type="time">(Seja je bila končana 3. decembra 2008 ob 11.00.)</stage>
            </sp>
         </div>
      </body>
   </text>
</TEI>